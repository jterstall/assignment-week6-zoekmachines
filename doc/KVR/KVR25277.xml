<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bussemaker, Tichelaar en Hamer (allen PvdA) aan de ministers van Sociale Zaken en Werkgelegenheid en van Onderwijs, Cultuur en Wetenschap en de staatssecretaris van Onderwijs, Cultuur en Wetenschap, de heer Rutte, over de besteding van de middelen ter bestrijding van jeugdwerkloosheid. (Ingezonden 9 maart 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25277
</item>
         <item attribuut="Inhoud">Vragen naar aanleiding van een bericht in De Volkskrant van 7 maart 2006 over de besteding van middelen voor onder andere stageplaatsen en voorkoming van schooluitval.</item>
         <item attribuut="Rubriek">Arbeid (Werkloosheidsbestrijding) Welzijn (Jeugdigen)</item>
         <item attribuut="Trefwoorden">Bestrijding jeugdwerkloosheid</item>
         <item attribuut="Vindplaats">Kamervragen met antwoord 2005-2006, nr. 1188, Tweede Kamer</item>
         <item attribuut="Vraagnr_bij_indiening">2050609320</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Bussemaker</persoon>
            <persoon partij="PvdA">Tichelaar</persoon>
            <persoon partij="PvdA">Hamer</persoon>
         </item>
         <item attribuut="Datum_reaktie">2006-04-05</item>
         <item attribuut="Datum_indiening">2006-03-09</item>
         <item attribuut="Document-id">KVR25277</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2533" allpagenumbers="2533 2534" vetnummer="2050609320" code="0506tkkvr1188" lopendefooter="Tweede Kamer, vergaderjaar 2005–2006, Aanhangsel" filenaam="KVR25277" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1188" onderwerp="" indiendatum="2006-03-9">
         <vrager partij="PvdA" oorsprong="parlement">Bussemaker</vrager>
         <vrager partij="PvdA" oorsprong="parlement">Tichelaar</vrager>
         <vrager partij="PvdA" oorsprong="parlement">Hamer</vrager>
         <vraagt-aan>de ministers van Sociale Zaken en Werkgelegenheid en van Onderwijs, Cultuur en Wetenschap en de staatssecretaris van Onderwijs, Cultuur en Wetenschap, de heer Rutte,</vraagt-aan>
      </vraagdata>
      <antwoorddata antwoorddatum="2006-04-5">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder>de minister van Sociale Zaken en Werkgelegenheid en de staatssecretaris van Onderwijs, Cultuur en Wetenschap</mede-antwoorder>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Kent u het artikel «Geld voor stage en scholing zit muurvast»? <voetnoot nummer="1"/>
      </vraag>
      <vraag nummer="2">Hoe verhoudt dit zich tot de politieke urgentie om de jeugdwerkloosheid te bestrijden die door de sociale partners en het kabinet is uitgesproken tijdens de werktop in 2005 waar de extra middelen zijn gereserveerd? </vraag>
      <vraag nummer="3">Wat is er tot nu toe gebeurd met de afspraken die tijdens de werktop zijn gemaakt, in het bijzonder de besteding van de € 100 miljoen? </vraag>
      <vraag nummer="4">Wat is er meer in het bijzonder tot nu toe gedaan met de € 20 miljoen die het kabinet beschikbaar heeft gesteld aan het MBO om 20.000 stages voor moeilijk plaatsbare leerlingen te realiseren? Hoe is dit geld verdeeld? </vraag>
      <vraag nummer="5">Wat is er tot nu toe gedaan met de € 15 miljoen die het kabinet beschikbaar heeft gesteld voor de creatie van meer praktijksimulatie in het MBO? </vraag>
      <vraag nummer="6">Klopt de bewering dat het ministerie van Onderwijs, Cultuur en Wetenschap nog geen regeling heeft opgesteld waarop scholen een beroep kunnen doen om geld aan te vragen? Zo ja, waarom heeft het ministerie nog geen regeling opgesteld? Wanneer krijgen de eerste scholen een deel van de in vraag 2 en 3 genoemde middelen op hun rekening gestort? </vraag>
      <vraag nummer="7">Wat is er tot nu toe gebeurd met € 25 miljoen voor stageplaatsenden? Waarover is precies verschil van mening bij het te besteden bedrag van € 40 miljoen voor belastingmaatregelen om stageplaatsen voor werkgevers aantrekkelijk te maken? Bent u bereid voor werkgevers die een structurele stageplaats aanbieden met de grootst mogelijk spoed een fiscale tegemoetkoming te regelen? Wanneer kan de Kamer een voorstel ontvangen voor besteding van deze € 40 miljoen? Kunnen werkgevers nog dit jaar een beroep doen op deze belastingmaatregelen? </vraag>
      <vraag nummer="8">Bent u ook bereid de regels voor het aanbieden van stageplaatsen te vereenvoudigen en de bureaucratie in de certificering voor leer-werkbedrijven aan te pakken, waardoor het aanbod van stages sterk verbeterd kan worden? </vraag>
      <vraag nummer="9">Hoe wilt u het toegezegde geld voor bestrijding van vroegtijdige schooluitval besteden? Hoeveel verwacht u in 2006 uit te geven? Is het bedrag van € 60 miljoen dat wordt genoemd in de tripartiete beleidsinzet op het gebied van scholing en werk van 1 december 2005 cumulatief of een bedrag per jaar? </vraag>
      <vraag nummer="10">Met hoeveel procent moet de vroegtijdige schooluitval volgens u dalen om van een effectieve inzet van middelen te kunnen spreken? </vraag>
      <vraag nummer="11">Hoe beoordeelt u de uitspraken van de voorzitter van de Beroepsonderwijs en Volwasseneducatie, BVE-raad? </vraag>
      <vraag nummer="12">Hoe gaat u voorkomen dat 2006 een «verloren jaar» wordt? </vraag>
      <noten afkomstig="vraag">
         <noot nummer="1" datum="2006-03-7" bron="de Volkskrant">de Volkskrant, 7 maart 2006</noot>
      </noten>
   </vragen>
   <antwoorden aantal="12">
      <antwoord nummer="1">Ik ben bekend met het artikel «Geld voor stage en scholing zit muurvast». </antwoord>
      <antwoord nummer="2">De politieke urgentie is er zonder meer. Zie ook het antwoord op vraag 3 en 7. </antwoord>
      <antwoord nummer="3">Tijdens de werktop zijn verschillende afspraken gemaakt om de stageproblematiek tot een oplossing te brengen. Eén van de afspraken die de werktop gemaakt heeft is dat het kabinet € 20 miljoen beschikbaar stelt aan het MBO om 20.000 stages voor moeilijk plaatsbare leerlingen intensief te kunnen werven en begeleiden. Een andere afspraak die in het kader van de werktop is gemaakt is dat het kabinet € 15 miljoen beschikbaar stelt voor het MBO om meer simulatiestage/werkplaatsen te kunnen creëren voor leerlingen die er ondanks alle inspanningen niet in slagen om een «reguliere» stageplaats te verwerven. De afgelopen vier maanden hebben het ministerie van OCW en de Taskforce Jeugdwerkloosheid gesprekken gevoerd met werkgevers, werknemers, Bve Raad, Colo, College van Besturen uit de BVE sector over de inzet van de middelen. In gezamenlijkheid met de diverse partijen wordt nu bekeken op welke wijze de middelen het beste besteed kunnen worden zodat er een zo hoog mogelijk rendement wordt verkregen. De gedachte is een deel van de middelen voor moeilijk plaatsbaren te koppelen aan de bestaande experimenten AKA (Arbeidsmarkt Kwalificende Assistentopleiding). Om vroegtijdig schooluitval te voorkomen worden risicodeelnemers in het MBO onderwijs intensief begeleid. Aangezien over dit onderwerp een z.g. IBO-traject loopt wordt in dat kader bezien hoe deze activiteiten worden vormgegeven en gefinancierd. Het kabinet zal hiervoor in 2006 en volgende jaren de benodigde middelen – zo nodig € 60 miljoen – vrijmaken. De kabinetsreactie op het rapport IBO-MBO ontvangt de Tweede Kamer in mei 2006. Over de benodigde middelen zal in het kader van de Voorjaarsnota 2006 een besluit worden genomen. </antwoord>
      <antwoord nummer="4">Zie het antwoord op vraag 2 en 3. </antwoord>
      <antwoord nummer="5">Zie het antwoord op vraag 2 en 3. </antwoord>
      <antwoord nummer="6">Zie het antwoord op vraag 2 en 3. De instellingen kunnen in 2006 nog een beroep doen op de extra middelen. </antwoord>
      <antwoord nummer="7">In de Werktop is afgesproken dat er € 40 miljoen beschikbaar is voor fiscale maatregelen op het terrein van scholing van werkenden (waaronder EVC) en stages. Met de sociale partners is overleg gevoerd, maar de sociale partners zijn onderling (nog) niet tot overeenstemming gekomen. Uw Kamer wordt nader geïnformeerd over de invulling van de € 40 miljoen. </antwoord>
      <antwoord nummer="8">De verantwoordelijkheid voor het accrediteren van leerwerkbedrijven ligt geheel bij de kenniscentra beroepsonderwijs bedrijfsleven. De criteria die hiervoor worden gehanteerd, worden door de kenniscentra opgesteld en vastgesteld. Als minister van Onderwijs heb ik daarin geen rol. Omdat een wezenlijk deel van de opleidingen zich afspeelt binnen deze leerwerkbedrijven hecht ik eraan dat de kwaliteit goed geregeld blijft. Daarom wil ik de erkenning niet afschaffen. Wel ben ik van mening dat er zo min mogelijk bureaucratie moet zijn bij de accreditering van leerwerkbedrijven. De volgende acties zijn ondernomen om de regels voor het aanbieden van stageplaatsen te vereenvoudigen: • Met Colo, de vereniging van kenniscentra beroepsonderwijs bedrijfsleven, heb ik afspraken gemaakt over vermindering van de administratieve lastendruk voor leerbedrijven. Deze afspraken houden onder andere in dat er niet elke 18 maanden een kwaliteitscontrole plaatsvindt, maar een keer in de vier jaar. Deze afspraken zullen onder andere zijn weerslag vinden in het wetsvoorstel Deregulering en Administratieve Lastenvermindering in de BVE-sector. Daarnaast wordt de verplichte praktijkopleiding voor leermeesters geschrapt. • In Amsterdam en Rotterdam zijn inmiddels heldere afspraken gemaakt over een snellere erkenning en vermindering van bureaucratie voor leerbedrijven voor mbo niveau 1. Deze aanpak wordt ook in Utrecht en Den Haag toegepast. </antwoord>
      <antwoord nummer="9">Zie het antwoord op vraag 3. Het genoemde bedrag van € 60 miljoen is een bedrag per jaar. </antwoord>
      <antwoord nummer="10">Deze maatregelen moeten bijdragen aan het halen van de landelijke doelstelling ten aanzien van het verminderen van het aantal voortijdig schoolverlaters. Deze doelstelling luidt: • het aantal nieuwe schoolverlaters in 2007 moet 30% lager zijn ten opzichte van het aantal nieuwe voortijdig schoolverlaters 2002 • het aantal nieuwe schoolverlaters in 2010 moet 50% lager zijn ten opzichte van het aantal nieuwe voortijdig schoolverlaters in 2002. </antwoord>
      <antwoord nummer="11">Ik zie de uitspraken van de voorzitter van de Bve Raad als een oproep om de afspraken die tijdens de werktop gemaakt zijn voortvarend op te pakken. Tevens zie ik de uitspraken als een ondersteuning van mijn beleid om de problematiek inzake het tekort aan stageplaatsen in het MBO aan te pakken. </antwoord>
      <antwoord nummer="12">Zie het antwoord op bovenstaande vragen. U ontvangt binnenkort de Perspectievennota Voortijdig Schoolverlaten. Hierin wordt uitgebreid uiteengezet wat er gedaan wordt in 2006 en verder aan het Voortijdig Schoolverlaten. </antwoord>
      <noten afkomstig="antwoord"/>
   </antwoorden>
</kvr>
