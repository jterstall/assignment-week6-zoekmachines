<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Middel en Vliegenthart (beiden PvdA) over ouderenzorg en partneropname. (Ingezonden 9 oktober 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5982
</item>
         <item attribuut="Inhoud">Vragen over echtparen die noodgedwongen gescheiden van elkaar worden verzorgd of verpleegd, omdat de een de indicatie "verpleging" heeft en de ander de indicatie "verzorging".</item>
         <item attribuut="Rubriek">Gezondheidszorg (Maatschappelijke gezondheidszorg) Gezondheidszorg (Zorginstellingen) Welzijn (Ouderen)</item>
         <item attribuut="Trefwoorden">Verzorgingshuizen Ouderenwoningen Verpleeghuizen</item>
         <item attribuut="Vindplaats">Kamervragen met antwoord 1997-1998, nr. 266, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Middel</persoon>
            <persoon partij="PvdA">Vliegenthart</persoon>
         </item>
         <item attribuut="Datum_reaktie">1997-11-12</item>
         <item attribuut="Datum_indiening">1997-10-09</item>
         <item attribuut="Document-id">KVR5982</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="541" allpagenumbers="541 542" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5982" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="266" onderwerp="" indiendatum="1997-10-9">
         <vrager partij="PvdA" oorsprong="parlement">Middel</vrager>
         <vrager partij="PvdA" oorsprong="parlement">Vliegenthart</vrager>
         <vraagt-aan/>
      </vraagdata>
      <antwoorddata antwoorddatum="1997-11-12">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw oordeel over het feit dat het nog steeds voorkomt dat echtparen, waarvan de ene partner de indicatie «verpleging» en de andere de indicatie «verzorging» heeft gekregen, noodgedwongen gescheiden van elkaar worden verzorgd c.q. verpleegd? <voetnoot nummer="1"/>
      </vraag>
      <vraag nummer="2" voetnoot="2">Herinnert u zich uw uitspraken dat het in principe mogelijk moet zijn dat er sprake is van partneropname in verpleeghuizen? <voetnoot nummer="2"/>
      </vraag>
      <vraag nummer="3">Zitten er hiaten in de regelgeving, zoals gesuggereerd in het krantenbericht, of zijn er anderszins knelpunten waardoor partneropname in soortgelijke situaties als hierboven bemoeilijkt wordt? </vraag>
      <vraag nummer="4">Zo ja, welke bijdrage kunt u leveren teneinde te bewerkstelligen dat echtparen, wanneer de wens daartoe bestaat, de noodzakelijk geachte zorg «onder één dak» kunnen krijgen? </vraag>
      <noten afkomstig="vraag">
         <noot nummer="1" datum="1997-09-19" bron="Drentse Courant">Drentse Courant, 19 september 1997</noot>
         <noot nummer="2">Verslag AO Modernisering Ouderenzorg van 16 november 1995, Kamerstuk 24 333, nr. 3</noot>
      </noten>
   </vragen>
   <antwoorden aantal="4">
      <antwoord nummer="1">In zijn algemeenheid acht ik dat niet de meest wenselijke situatie. Gelukkig zijn er juist allerlei ontwikkelingen gaande waardoor het scheiden van partners minder dan vroeger noodzakelijk was. Partners met zorgvragen van een verschillend niveau kunnen ieder hun eigen zorg steeds vaker op een zelfde locatie krijgen, dank zij een meer gevarieerd pakket aan voorzieningen, waar diverse vormen van zorg tegelijk worden geboden. Voorbeelden hiervan zijn de verzorgingshuizen waarin tegenwoordig vaak ook enige vorm van verpleeghuiszorg wordt geboden, en wooncomplexen waarin zowel thuis-, verzorgingshuis- als verpleeghuiszorg beschikbaar is. Afhankelijk van de «gebouwelijke» verwevenheid van de verschillende voorzieningen komt het ook voor dat partners, weliswaar gescheiden van elkaar in aanpalende voorzieningen verblijven, maar overdag zo veel mogelijk samen kunnen zijn en de dagelijkse activiteiten zo veel mogelijk samen kunnen ondernemen. Het is aan de regionaal samenwerkende instellingen om aan de nieuwe wettelijke mogelijkheden in dit opzicht praktische vorm te geven. Ten slotte maken de ontwikkelingen rond het persoonsvolgendbudget het mogelijk dat partners langer bijeen kunnen blijven in de eigen woning. </antwoord>
      <antwoord nummer="2">Tijdens het algemeen overleg van 16 november 1995 ben ik inderdaad ingegaan op het onderwerp partneropname. Het betrof hier echter primair de mogelijkheid van partneropname in het verzorgingshuis. Onder het regime van de Wet op de bejaardenoorden was opname van de niet-geïndiceerde partner zonder meer mogelijk, mede doordat in het Bijdragebesluit bewoners van bejaardenoorden daarvoor een financiële voorziening was gecreëerd. In de van toepassing zijnde wet- en regelgeving t.a.v. opname in het verpleeghuis is weliswaar geen bepaling opgenomen die verbiedt dat een verpleeghuis huisvesting biedt aan een niet-geïndiceerde partner, maar die huisvesting zou dan buiten de bestaande financiële en planmatige kaders om moeten gebeuren, inclusief de vaststelling van de prijs voor een dergelijke faciliteit. Mede om die reden bestaat partneropname de facto niet in de verpleeghuizen, naast het feit dat dit de wachtlijsten kan verlengen. Bij enkele kamerleden bestond de vrees dat wanneer de verzorgingshuizen onder de AWBZ zouden worden gebracht, ook in deze instellingen partneropname niet meer mogelijk zou zijn. Ik heb de Kamer toen verzekerd dat partneropname in het verzorgingshuis mogelijk zou blijven, óók na intrekking van de Wet op de bejaardenoorden. Dit is dan ook inderdaad het geval, zij het in een iets andere vorm dan mij destijds voor ogen stond. In de beleidsbrief Modernisering Ouderenzorg van 1 september 1995 sprak ik wat betreft de partneropname de voorkeur uit voor betaling van de kostprijs van het verblijf. Ook in het genoemde algemeen overleg ben ik daar nog van uitgegaan. Inmiddels is in de Overgangswet verzorgingshuizen en het Bijdragebesluit zorg de situatie zodanig geregeld dat er voor gehuwde verzekerden die beiden verblijven in een verzorgingshuis één maximale eigen bijdrage geldt van f 3450,–. </antwoord>
      <antwoord nummer="3">De regelgeving biedt wel mogelijkheden tot een tijdelijke partneropname in verpleeghuizen, zij het dat deze oplossing in de praktijk door partijen (nog) niet wordt gehanteerd. Ik zou in dit kader ook liever willen spreken over een «verlengde logeerperiode» van een niet geïndiceerde partner en niet van een permanente verblijfssituatie. De verpleeghuizen zijn in het algemeen niet zodanig van opzet dat dit de meest verkieselijke woonomgeving is voor een niet geïndiceerde partner. De privacy-aspecten moeten hier zwaar wegen. In het kader van de Modernisering Ouderenzorg wordt ervan uitgegaan dat de zorg in de «lichtst» mogelijke omgeving moet worden geboden, d.w.z. verpleeghuiszorg zo mogelijk in het verzorgingshuis. Het kan natuurlijk zijn dat om medische redenen de verpleeghuiszorggeïndiceerde daadwerkelijk in een intramurale verpleeghuissetting moet worden opgenomen. In de van toepassing zijnde regelgeving is t.a.v. opname in het verpleeghuis geen bepaling opgenomen die verbiedt dat een verpleeghuis huisvesting biedt aan een niet-geïndiceerde partner. Die huisvesting zou dan wel buiten de bestaande financiële en planmatige kaders om moeten gebeuren, inclusief de vaststelling van de prijs voor een dergelijke faciliteit. Ik kan mij voorstellen dat de betrokken regionale partijen bezien of het mogelijk is binnen het verpleeghuis een extra plaats te realiseren voor een gezonde partner en hier zelf een kostprijs voor bepalen en in rekening brengen. Dit is dan vergelijkbaar met een logeerfunctie die enkele verpleeghuizen hebben voor niet-verpleeghuisgeïndiceerde partners b.v. in het kader van de functie terminale zorg. Het verblijven in een verpleeghuis op een plaats binnen de bestaande planmatige en financiële kaders van het verpleeghuis is niet mogelijk; een verpleeghuis zal dus moeten bezien of een gedeelte van het gebouw aan de bestemming verpleeghuis kan worden onttrokken of dat er (een) extra plaats(en) kan/kunnen worden gecreëerd die niet de functie van verpleeghuisplaats heeft/hebben. Doordat er in de wet niets expliciet is geregeld t.a.v. partneropname in verpleeghuizen is het inderdaad een moeizamere procedure om een partner met een verzorgingshuisindicatie ook in het verpleeghuis op te nemen dan andersom. De wet schrijft ten slotte voor dat iemand verpleeghuisgeïndiceerd dient te zijn wil hij of zij binnen de reguliere capaciteit in een verpleeghuis mogen worden opgenomen. Het opnemen van een verzorgingshuisgeïndiceerde partner in een verpleeghuis kan dus alleen op een plaats die niet de functie verpleeghuisplaats heeft. </antwoord>
      <antwoord nummer="4">Voor de korte termijn verwijs ik u naar de in het antwoord op vraag 1 geschetste situaties waarbij de mogelijkheden zijn aangegeven om middels de zorgvernieuwingsregeling substitutie verpleeghuiszorg, verpleeghuiszorg buiten het verpleeghuis te bieden. Op dit moment zijn er daarenboven diverse beleidsontwikkelingen gaande die in de toekomst hierop van invloed kunnen zijn. Daarnaast kan voor de langere termijn de besluitvorming rond het onderwerp scheiden c.q. onderscheiden van wonen en zorg een oplossing bieden. Indien kan worden overgegaan tot het (onder)scheiden van kosten, kan gemakkelijker woon- of verblijfsruimte tegen woonkosten worden «verhuurd» aan een niet geïndiceerde partner. Het wordt voor instellingen dan gemakkelijker de prijs van de diverse te leveren producten te berekenen en daarmee dus ook om te berekenen welke kosten aan een niet geïndiceerde partner moeten worden toegerekend. De woonkosten kunnen dan op een meer reële basis in rekening worden gebracht. In hoeverre een dergelijke constructie reëel en uitvoerbaar en voor een niet geïndiceerde partner betaalbaar is wordt thans in het kader van het project Scheiden van wonen en zorg nader onderzocht. Met het vorenstaande heb ik het algemene raamwerk willen aangeven waarbinnen door de betrokkenen in goed overleg tot aanvaardbare oplossingen moet worden gekomen. </antwoord>
      <noten afkomstig="antwoord"/>
   </antwoorden>
</kvr>
