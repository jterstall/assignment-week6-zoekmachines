<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heugten en Spies (beiden CDA) aan de minister van Volkshuisvesting, Ruimtelijke Ordening en Milieubeheer over conflicten over windmolenparken tussen mede-overheden. (Ingezonden 21 februari 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31346
</item>
         <item attribuut="Inhoud">Vragen naar aanleiding artikel 'Minister botst met eigen visie op milieu' (De Volkskrant, 18 februari 2008): indieners willen weten waarom minister Cramer (VROM) de ambitie heeft om de capaciteit van windenergie in Nederland te verdubbelen, maar tegelijkertijd het plan van de gemeente Woerden voor de realisatie van vier windmolens afgewezen heeft. Welke afspraken over windenergie zijn er gemaakt met de VNG en het IPO, en hoe kunnen conflicten tussen mede-overheden voortaan worden vermeden?</item>
         <item attribuut="Rubriek">Energie, water en grondstoffen (Alternatieve energiebronnen) Staats- en bestuursrecht (Gemeenten) Staats- en bestuursrecht (Rijksoverheid)</item>
         <item attribuut="Trefwoorden">Gemeenten Overheid Windenergie</item>
         <item attribuut="Vindplaats">Kamervragen met antwoord 2007-2008, nr. 1762, Tweede Kamer</item>
         <item attribuut="Vraagnr_bij_indiening">2070812400</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Van Heugten Spies</persoon>
         </item>
         <item attribuut="Datum_reaktie">2008-03-25</item>
         <item attribuut="Datum_indiening">2008-02-21</item>
         <item attribuut="Document-id">KVR31346</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3589" allpagenumbers="3589 3590" vetnummer="2070812400" code="0708tkkvr1762" lopendefooter="Tweede Kamer, vergaderjaar 2007–2008, Aanhangsel" filenaam="KVR31346" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1762" onderwerp="" indiendatum="2008-02-21">
         <vrager partij="CDA" oorsprong="parlement">Van Heugten Spies</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2008-03-25">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van het artikel «Minister botst met eigen visie op milieu»? <voetnoot nummer="1"/>
      </vraag>
      <vraag nummer="2">Hoe verhoudt uw ambitie voor Nederland om tot een verdubbeling van de capaciteit van windenergie op land te komen, zich tot uw afwijzing van het plan van de gemeente Woerden voor de realisatie van vier windmolens? Welke criteria heeft u gehanteerd om tot uw besluit te komen en welke was doorslaggevend? </vraag>
      <vraag nummer="3">Wat is de relatie van uw interventie met de Samenwerkingsagenda «Mooi Nederland» uit december 2007 (van uw ministerie, het Interprovinciaal Overleg en de Vereniging van Nederlandse Gemeenten) waarin u werkafspraken heeft gemaakt over windenergie? </vraag>
      <vraag nummer="4">Op welke manier draagt u eraan bij dat conflicten over windmolenparken tussen mede-overheden, zoals het voorliggende, in de toekomst worden vermeden, gezien het feit dat door gemeente en provincie bestede middelen aan besluitvorming, onderzoek en communicatie nu teniet worden gedaan? </vraag>
      <noten afkomstig="vraag">
         <noot nummer="1" datum="2008-02-18" bron="de Volkskrant">de Volkskrant, 18 februari 2008</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2" voetnoot="2">Het streven is om tot 2011 2000 MW extra (ca. 2,6 Mton CO <voetnoot nummer="2"/>-reductie) windenergie op land te committeren. Dit is meer dan een verdubbeling ten opzichte van de 1500 MW windenergievermogen dat aan het begin van de kabinetsperiode was gerealiseerdeerd. Daarnaast werk ik, samen met LNV en EZ, aan een ruimtelijk perspectief voor een forse doorgroei van windenergie tot 2020. Op 30 januari 2008 is, op initiatief van VROM, EZ en LNV, het Nationaal Plan van aanpak Windenergie bekrachtigd door Rijk, IPO, VNG, Stichting Natuur en Milieu, de Provinciale Milieufederaties en de Nederlandse Wind Energie Associatie (NWEA). Door deze bekrachtiging van het Plan van Aanpak hebben alle partijen aangegeven het belang van windenergie op land voor de korte termijn als invulling van de doelstellingen uit Schoon en Zuinig te onderstrepen. Voor de korte termijn is afgesproken dat alle betrokkenen zich in zullen zetten om ervoor te zorgen dat projecten die in de pijplijn zitten (locaties waarvoor ruimte is in bestemmingsplannen, streek- en/of omgevingsplannen) zoveel mogelijk voor 2011 vergund en SDE-gecommitteerd gaan worden. Door bekrachtiging van het plan van aanpak is ook aangegeven dat bij de invulling aangesloten zal worden bij Mooi Nederland en de Agenda Landschap. Dit kabinet trekt zich de zorg aan die veel Nederlanders hebben over de verrommeling van het landschap. In veel van deze gebieden is «openheid van het landschap» een belangrijke kernkwaliteit. Daar waar deze openheid samenvalt met andere landschappelijke en/of cultuurhistorische kwaliteiten is extra zorg nodig en kan het in een beperkt aantal gebieden zijn dat windturbines niet zijn in te passen en dat ze de bestaande kwaliteiten aantasten. De locatie bij Woerden–Bodegraven ligt in een deel van het nationale landschap Groene Hart. In een gebied dat is aangewezen als Venster. In 2007 is het behoud en versterking van de openheid van de vensters in de Oude Rijnzone (inclusief Venster Bodegraven-Woerden) door Rijk en regio expliciet opgenomen in het Randstad Urgent afsprakenkader. Vanuit deze overwegingen vind ik deze locatie bij Woerden minder geschikt voor de plaatsing van windmolens. Ze passen niet bij de hoofdfunctie van het Venster Bodegraven-Woerden als schakel in de centrale noord-zuid zichtas van het Groene Hart. Besluitvorming hierover moet plaats vinden door de gemeente Woerden. Dit zal eind maart 2008 gebeuren. Mijn visie met betrekking tot Woerden staat los van mijn ambities met windenergie zoals die staan verwoord in Schoon en Zuinig. </antwoord>
      <antwoord nummer="3">In het kader van de Samenwerkingsagenda «Mooi Nederland» is afgesproken samen met onder andere het Interprovinciaal Overleg en de Vereniging van Nederlandse Gemeenten een gezamenlijk Nationaal Plan van Aanpak Windenergie op te stellen. Overigens zijn hierin ook afspraken gemaakt over het behoud en de versterking van landschappelijke kwaliteiten. Dit plan van aanpak is bekrachtigd op 30 januari 2008 (zie antwoord op vraag 2). Voor de korte termijn is afgesproken dat alle betrokkenen zich in zullen zetten om er voor te zorgen dat projecten die in de pijplijn zitten zoveel mogelijk voor 2011 vergund worden en een SDE beschikking krijgen. Het is mogelijk dat locaties die in de pijplijn zitten alsnog af gaan vallen en dat er daardoor te weinig ruimte is in bestemmingsplannen, streek en/of omgevingsplannen. Dit zou betekenen dat realisatie van windmolens op die locaties op korte termijn niet mogelijk is. Het Rijk zal daarom op korte termijn samen met provincies, aanvullend, gebieden gaan zoeken waar grotere concentraties van windmolens kunnen worden gerealiseerd. Bij dit zoekproces zullen, voor het verkrijgen van voldoende draagvlak, ook gemeenten, koepel- en branche organisaties worden betrokken. </antwoord>
      <antwoord nummer="4">Vooraf moet worden gesteld dat de voorbereidingstijd voor windmolens geruime tijd in beslag neemt en er gedurende deze periode altijd nieuwe inzichten kunnen ontstaan. Dit nieuwe beleid kan er toe leiden dat projecten waar aan gewerkt wordt af moeten vallen. In het kader van het gezamenlijk Nationaal plan van aanpak Windenergie, worden verschillende verkenningen uitgevoerd. Onder andere naar knelpunten die zich mogelijk voordoen bij projecten die in de pijplijn zitten. Dit onderzoek moet voor alle partijen die in het project Landelijke Uitwerking Windenergie samenwerken (gemeenten, provincies, rijk, bedrijfsleven en koepel- en brancheorganisaties) inzicht geven in mogelijke knelpunten bij projecten. Ook zal gekeken worden naar oplossingsrichtingen. Deze verkenning kan duidelijk maken dat er voor sommige knelpunten geen oplossingen zijn. Daarnaast wordt, als onderdeel van het plan van aanpak, een lange termijnvisie ontwikkeld om doorgroei van windenergie tot 2020 mogelijk te maken. Bij het opstellen van deze lange termijn visie zullen alle partijen die deelnemen aan de Landelijke Uitwerking Windenergie worden betrokken. Naast concentratiegebieden zal, op termijn, in aansluiting op het advies van de Rijksadviseur voor het Landschap, ook gestreefd worden naar vides (gebieden waar geen windmolens staan). </antwoord>
      <noten afkomstig="antwoord"/>
   </antwoorden>
</kvr>
