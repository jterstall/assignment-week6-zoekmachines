<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Egerschot (VVD) aan de minister van Financiën over Wfd-vergunningverlening door de Autoriteit Financiële Markten. (Ingezonden 20 april 2006); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25586
</item>
         <item attribuut="Inhoud">Vragen naar aanleiding van artikel 'Beurswaakhond AFM zet adviseurs in de wacht' (Telegraaf, 15 april 2006), waarin wordt gesteld dat tientallen startende verzekerings- en hypotheekkantoren gedwongen zijn hun deuren gesloten te houden omdat de Autoriteit Financiële Markten (AFM) het grote aantal aanvragen voor een Wfd-vergunning niet aankan.</item>
         <item attribuut="Rubriek">Bedrijfsleven en industrie (Bank- en verzekeringswezen) Geld- en kapitaalmarkt (Hypotheken) Staats- en bestuursrecht (Overige publiekrechtelijke lichamen)</item>
         <item attribuut="Trefwoorden">Hypotheken Rechtshandhaving Verzekeringen</item>
         <item attribuut="Vindplaats">Kamervragen met antwoord 2005-2006, nr. 1456, Tweede Kamer</item>
         <item attribuut="Vraagnr_bij_indiening">2050612070</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Van Egerschot</persoon>
         </item>
         <item attribuut="Datum_reaktie">2006-05-16</item>
         <item attribuut="Datum_indiening">2006-04-20</item>
         <item attribuut="Document-id">KVR25586</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3107" allpagenumbers="3107 3108" vetnummer="2050612070" code="0506tkkvr1456" lopendefooter="Tweede Kamer, vergaderjaar 2005–2006, Aanhangsel" filenaam="KVR25586" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1456" onderwerp="" indiendatum="2006-04-20">
         <vrager partij="VVD" oorsprong="parlement">Van Egerschot</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2006-05-16">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van het artikel «Beurswaakhond AFM zet adviseurs in de wacht» <voetnoot nummer="1"/>, waarin staat dat tientallen startende verzekerings- en hypotheekkantoren gedwongen zijn hun deuren gesloten te houden omdat de Autoriteit Financiële Markten (AFM) het grote aantal aanvragen voor een Wfd-vergunning niet aankan? </vraag>
      <vraag nummer="2">Hoeveel startende ondernemers zijn gedupeerd door de vertraagde afhandeling van aanvragen door de AFM? </vraag>
      <vraag nummer="3">Hoe komt het dat de AFM kennelijk niet in staat is om de aanvragen binnen de daarvoor gestelde termijn af te handelen? </vraag>
      <vraag nummer="4">Deelt u de mening dat Wfd-vergunningaanvragen binnen de daarvoor gestelde termijn van acht weken behandeld moeten worden? Zo ja, hoe denkt u deze problematiek op te lossen? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-04-15" bron="Beurswaakhond AFM zet adviseurs in de wacht, de Telegraaf">Beurswaakhond AFM zet adviseurs in de wacht, de Telegraaf, 15 april 2006</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3">Voor het afhandelen van vergunningaanvragen geldt op grond van de Algemene wet bestuursrecht (Awb) een redelijke termijn van in beginsel 8 weken. Indien deze termijn niet kan worden gehaald biedt de Awb de mogelijkheid dat het betreffende bestuursorgaan – in dit geval de AFM – de aanvrager daarvan in kennis stelt onder vermelding van een redelijke termijn waarbinnen hij de vergunning wel tegemoet kan zien. Van deze mogelijkheid heeft de AFM gebruik moeten maken. Belangrijkste reden hiervoor was dat veel startende ondernemers een onvolledige vergunningaanvraag hebben ingediend, waardoor de AFM veel extra werk heeft moeten verrichten om bij de vergunningaanvragers de ontbrekende informatie op te vragen. Daarbij komt dat de maand januari bijna geheel is besteed aan het beantwoorden van vragen (circa 13.000) en het begeleiden van vergunningaanvragers (circa 11.000). Begin maart heeft de AFM bij brief aan de vergunningaanvragers laten weten dat de 8 weken termijn mogelijk niet zou worden gehaald en dat deze met 8 weken zou worden verlengd. Het overgrote deel van de vergunningaanvragen is inmiddels binnen deze verlengde termijn afgehandeld, tenzij in verband met de betrouwbaarheidstoetsing bijzonderheden zijn gebleken in de dossiers van het ministerie van Justitie. In enkele tientallen gevallen zal de verlenging met 8 weken niet voldoende zijn. Naar de huidige inschatting zal de maximale vertraging in die gevallen niet meer dan 8 weken bedragen. Deze vertraging houdt verband met de omstandigheid dat de AFM veel extra werk moet verrichten als gevolg van de onvolledige vergunningaanvragen. Een andere oorzaak is dat een veel grotere groep dan verwacht heeft gevraagd om een uitbreiding van de vergunning. Het betreft circa 2.200 financiële dienstverleners die vóór de datum van inwerkingtreding van de Wet financiële dienstverlening (Wfd) al financiële diensten verleenden – en voor die betreffende activiteiten onder het overgangsregime vallen – én daarnaast ook hebben aangegeven nieuwe activiteiten te willen gaan verrichten. Dit veroorzaakt aanzienlijk meer werk dan was voorzien. Deze groep van 2.200 financiële dienstverleners zal binnen de afhandeling van vergunningaanvragen onder het overgangsregime met voorrang worden behandeld. Gedurende de behandeling mogen deze financiële dienstverleners alle financiële diensten die onder het overgangsregime zijn toegestaan – dat wil zeggen die activiteiten die zij voor de inwerkingtreding van de Wfd al verrichtten – blijven verrichten. Voor de behandeling van de aanvragen voor een uitbreiding van een vergunning wegens aanvullende activiteiten heeft de AFM extra capaciteit beschikbaar gemaakt. Tenslotte is in dit kader relevant dat niet alle vertragingen leiden tot een overschrijding van wettelijke termijnen. Indien een vertraging het gevolg is van het opvragen van ontbrekende informatie wordt een termijn op grond van de wet gestuit. </antwoord>
      <antwoord nummer="4">De behandeling van vergunningaanvragen dient binnen een redelijke termijn plaats te vinden. De termijn van 8 weken is zoals hierboven al werd aangegeven niet een fatale termijn. Gegeven de eerder omschreven omstandigheden lijken de termijnen waarbinnen de vergunningaanvragen door de AFM worden afgehandeld te passen binnen de daarvoor bestaande kaders. Overigens is inmiddels de situatie ontstaan dat starters die zich bij de AFM melden erop kunnen rekenen dat hun vergunningaanvraag, mits de aanvraag correct en volledig is ingevuld, binnen de standaardtermijn van 8 weken wordt afgedaan. </antwoord>
      <noten afkomstig="antwoord"/>
   </antwoorden>
</kvr>
