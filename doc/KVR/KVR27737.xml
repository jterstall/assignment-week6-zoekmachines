<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Roon (PVV) aan de ministers van Justitie en van Binnenlandse Zaken en Koninkrijksrelaties over drugsoverlast in West-Brabant. (Ingezonden 20 februari 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27737
</item>
         <item attribuut="Inhoud">Vragen naar aanleiding van bericht in Brabants Nieuwsblad/De Stem (17 februari 2007): in West Brabant zou sprake zijn van grote overlast door drugstoeristen uit België en Frankrijk en dat de politie zich vooral beperkt tot het oprollen van kleine huistelers, in plaats van het effectief aanpakken van criminele netwerken. Indiener vraagt om effectieve aanpak van de betrokken criminele netwerken met 'zo nodig' extra middelen, hogere minimumstraffen en verbetering van 'plukken' van drugshandelaars.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Drugs)</item>
         <item attribuut="Trefwoorden">België Drugsbestrijding Frankrijk Noord-Brabant</item>
         <item attribuut="Vindplaats">Kamervragen met antwoord 2006-2007, nr. 1184, Tweede Kamer</item>
         <item attribuut="Vraagnr_bij_indiening">2060707940</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">De Roon</persoon>
         </item>
         <item attribuut="Datum_reaktie">2007-04-05</item>
         <item attribuut="Datum_indiening">2007-02-20</item>
         <item attribuut="Document-id">KVR27737</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2511" allpagenumbers="2511 2512" vetnummer="2060707940" code="0607tkkvr1184" lopendefooter="Tweede Kamer, vergaderjaar 2006–2007, Aanhangsel" filenaam="KVR27737" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1184" onderwerp="" indiendatum="2007-02-20">
         <vrager partij="PVV" oorsprong="parlement">De Roon</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="5 april 2007), zie ook Aanhangsel Handelingen nr. 968, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het bericht <voetnoot nummer="1"/>dat in West-Brabant sprake is van grote overlast door drugstoeristen uit België en Frankrijk en dat de politie zich in grote lijnen beperkt tot oprollen van telers en zich niet richt op het ontmantelen van criminele netwerken die in de regio de drugsmarkt bedienen? </vraag>
      <vraag nummer="2">Kunt u bevestigen dat de overlast zo omvangrijk is als in dat bericht is gemeld? Klopt het dat de politie zich vooral beperkt tot het oprollen van kleine huistelers in plaats van het effectief aanpakken van criminele netwerken? </vraag>
      <vraag nummer="3">Klopt de indruk dat de handelaars in hash en wiet de straffen die justitie tegen hen eist als niet meer dan een bedrijfsrisico zien en al helemaal niet worden afgeschrikt door de lage straffen die rechters aan hen opleggen? </vraag>
      <vraag nummer="4">Deelt u de mening dat de bestrijding van de drugsoverlast in West-Brabant onder dergelijke omstandigheden met recht kan worden gekwalificeerd als een lachertje en dat het beleid van de burgemeesters van Roozendaal en Bergen op Zoom om streng op te treden tegen koffieshops, die zich niet aan de gedoogregels houden, volstrekt onderuit wordt gehaald? </vraag>
      <vraag nummer="5">Wilt u bevorderen dat de politie in West-Brabant de in vraag 1 bedoelde criminele netwerken voortvarend, effectief en met kracht aanpakt, en daartoe zo nodig extra middelen verschaffen? Zo ja, hoe gaat u dit doen? Zo neen, waarom niet? </vraag>
      <vraag nummer="6">Bent u bereid om minimumstraffen (zowel vrijheidsstraffen als geldboetes) in te voeren die wel indruk op criminelen maken? Zo neen, waarom niet? </vraag>
      <vraag nummer="7">Bent u bereid om het plukken van drugshandelaars te verbeteren door de regeling van de ontneming van wederrechtelijk verkregen voordeel te vereenvoudigen, door daarin te werken met forfaitaire bedragen waarop het wederrechtelijk verkregen voordeel wordt bepaald aan de hand van de bewezen verklaarde omzet en door bij de berekening daarvan geen aftrek van door drugshandelaren gemaakte kosten meer toe te staan? Zo ja, hoe gaat u dit doen? Zo neen, waarom niet? Welke mogelijke bezwaren hebt u tegen het toevoegen van een punitief element aan de ontnemingsmaatregel? </vraag>
      <noten afkomstig="vraag">
         <noot nummer="1" weblink="http://www.bndestem.nl/bergenopzoom/article1124989.ece (Brabants Nieuwsblad/De Stem, 17 februari 2007)">http://www.bndestem.nl/bergenopzoom/article1124989.ece (Brabants Nieuwsblad/De Stem, 17 februari 2007)</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De regio West-Brabant wordt geconfronteerd met een brede drugsproblematiek die zowel overlast als drugscriminaliteit betreft. De aanpak van die problematiek is navenant. Gewezen kan worden op het project «Courage» dat het kader vormt voor activiteiten gericht op het terugdringen van de overlast alsook op de integrale aanpak van criminele netwerken die betrokken zijn bij de teelt van en de handel in softdrugs. In de opsporingsonderzoeken wordt nauw samengewerkt met de FIOD-ECD (Fiscale Inlichtingen- en Opsporingsdienst en de Economische Controle Dienst, aanpak mogelijke witwaspraktijken en mogelijke belastingfraude) en het BOOM (Bureau Ontneming Openbaar Ministerie). Verwezen zij voorts naar het antwoord op vraag 4. </antwoord>
      <antwoord nummer="3">Het vervolgingsbeleid van het Openbaar Ministerie voorziet in een hogere strafmaat bij verdachten die zich op professionele wijze bezighouden met de handel in softdrugs en hennepteelt. De stevige investering van politie en justitie in de aanpak van de georganiseerde criminaliteit vergroot bovendien, indien de zaak daartoe aanleiding geeft, de mogelijkheden tot afzonderlijke vervolging voor deelneming of leiding geven aan een criminele organisatie, een misdrijf waarvoor door het Openbaar Ministerie hoge gevangenisstraffen worden geëist. Bij grootschalige acties, zoals recentelijk in West-Brabant, wordt voorts met het oog op de ontnemingsvordering ook de deskundigheid ingeschakeld van het Bureau Ontneming Openbaar Ministerie. Het Openbaar Ministerie is er niet mee bekend dat dit vervolgingsbeleid als niet meer dan een bedrijfsrisico wordt ervaren. </antwoord>
      <antwoord nummer="4">Nee, ik deel die mening niet. De gemeenten Roosendaal en Bergen op Zoom voeren een krachtig beleid om drugsoverlast terug te dringen. Dit blijkt uit het al genoemde project «Courage», dat gezamenlijk is opgezet en waarbij nauw wordt samengewerkt tussen de gemeenten en andere instanties zoals de politie, het Openbaar Ministerie, woningbouwverenigingen, energiemaatschappijen, FIOD-ECD en de belastingdienst. De grootschalige actie van dinsdag 27 februari jl. is een voorbeeld van deze aanpak. Daarbij zijn grote hoeveelheden geld en hasj aangetroffen en in beslag genomen, zijn 26 personen gearresteerd en is met het oog op ontneming beslag gelegd op 7 panden, 11 auto’s en een motor. Deze actie was het resultaat van een langdurig projectmatig opsporingsonderzoek door de recherche van de politie Midden en West-Brabant, dat mede op basis van informatie van het project Courage is gestart. </antwoord>
      <antwoord nummer="5">In de antwoorden op de vragen 2 en 4 is reeds de brede aanpak belicht van de drugsproblematiek in de genoemde regio. Het beleid van het kabinet is erop gericht om de aanpak van de hennepteelt – niet alleen in deze regio, maar over het gehele land – verder te versterken en te verbreden. Het verschaffen van extra middelen is daarbij niet zonder meer de beste optie. Met de Cannabisbrief uit 2004 (TK 2003–2004, 24 077, nr. 125) en de notitie Integrale aanpak hennepteelt (TK 2005–2006, 24 077, nr. 184) wordt vooral beoogd een kwaliteitsslag te bewerkstelligen, die leidt tot het toepassen van meer vernuft bij de aanpak van de hennepteelt. Het delen en het uitwisselen van kennis en informatie is daarbij vitaal. Met betrekking tot de integrale bestuurlijke aanpak kan in dit verband worden gewezen op het zogenaamde «voorbeeldconvenant» dat is ontwikkeld door het departement van Binnenlandse Zaken en Koninkrijksrelaties in samenwerking het Ministerie van Justitie en met partijen uit het veld en dat is bedoeld om de samenwerking tussen lokale partners te ondersteunen. Bij de intensivering van de aanpak van de criminele organisaties achter de hennepteelt zullen de bevindingen van de Pilot «hennepteelt en georganiseerde criminaliteit», die wordt uitgevoerd in een aantal zuidelijke politieregio’s, zo veel mogelijk worden benut. Met betrekking tot deze kwaliteitsslag is relevant te vermelden dat met de uitvoering van de motie Weekers (TK 2005–2006) de recent in gang gezette initiatieven aan elkaar zullen worden verbonden. </antwoord>
      <antwoord nummer="6">In het kader van de Europese Unie zijn afspraken gemaakt over de onderlinge afstemming van de straffen voor drugsdelicten. Ter uitvoering daarvan is vorig jaar de Wet van 1 juni 2006 tot implementatie van het kaderbesluit nr. 2004/757/JBZ van de Raad van de Europese Unie van 25 oktober 2004 betreffende de vaststelling van minimumvoorschriften met betrekking tot de bestanddelen van strafbare feiten en met betrekking tot straffen op het gebied van de illegale drugshandel (PbEU L 335) (Stb. 2006, 290) in werking getreden. Over het bestaan en de werking van minimumstraffen heeft mijn ambtsvoorganger een onderzoek in enkele ons omringende landen aan de Tweede Kamer toegezonden, alsmede het standpunt van het toenmalige kabinet dat invoering van dergelijke straffen werd afgewezen. Verwezen wordt naar Kamerstukken II 2002/03, 29049, nr. 1. Ik zie geen aanleiding daarvan af te wijken. </antwoord>
      <antwoord nummer="7">Het kabinet onderzoekt thans hoe de aanpak van financieel economische criminaliteit in samenhang met het vraagstuk van ontneming de komende jaren versterkt kan worden. Over dit voornemen heb ik u geïnformeerd bij brief van 6 december 2006 (Kamerstukken II 2006–2007, 28 684, nr. 104). Er wordt nu aan de totstandkoming van een versterkingsprogramma gewerkt. Het programma zal resulteren in maatregelen op het terrein van financieel economische criminaliteitsbestrijding die op korte, middellange en lange termijn worden doorgevoerd. Het streven is dat medio mei 2007 het versterkingsprogramma op hoofdlijnen gereed is. </antwoord>
      <noten afkomstig="antwoord"/>
   </antwoorden>
</kvr>
