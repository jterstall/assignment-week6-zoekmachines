<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over overheidscampagnes voor gedragsbeïnvloeding in verkeer. (Ingezonden 26 april 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25682
</item>
         <item attribuut="Inhoud">Vragen naar aanleiding van conclusie van verkeerspsycholoog Wildervanck dat veel overheidscampagnes in het verkeer (o.a. de 'I love'-campagne) niet of nauwelijks leiden tot gedragsverandering (Rij-instructie, april 2006).</item>
         <item attribuut="Rubriek">Communicatie, media en informatievoorziening (Overig) Overheidsfinanciën (Overheidsuitgaven) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Overheidsuitgaven Verkeersveiligheid Voorlichting</item>
         <item attribuut="Vindplaats">Kamervragen met antwoord 2005-2006, nr. 1538, Tweede Kamer</item>
         <item attribuut="Vraagnr_bij_indiening">2050612410</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2006-05-29</item>
         <item attribuut="Datum_indiening">2006-04-26</item>
         <item attribuut="Document-id">KVR25682</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3279" allpagenumbers="3279 3280" vetnummer="2050612410" code="0506tkkvr1538" lopendefooter="Tweede Kamer, vergaderjaar 2005–2006, Aanhangsel" filenaam="KVR25682" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1538" onderwerp="" indiendatum="2006-04-26">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-05-29">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw mening over de conclusie van verkeerspsycholoog Cees Wildervanck dat veel overheidscampagnes in het verkeer niet of nauwelijks leiden tot gedragsverandering? <voetnoot nummer="1"/>
      </vraag>
      <vraag nummer="2">Kunt u overzichtelijk aangeven hoeveel geld u de afgelopen 10 jaar heeft uitgegeven aan campagnes voor gedragsbeïnvloeding in het verkeer? Zo neen, waarom niet? </vraag>
      <vraag nummer="3">Wat is uw mening over het resultaat van de «I love»-campagne? </vraag>
      <vraag nummer="4">Waarom is de «I love»-campagne enkel gericht op agressie in het verkeer en niet op de «vervreemding en agressie in de maatschappij», zoals Cees Wildervanck voorstelt? Staat u nog achter deze keuze? Zo ja, waarom? </vraag>
      <vraag nummer="5">Kunt u aangeven wat uw oordeel is over de kwaliteit van de evaluatie van de «I love»-campagne? Is er gewerkt met een voormeting en met objectieve toetsingscriteria? Zo neen, waarom niet? </vraag>
      <vraag nummer="6">Bent u bereid een grondig en onafhankelijk onderzoek te laten verrichten naar de overheidscampagnes voor gedragsbeïnvloeding in het verkeer? Zo ja, welke maatregelen gaat u nemen? Zo neen, waarom niet? </vraag>
      <noten afkomstig="vraag">
         <noot nummer="1">Rij-instructie, april 2006</noot>
      </noten>
   </vragen>
   <antwoorden aantal="6">
      <antwoord nummer="1">Deze conclusie deel ik niet. Uit recent gepubliceerd onderzoek van de Adviesdienst Verkeer en Vervoer («Thuiskomen in 2004», februari 2006, zie bijlage) blijkt juist dat de campagnes die zich richten op gewenst gedrag in het verkeer (onder andere gebruik van gordels, gebruik van fietsverlichting en alcoholvrij rijden volgens de BOB-formule) een positieve bijdrage leveren aan verbetering van kennis, bewustzijn, houding en gedrag van weggebruikers. Dit is voor een belangrijk deel toe te schrijven aan de intensieve samenwerking tussen Verkeer en Waterstaat, decentrale overheden, handhavingsinstanties en maatschappelijke organisaties binnen de campagnecontext. De heer Wildervanck noemt de BOB-campagne ook expliciet als een voorbeeld van een succesvolle overheidscampagne. </antwoord>
      <antwoord nummer="2">Over de periode 2003 tot en met 2006 besteedt Verkeer en Waterstaat gemiddeld € 4 miljoen per jaar aan gedragsbeïnvloedende campagnes met betrekking tot verkeersveiligheid. Sinds 2002 wordt een afzonderlijk budget gereserveerd voor de uitvoering van vijf landelijke campagnes per jaar onder de vlag «Daar kun je mee thuiskomen». Vóór 2002 was er geen sprake van een structureel campagneprogramma en werden uitgaven voor voorlichtingsactiviteiten (al dan niet in de vorm van een landelijke campagne) verdisconteerd in projectgebonden budgetten. De intensiteit van de jaarlijkse voorlichtingsinzet werd bepaald door de beschikbare ruimte in het projectbudget. De jaarlijkse uitgaven varieerden van € 1 tot € 2,5 miljoen per jaar, afhankelijk van het aantal gevoerde campagnes en de omvang daarvan. </antwoord>
      <antwoord nummer="3">Doel van de «I love»-campagne was het agenderen van het thema «agressie in het verkeer» en het bevorderen van een respectvolle houding en gedragsintentie. De campagne-inzet in 2005 was er primair op gericht verkeersdeelnemers bewust te maken van de eigen mogelijkheden, om bij te dragen aan minder ergernis en agressie in het verkeer. Uit de evaluatie blijkt dat een ruime meerderheid de eigen verantwoordelijkheid hierbij ziet en erkent. Drie van de vier respondenten vinden het (zeer) belangrijk respectvol met andere verkeersdeelnemers om te gaan en consequent de verkeersregels na te leven. In de evaluatie werd de campagne gewaardeerd met het rapportcijfer 6,7. Deze beoordeling komt vrijwel overeen met het gemiddelde voor de Postbus51-campagnes (benchmark 6,8). De resultaten van deze introductiecampagne acht ik bemoedigend. De campagne wordt goed begrepen en mag rekenen op voldoende acceptatie bij het publiek. Het is niet realistisch om al na één campagne van circa 6 weken substantiële gedragseffecten te verwachten. Bij de onderhavige thematiek gaat het vaak om ingesleten normafwijkend gedrag. Verandering van dat gedrag en de onderliggende mentaliteitsfactoren vergt een lange adem. Ik ben daarom voornemens om ook in 2006 en 2007 over dit thema campagne te voeren. </antwoord>
      <antwoord nummer="4">Op basis van meerdere onderzoeken blijkt dat agressie in het verkeer één van de grootste ergernissen is bij de burger. Om die reden is de campagne specifiek gericht op de wijze waarop agressie zich manifesteert in het verkeer en de bijdrage die weggebruikers kunnen leveren aan de oplossing van dit probleem. Het geboden gedragsperspectief sluit aan bij de brede herwaardering van normen en waarden die het Kabinet voorstaat. De campagneboodschap is gebaat bij eenduidigheid, begrijpelijkheid en eenvoud. Daarom sta ik achter mijn keuze om de campagne niet te verbreden naar «vervreemding en agressie in de maatschappij» als geheel. </antwoord>
      <antwoord nummer="5">De «I love»-campagne is geëvalueerd door middel van de gestandaardiseerde evaluatiemethodiek die bij alle Postbus51-campagnes wordt toegepast. De Dienst Publiek en Communicatie van de Rijksvoorlichtingsdienst is verantwoordelijk voor de onderzoeksuitvoering en -kwaliteit. Het veldwerk gebeurt door TNS-NIPO, een gerenommeerd instituut op het gebied van publieksonderzoek. Ik heb geen reden te twijfelen aan de kwaliteit van de onderzoeksmethode en de toepassing daarvan. Dat neemt niet weg dat altijd wordt gekeken naar mogelijkheden tot optimalisering. Conform de bij de evaluatie van de Postbus51-campagnes gebruikte methodiek is bij de «I love»-campagne voorafgaand aan de campagne een meting verricht. De campagne is in week 36 gestart. De voormeting heeft plaatsgevonden in week 33 tot en met 35. Bij de evaluatie zijn de algemeen voor enquêteonderzoek gebruikelijke toetsingscriteria gehanteerd. </antwoord>
      <antwoord nummer="6" voetnoot="1">De Adviesdienst Verkeer en Vervoer voert al jaarlijks een uitvoerig en grondig onderzoek uit naar de effecten van de verkeersveiligheidscampagnes. De uitkomsten van dit onderzoek worden afgestemd met een klankbordgroep, waarin onder andere de SWOV deelneemt. De rapportage over de in 2004 gevoerde campagnes is in februari 2006 verschenen <voetnoot nummer="1"/>de rapportage over 2005 zal naar verwachting in het vierde kwartaal van 2006 gereed komen. Dit onderzoek voldoet mijn inziens aan alle eisen en geeft een helder overzicht van alle beschikbare onderzoeksresultaten. Daarnaast wordt het campagneonderzoek van de RVD uitgevoerd door onafhankelijke bureaus. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
