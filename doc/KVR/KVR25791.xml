<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over het weigeren van onverzekerden door ziekenhuizen. (Ingezonden 29 mei 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25791
</item>
         <item attribuut="Inhoud">Vragen naar aanleiding van artikel 'Tweedeling op straat' (Medisch Contact, 20, 61e jaargang, 19 mei 2006), waarin twee artsen schrijven over het weigeren door ziekenhuizen van onverzekerden. Indiener vraagt zich af hoe het artikel zich verhoudt tot de eerdere uitlatingen van de minister Hoogervorst (VWS) dat iedereen recht heeft op 'medisch noodzakelijke zorg'.</item>
         <item attribuut="Rubriek">Gezondheidszorg (Patiënten) Gezondheidszorg (Zorgverzekeringen)</item>
         <item attribuut="Trefwoorden">Patiënten Ziekenhuizen Zorgverzekeringen</item>
         <item attribuut="Vindplaats">Kamervragen met antwoord 2005-2006, nr. 1636, Tweede Kamer</item>
         <item attribuut="Vraagnr_bij_indiening">2050613980</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2006-06-12</item>
         <item attribuut="Datum_indiening">2006-05-29</item>
         <item attribuut="Document-id">KVR25791</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3487" allpagenumbers="3487 3488" vetnummer="2050613980" code="0506tkkvr1636" lopendefooter="Tweede Kamer, vergaderjaar 2005–2006, Aanhangsel" filenaam="KVR25791" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1636" onderwerp="" indiendatum="2006-05-29">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-06-12">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het artikel dat door twee artsen is geschreven: «Tweedeling op straat» over het weigeren van onverzekerden door ziekenhuizen? <voetnoot nummer="1"/>
      </vraag>
      <vraag nummer="2">Hoe verhoudt dit artikel zich tot de door u beweerde stelling dat iedereen recht heeft op «medisch noodzakelijke zorg»? </vraag>
      <vraag nummer="3">Deelt u de mening dat het begrip «medisch noodzakelijke zorg» in de praktijk niets voorstelt, aangezien patiënten zonder identiteitsdocument en/of verzekeringsbewijs al bij de balie van het ziekenhuis worden weggestuurd zonder dat er een arts aan te pas komt? </vraag>
      <vraag nummer="4">Wat vindt u ervan dat de directie van een Rotterdams ziekenhuis heeft aangegeven geen onverzekerde patiënten meer op de stoep te willen hebben? </vraag>
      <vraag nummer="5">Welke consequenties heeft het weigeren van onverzekerden voor de volksgezondheid, zoals door besmettingen met Hepatitis-B- of C-infectie, hiv-infecties enz? </vraag>
      <vraag nummer="6">Deelt u de mening van de schrijvers dat het onthouden van medische zorg aan mensen in tegenspraak is met artikel 1 van de Grondwet, het gelijkheidsbeginsel dat geldt jegens hen die zich op het Nederlandse grondgebied bevinden en de universele verklaring van de rechten van de mens, zoals beschreven in artikel 1 en 5? </vraag>
      <vraag nummer="7">Deelt u voorts de mening dat artsen voor een ethisch dilemma worden gesteld, namelijk doordat met uw beleid de eed die artsen hebben afgelegd om iedereen te helpen en geen onderscheid te maken of iemand wel of niet verzekerd is of wel of geen illegaal, onderuit wordt gehaald? </vraag>
      <vraag nummer="8">Wanneer komt u met een oplossing voor deze problematiek? Biedt het door u aangekondigde waarborgfonds een structurele oplossing hiervoor? Zo ja, op welke wijze en met ingang van wanneer? </vraag>
      <noten afkomstig="vraag">
         <noot nummer="1" datum="2006-05-19" bron="Medisch Contact, 20, 61e jaargang">Medisch Contact, 20, 61e jaargang, 19 mei 2006</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Als minimale zorgplicht ten aanzien van een persoon die niet-rechtmatig in Nederland verblijft, geldt sinds de inwerkingtreding van de Koppelingswet in juli 1998, dat het moet gaan om een situatie waarin de verlening van medische zorg niet kan worden onthouden of uitgesteld zonder het leven of de gezondheidstoestand van betrokkene dan wel de Nederlandse volksgezondheid ernstig in gevaar te brengen (Kamerstukken II, 1994/95, 24 233, nr. 3). In het kader van de parlementaire behandeling van de Koppelingswet is dit nader aangeduid als «medisch noodzakelijke zorg». De definitie benadrukt dat de arts de noodzaak van de zorg vaststelt en gaat uit van het vooropstellen van de professionele verantwoordelijkheid. Het is aan de arts om te beoordelen of het terstond verlenen van zorg medisch noodzakelijk moet worden geacht. Indien sprake is van onverzekerden met een legale verblijfstatus, en die dus onder de verzekeringsplicht van de Zorgverzekeringswet vallen, is er altijd de mogelijkheid – en de plicht – zich alsnog te verzekeren voordat zorg wordt verleend. Indien zorg niet zonder gezondheidsschade kan worden uitgesteld en er dus geen tijd is om de zorgvrager aan te melden bij een zorgverzekeraar, dient toch zorg verleend te worden. In die zin sluit dat aan bij de definitie zoals die sinds de behandeling van de Koppelingswet in de praktijk gehanteerd wordt. </antwoord>
      <antwoord nummer="3">Bij de invoering van de identificatieplicht in ziekenhuizen stond voorop dat het verlenen van zorg als zodanig niet verbonden was aan die identificatieplicht, omdat medisch noodzakelijke zorg altijd verleend moet worden. Waar het bij de identificatieplicht om gaat is te voorkomen dat in het kader van het medisch dossier persoonsverwisseling ontstaat of dat een verzekeraar de rekening ontvangt van de kosten van zorg die is verleend aan een persoon die niet bij hem verzekerd is. Zie ook antwoord 4 en 5. </antwoord>
      <antwoord nummer="4 en 5">Deze door het lid Arib gestelde vragen hebben betrekking op signalen uit de samenleving dat onverzekerden wellicht medisch noodzakelijke zorg zou worden geweigerd. Deze signalen hebben ertoe geleid dat ik aan de Inspectie voor de gezondheidszorg (IGZ) heb gevraagd om deze individuele gevallen te onderzoeken. Daarnaast heb ik aan IGZ gevraagd om in den brede onderzoek te doen naar het mogelijk weigeren van zorg aan onverzekerden. Op basis van de uitkomst van deze onderzoeken zal ik een samenhangend oordeel vellen en dit aan u voorleggen. </antwoord>
      <antwoord nummer="6">Zie antwoord 2. </antwoord>
      <antwoord nummer="7">In het geval er sprake is van de noodzaak tot het terstond verlenen van medische zorg dient er naar mijn mening geen onderscheid te worden gemaakt naargelang de verzekeringssituatie van de betrokkene. </antwoord>
      <antwoord nummer="8">Ik zal op basis van de uitkomst van de eerdergenoemde onderzoeken van de IGZ bezien welke acties ondernomen dienen te worden. Ik zal bij mijn overwegingen ook de mogelijke rol van een waarborgfonds betrekken. In lijn met hetgeen ik eerder aan u gemeld heb, zal ik de eventuele noodzaak van een dergelijk fonds mede beoordelen aan de hand van gegevens van de monitoring onverzekerden van het Centraal Bureau voor de Statistiek. </antwoord>
      <noten afkomstig="antwoord"/>
   </antwoorden>
</kvr>
