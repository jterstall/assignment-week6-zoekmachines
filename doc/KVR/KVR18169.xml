<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Crone en Heemskerk (beiden PvdA) aan de minister van Financiën over de «Geld maakt gelukkig-show». (Ingezonden 12 juni 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18169
</item>
         <item attribuut="Inhoud">Vragen naar aanleiding van een uitzending van SBS6 met betrekking tot de besteding van de overwaarde van de woning (1 juni 2003), over producten die een koppelverkoop bevatten van lenen en beleggen of sparen. Het moet voor de consument duidelijk zijn dat het twee gescheiden producten zijn.</item>
         <item attribuut="Rubriek">Bedrijfsleven en industrie (Bank- en verzekeringswezen) Consument (Productinformatie) Geld- en kapitaalmarkt (Beleggingen) Geld- en kapitaalmarkt (Hypotheken) Geld- en kapitaalmarkt (Kredieten) Geld- en kapitaalmarkt (Spaarvormen)</item>
         <item attribuut="Trefwoorden">Bankwezen Beleggingen Hypotheken Kredieten Productinformatie Spaarregelingen</item>
         <item attribuut="Vindplaats">Kamervragen met antwoord 2002-2003, nr. 1626, Tweede Kamer</item>
         <item attribuut="Vraagnr_bij_indiening">2020313100</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Crone</persoon>
            <persoon partij="PvdA">Heemskerk</persoon>
         </item>
         <item attribuut="Datum_reaktie">2003-07-14</item>
         <item attribuut="Datum_indiening">2003-06-12</item>
         <item attribuut="Document-id">KVR18169</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3399" allpagenumbers="3399 3400" vetnummer="2020313100" code="0203tkkvr1626" lopendefooter="Tweede Kamer, vergaderjaar 2002–2003, Aanhangsel" filenaam="KVR18169" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1626" onderwerp="" indiendatum="2003-06-12">
         <vrager partij="PvdA" oorsprong="parlement">Crone</vrager>
         <vrager partij="PvdA" oorsprong="parlement">Heemskerk</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2003-07-14">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is de inhoud van de SBS6-uitzending «Geld maakt gelukkig-show» van 1 juni jl. u bekend? </vraag>
      <vraag nummer="2">Bent u van mening dat het programma de indruk wekt onafhankelijke en betrouwbare informatie te geven? </vraag>
      <vraag nummer="3">Wat vindt u van de suggestie, gedaan in het programma, om overwaarde op de woning vrij te maken door middel van een hogere hypotheek om het geld vervolgens, tegen een hogere rente dan de hypotheekrente, te belenen bij een DSB-bank? </vraag>
      <vraag nummer="4">Is naar uw mening sprake van eerlijke, betrouwbare en volledige voorlichting? </vraag>
      <vraag nummer="5">Zo neen, wat gaat u daaraan doen? </vraag>
      <vraag nummer="6">Wordt het geen tijd om producten die een koppelverkoop bevatten van lenen en beleggen of sparen te verbieden, zodat consumenten zich er bewust van zijn dat het om twee gescheiden producten gaat? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">In de «Geld maakt gelukkig-show» worden algemene gesprekken over financiële zaken afgewisseld met blokken reclame voor producten van in het betrokken reclameblok genoemde financiële instellingen. Een reclame-uiting heeft per definitie een wervend karakter. Van onafhankelijke informatie zal daarbij geen sprake zijn. Een consument zal zich bewust moeten blijven van deze wervende aard. Dit neemt uiteraard niet weg dat een reclame-uiting nooit een verkeerde voorstelling van zaken mag geven. In de Wet op het consumentenkrediet (Wck) vloeit dit voort uit de aan de vergunninghoudende kredietaanbieders opgelegde plicht te handelen als van een «goed kredietgever» mag worden verwacht. Daarnaast stelt de Wck en het daarop gebaseerde Besluit Kredietaanbiedingen (BKA) specifieke regels ten aanzien van de informatieverstrekking inzake reclame-uitingen, het prospectus en de kredietovereenkomst zelf. Deze regels zijn er onder andere op gericht om de consument een zo helder mogelijk beeld te geven van de rechten en plichten verbonden aan de krediettransactie die de consument sluit. Zo dient op grond van het BKA voordat de consument een kredietovereenkomst tekent voor niet-hypothecair krediet aan de consument een prospectus ter beschikking te worden gesteld waarin de voorwaarden worden bekend gemaakt waaronder de kredietaanbieder bereid is aan de krediettransacties deel te nemen. In het prospectus wordt onder andere de kredietsom, het termijnbedrag en, bij niet-doorlopend krediet, de looptijd vermeld. Bij complexe producten – producten met een hypothecair of niet-hypothecair kredietelement gecombineerd met een beleggingselement – dient in plaats van het prospectus een financiële bijsluiter ter beschikking te worden gesteld. Deze informatie biedt de consument de gelegenheid om, nadat hij de reclame-uiting heeft gelezen, zich een vollediger beeld te vormen van de aan het krediet verbonden voorwaarden. Bij brief van 1 april jl. ter beantwoording van de Kamervragen van de leden Gerkens en Kant inzake «goedkope leningen», bent u op de hoogte gesteld van deze verplichtingen en de aanscherping van de verantwoordelijkheid van de kredietaanbieder en -bemiddelaar in het wetvoorstel Wet financiële dienstverlening dat na de zomer aan de Tweede Kamer zal worden aangeboden. </antwoord>
      <antwoord nummer="3">Wanneer een consument een nieuwe hypotheek afsluit of een bestaande hypotheek verhoogt, is de rente van deze hypotheek(verhoging) aftrekbaar als deze als zogenoemde «eigenwoningrente» kan worden aangemerkt. Dit is het geval als de hypotheek(verhoging) is aangewend voor de aankoop of verbetering van de eigen woning. Deze regels gelden ook wanneer de hypotheekverhoging op basis van de overwaarde verhoogd wordt. Dit betekent dat wanneer het geld wordt aangewend voor consumptieve doeleinden of voor beleggingen (zoals bijvoorbeeld het belenen bij een bank) de rente dus niet aftrekbaar is. De consument zal zelf een afweging moeten maken over de wenselijkheid van een verhoging van zijn hypotheekschuld en van de besteding daarvan. De fiscale gevolgen van de verschillende opties zal de consument moeten meewegen in zijn beslissing. Ten aanzien van het krediet en de daaraan verbonden voorwaarden en kosten zal de kredietaanbieder de consument zorgvuldig moeten informeren. </antwoord>
      <antwoord nummer="4 en 5">Zoals ik heb aangegeven in mijn antwoord op uw tweede vraag zal een consument zich bewust moeten zijn van het wervende karakter van een reclame-uiting. Dit neemt uiteraard niet weg dat een reclame-uiting nooit een verkeerde voorstelling van zaken mag geven. Of in een concreet geval al dan niet sprake is van misleidende reclame is sterk afhankelijk van de bijzondere feiten en omstandigheden, en daarom primair overgelaten aan de beoordeling van de civiele rechter. De consument die zich misleidt voelt door een bepaalde wervende, beroeps- of bedrijfsmatig gedane mededeling kan daartoe een rectificatie-, een verbods- of een schadevergoedingsvordering instellen. Aan de hand van de criteria die zijn neergelegd in de artikelen 194–196 van Boek 6 van het Burgerlijk Wetboek zal dan de aansprakelijkheid door de rechter worden beoordeeld van diegene die de reclame-uiting openbaar heeft gemaakt. In de parlementaire geschiedenis is opgemerkt dat er eerder sprake zal zijn van misleiding indien het reclamemedium serieuzer van karakter is, en naarmate bepaalde zaken bewust verzwegen worden, maar dat de gemiddelde consument rekening heeft te houden met het feit dat enige overdrijving nu eenmaal inherent is aan het wervende karakter van reclame (TK 1978–1979, 13 611, nr. 6, p. 24). Daarnaast zal in de bovengenoemde Wet financiële dienstverlening een bepaling worden voorgesteld die het mogelijk maakt om misleidende reclame-uitingen bestuursrechtelijk te sanctioneren. Indien een reclame-uiting niet correct of misleidend is zal bijvoorbeeld een boete kunnen worden opgelegd aan de overtredende financiële instelling. </antwoord>
      <antwoord nummer="6">Ik ben niet voornemens om gecombineerde producten te verbieden (zoals beleggingshypotheken en spaarhypotheken). Bij alle gewone en gecombineerde financiële producten is adequate informatieverstrekking over het product cruciaal. Krediettransacties vormen daar geen uitzondering op. Wel vraagt kredietverlening de nodige zorgvuldigheid van de kredietaanbieder en de kredietnemer, in verband met het risico van overcreditering. Ten eerste zal de aanbieder van het krediet rekening moeten houden met de aflossingcapaciteit van de kredietnemer. Bovendien zal de aanbieder zorgvuldig moeten zijn in zijn informatieverstrekking aan de kredietnemer. De kredietnemer moet goed op de hoogte zijn van alle voorwaarden en kosten die zijn verbonden aan het krediet. Voor gecombineerde producten met een beleggingscomponent is daarvoor de financiële bijsluiter geïntroduceerd. Met de verkregen informatie zal de kredietnemer een zorgvuldige afweging kunnen maken over de passendheid van het krediet en de daarmee gepaard gaande afbetalingsregeling. </antwoord>
      <noten afkomstig="antwoord"/>
   </antwoorden>
</kvr>
