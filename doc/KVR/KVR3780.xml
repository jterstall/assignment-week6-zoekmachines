<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid H. G. J. Kamp (VVD) over het afgeven van vergunningen ten behoeve van het tijdelijke slibdepot in het Ketelmeer. (Ingezonden 13 september 1996); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3780
</item>
         <item attribuut="Inhoud">Betreft een gedoogbeschikking voor het lozen van retourperswater, door Rijkswaterstaat afgegeven voor een slibdepot in het Ketelmeer.</item>
         <item attribuut="Rubriek">Milieu (Afvalstoffen) Milieu (Waterverontreiniging) Verkeer, vervoer en waterstaat (Overig)</item>
         <item attribuut="Trefwoorden">Afvalstoffen Slib Waterverontreiniging</item>
         <item attribuut="Vindplaats">Kamervragen met antwoord 1996-1997, nr. 115, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="VVD">H. G. J. Kamp</persoon>
         </item>
         <item attribuut="Datum_reaktie">1996-10-14</item>
         <item attribuut="Datum_indiening">1996-09-13</item>
         <item attribuut="Document-id">KVR3780</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1 233" allpagenumbers="1 233 234" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="115" onderwerp="" indiendatum="1996-09-13">
         <vrager partij="VVD" oorsprong="parlement">H. G. J. Kamp</vrager>
         <vraagt-aan/>
      </vraagdata>
      <antwoorddata antwoorddatum="1996-10-14">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het artikel «Waterstaat sjoemelt met giftig slib»? <voetnoot nummer="1"/>
      </vraag>
      <vraag nummer="2">«Rommelt» Rijkswaterstaat met vergunningen teneinde vertraging bij de bouw van het tijdelijk slibdepot in het Ketelmeer te voorkomen? </vraag>
      <vraag nummer="3">Bleek het retourperswater dat vrijkomt uit het depot, nadat er slib is ingestort, veel meer verontreinigd dan bij de afgifte van de vergunningen door de provincie Flevoland werd aangenomen? </vraag>
      <vraag nummer="4">Is er inmiddels een gedoogbeschikking afgegeven, die rechtsgrond geeft aan de huidige situatie? Zo neen, deelt u de mening, dat de vergunningen en de feitelijke situatie zo snel mogelijk met elkaar in overeenstemming moeten worden gebracht? </vraag>
      <vraag nummer="5">Bent u bereid om in de toekomst te voorkomen, dat werkzaamheden worden verricht zonder de daarvoor benodigde vergunningen dan wel beschikkingen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja, via de pers heb ik van het artikel vernomen. </antwoord>
      <antwoord nummer="2">Nee, Rijkswaterstaat rommelt niet met vergunningen. Bij de uitvoering is niet gewerkt zonder geldige vergunning of gedoogbeschikking. Bij de voorbereiding van de uitvoering is gebleken dat niet aan de gestelde eisen in de vergunning zou kunnen worden voldaan. Vervolgens is terstond een gedoogbeschikking aangevraagd. </antwoord>
      <antwoord nummer="3">Als maat voor de vervuiling in het retourperswater is in de vergunning het gehalte aan onopgeloste bestanddelen of zwevend stof gehanteerd. De feitelijke vervuilende stoffen zijn gehecht aan deze stofdeeltjes. Na het afgeven van de vergunning is uit onderzoek gebleken dat het slib fijner van samenstelling is, dan was verwacht. De eis uit de vergunning van 100 mg/l onopgeloste bestanddelen zou daardoor in de praktijk niet altijd kunnen worden gehaald. Met behulp van computersimulaties is gezocht naar maatregelen om de totale vracht onopgeloste bestanddelen te verminderen. Door selectiever baggeren van de saneringsspecie behoeft minder specie in het depot te worden geborgen. Bovendien wordt het slib-watermengsel met een hogere dichtheid in het depot gebracht zodat minder retourperswater wordt geloosd. De uitvoering van de bouw van het depot is daardoor inmiddels zodanig gewijzigd dat de totale vracht aan onopgeloste bestanddelen, welke via het retourperswater in het Ketelmeer wordt geloosd, gelijk of minder is dan die welke de oorspronkelijke vergunning toestaat. Wel is de concentratie onopgeloste bestanddelen in het retourperswater hoger dan de oorspronkelijk vastgestelde 100 mg/l. Daarom is tijdig een gedoogbeschikking aangevraagd. Voor de goede orde meld ik dat de betreffende vergunning niet door de provincie Flevoland is afgegeven maar namens mij door de Directeur-Generaal van de Rijkswaterstaat. </antwoord>
      <antwoord nummer="4">De gedoogbeschikking voor het lozen van het retourperswater is op 5 augustus 1996 afgegeven. Op 25 juli 1996 is formeel een wijziging van de WVO-vergunning aangevraagd. </antwoord>
      <antwoord nummer="5">Ja, het is reeds mijn beleid te voorkomen dat werkzaamheden worden verricht zonder de daarvoor benodigde vergunningen dan wel beschikkingen. Ik benadruk echter dat voor het lozen van het retourperswater in dit geval niet zonder een geldige vergunning of gedoogbeschikking is gewerkt. </antwoord>
      <noten afkomstig="antwoord"/>
   </antwoorden>
</kvr>
