<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oven (PvdA) aan de minister van Justitie over het niet ontvankelijk verklaren van het Openbaar Ministerie in een moordzaak. (Ingezonden 8 januari 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13122
</item>
         <item attribuut="Inhoud">Vragen over het niet vervolgen van een verdachte van een dodelijke schietpartij. Het Openbaar Ministerie registreerde de verdachte als 'niet vindbaar', terwijl het vermoeden bestond dat hij naar Suriname was gevlucht en er een rechtshulpverdrag met Suriname bestaat.</item>
         <item attribuut="Rubriek">Strafrecht en strafprocesrecht (Opsporingsonderzoek) Strafrecht en strafprocesrecht (Uitlevering) Strafrecht en strafprocesrecht (Vervolging)</item>
         <item attribuut="Trefwoorden">Opsporingen Rechtspraak Uitleveringen</item>
         <item attribuut="Vindplaats">Kamervragen met antwoord 2000-2001, nr. 695, Tweede Kamer</item>
         <item attribuut="Vraagnr_bij_indiening">2000104390</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Oven</persoon>
         </item>
         <item attribuut="Datum_reaktie">2001-02-15</item>
         <item attribuut="Datum_indiening">2001-01-08</item>
         <item attribuut="Document-id">KVR13122</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1437" allpagenumbers="1437 1438" vetnummer="2000104390" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13122" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="695" onderwerp="" indiendatum="2001-01-8">
         <vrager partij="PvdA" oorsprong="parlement">Van Oven</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="15 februari 2001), zie ook Aanhangsel Handelingen nr. 599, vergaderjaar 2000–2001">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Hebt u kennisgenomen van het vonnis van de rechtbank Amsterdam van 14 november 2000 waarbij het Openbaar Ministerie (OM) in een strafzaak vanwege een schietpartij in Amsterdam-Zuidoost in 1995 met een dodelijk slachtoffer, niet ontvankelijk is verklaard, omdat, nadat, na een kennisgeving van niet verdere vervolging daterend van april 1999, de verdachte – na in januari 2000 aangehouden te zijn in verband met een drugszaak – inzake deze schietpartij alsnog een bekentenis had afgelegd, geen nieuw gerechtelijk vooronderzoek (GVO) had plaatsgevonden maar slechts een mini-instructie door de rechter-commissaris (RC)? </vraag>
      <vraag nummer="2">Waarom is het OM in deze zaak akkoord gegaan met sluiting door de rechter-commissaris (RC) van het GVO op 1 maart 1999 terwijl van de verdachte vanaf juni 1995 bekend was dat hij mogelijk naar Suriname was gevlucht en er een rechtshulpverdrag met Suriname bestaat op grond waarvan wellicht getracht had kunnen worden de verblijfplaats van verdachte met behulp van de justitiële autoriteiten van Suriname te achterhalen? </vraag>
      <vraag nummer="3">Waarom is in de kennisgeving van niet verdere vervolging als grond genoemd: «verdachte onvindbaar», terwijl die grond niet voorkomt in de in art. 247 van het Wetboek van Strafvordering gegeven opsomming van gronden? </vraag>
      <vraag nummer="4">Welke pogingen zijn tussen 1995 en april 1999 ondernomen om achter de verblijfplaats van verdachte te komen? </vraag>
      <vraag nummer="5">Waarom is de internationale signalering na het uitbrengen van de kennisgeving van niet verdere vervolging niet ingetrokken? </vraag>
      <vraag nummer="6">Waarom is na de bekentenis van verdachte in januari of februari 2000 niet alsnog een (nieuw) GVO gevorderd? </vraag>
      <vraag nummer="7">Is tegen de uitspraak van de rechtbank te Amsterdam hoger beroep ingesteld? </vraag>
      <vraag nummer="8">Bent u het eens met de stelling dat het wel zeer onwenselijk is dat de verdachte van een moordzaak, die zelfs al een bekentenis heeft afgelegd, vrijuit gaat wegens vormfouten? </vraag>
      <vraag nummer="9">Is nog denkbaar dat deze verdachte ter zake van deze zaak opnieuw in rechte wordt betrokken? </vraag>
      <vraag nummer="10">Bent u bereid te bevorderen dat het College van Procureurs-Generaal een richtlijn doet uitgaan met betrekking tot het instellen van een GVO in zaken waarin een kennisgeving van niet verdere vervolging is uitgebracht maar nadien van nieuwe bezwaren is gebleken? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 4">In de onderhavige zaak was de verdachte na de schietpartij in maart 1995 kennelijk naar Suriname gevlucht. Dit werd omstreeks juni 1995 bekend. Het was in de periode vanaf 1995 praktisch onmogelijk om uitvoering te laten geven aan rechtshulpverzoeken met Suriname; het was derhalve onmogelijk om uit Suriname de juiste persoonsgegevens op te vragen of andere opsporingshandelingen te laten verrichten. Tevens dient te worden opgemerkt dat uitlevering uit Suriname van een verdachte met de Surinaamse nationaliteit naar Nederland niet mogelijk is. In zaken als de onderhavige wordt de verdachte slechts internationaal gesignaleerd, hetgeen ook is gebeurd. Gezien de omstandigheid dat de verdachte onvindbaar was behoorde het verrichten van overige opsporingshandelingen evenmin tot de mogelijkheden. Om die reden werd ingestemd met de sluiting van het GVO. </antwoord>
      <antwoord nummer="3">In artikel 247 Wetboek van Strafvordering wordt bepaald dat indien de zaak niet verder wordt vervolgd op grond van de vijf aldaar in a tot en met e genoemde gronden, van deze gronden in de kennisgeving niet verdere vervolging melding gemaakt moet worden. Blijkens Tekst en Commentaar is de opsomming van de gronden a tot en met e niet uitputtend. Indien de genoemde gronden zich niet voordoen, hoeft vermelding hiervan niet plaats te vinden. De in de onderhavige zaak gebruikte grond «verdachte onvindbaar» wordt genoemd in de «Instructie sepotgronden» uitgevaardigd door het College van procureurs-generaal (registratienummer 1999I006, geldig tot 15 juli 2003). Deze instructie is naar aanleiding van het bepaalde in artikel 167 lid 2 van het Wetboek van Strafvordering uitgevaardigd. 5, 6 en 7 en 9 Op 23 november 2000 is door de behandelend officier van justitie hoger beroep ingesteld. De punten die in deze vragen aan de orde worden gesteld zijn nog onderwerp van geschil en ter beoordeling aan de rechter voorgelegd. Om die reden kan (nog) niet op deze vragen worden ingegaan. </antwoord>
      <antwoord nummer="8">Of in deze zaak sprake is van vormfouten, ligt nog ter beoordeling voor aan de rechter. </antwoord>
      <antwoord nummer="10">De wettelijke regels op dit gebied zijn voldoende helder. Nadere precisering hiervan in een richtlijn van het College van procureurs-generaal acht ik niet noodzakelijk. </antwoord>
      <noten afkomstig="antwoord"/>
   </antwoorden>
</kvr>
