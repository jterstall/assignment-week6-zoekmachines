<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Huys (PvdA) over motorvermogens in de kustvisserij. (Ingezonden 4 oktober 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3832
</item>
         <item attribuut="Rubriek">Visserij (Zeevisserij)</item>
         <item attribuut="Trefwoorden">Zeevisserij</item>
         <item attribuut="Vindplaats">Kamervragen met antwoord 1996-1997, nr. 166, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="PvdA">Huys</persoon>
         </item>
         <item attribuut="Datum_reaktie">1996-10-23</item>
         <item attribuut="Datum_indiening">1996-10-04</item>
         <item attribuut="Document-id">KVR3832</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="341" allpagenumbers="341 342" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="166" onderwerp="" indiendatum="1996-10-4">
         <vrager partij="PvdA" oorsprong="parlement">Huys</vrager>
         <vraagt-aan/>
      </vraagdata>
      <antwoorddata antwoorddatum="1996-10-23">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kent u de berichten in het Algemeen Dagblad van 3 oktober 1996 omtrent de toenemende motorvermogens boven 300 pk in de kustvisserij? </vraag>
      <vraag nummer="2">Was u op de hoogte van deze ontwikkelingen? </vraag>
      <vraag nummer="3">Zo ja, wat hebt u tot nu toe ondernomen om aan deze ongewenste ontwikkelingen een eind te maken? </vraag>
      <vraag nummer="4">Dienen er niet onverwijld ingrijpende maatregelen genomen te worden en niet de ontwikkeling van de torsiemeter te worden afgewacht? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3">Het vissen met de boomkor in de kustzones van de Noordzee Lid-Staten en de zogenaamde scholbox, is slechts toegestaan met een bepaald aantal vaartuigen, die niet langer mogen zijn dan 24 meter en waarvan het motorvermogen maximaal 300 pk mag zijn. Dit type vaartuig wordt veelal de Euro-kotter genoemd. Eind jaren tachtig werden vanuit diverse geledingen van de visserijsector steeds meer signalen ontvangen, dat met Euro-kotters met een hoger motorvermogen werd gevist dan de toegestane 300 pk waarop de motor was afgesteld en waarvoor een visserijlicentie was afgegeven. Naar aanleiding daarvan is begin jaren negentig een aantal zaken in gang gezet waarvan de belangrijkste zijn: De «Operatie Paardekracht». Deze operatie is een door de Algemene Inspectiedienst binnen Kustwachtverband ontwikkeld programma, gericht op motorvermogensmetingen aan boord van vissersvaartuigen. Deelnemende organisaties aan deze operatie zijn de AID, het Korps Landelijke Politiediensten, het Openbaar Ministerie en het Maritiem Research Instituut (MARIN). De metingen worden op zee verricht met de vistuigen in het water, waarbij vertegenwoordigers van alle organisaties aanwezig moeten zijn. Dat maakt het kostbare en arbeidsintensieve acties. In de periode 1990–1994 zijn gericht twaalf van dit soort controles onder toezicht van de AID uitgevoerd. In de gevallen dat een te hoog motorvermogen werd geconstateerd, werd de visserijlicentie van het vaartuig ingetrokken. Deze werd pas opnieuw uitgereikt nadat was vastgesteld dat de motor door middel van bepaalde voorzieningen weer was teruggebracht naar 300 pk. Daarnaast werd de besomming in beslag genomen, werd procesverbaal tegen de eigenaar van het vaartuig opgemaakt en strafvervolging ingesteld. In de laatste zaak oordeelde de rechter dat, gelet op de gehanteerde methode van meten, onvoldoende was bewezen dat met een te hoog motorvermogen was gevist. In de nationale en Europese visserijregelgeving wordt het motorvermogen gedefinieerd als: «het maximaal continu-vermogen dat de hoofdmotor zonder overbelasting gedurende onbeperkte tijdsduur kan leveren». De rechter was van mening dat de tijd waarin het motorvermogen was gemeten te kort was om het maximaal continu-vermogen gedurende onbeperkte tijdsduur te kunnen vaststellen. Naar aanleiding van deze uitspraak zijn de vermogensmetingen voorlopig opgeschort. Voorts zijn in samenwerking met de Scheepvaartinspectie van het Ministerie van Verkeer en Waterstaat in 1993 op ambtelijk niveau een aantal gesprekken gevoerd met fabrikanten van de in de Nederlandse visserij gebruikte 300 pk motoren. Doel van deze gesprekken was te komen tot een afspraak met alle fabrikanten dat zij aan de eigenaren van Euro-kotters geen motoren zouden leveren met een hoger motorvermogen. Het is echter niet gelukt alle fabrikanten op een lijn te krijgen. De belangrijkste reden daarvan was de onderlinge concurrentieverhouding. Daarnaast heb ik middelen ter beschikking gesteld om te komen tot een fraudebestendig instrument dat het motorvermogen aan boord permanent registreert, de zg. torsiemeter. Vooral de eis dat het hier dient te gaan om een niet te manipuleren instrument, maakt de ontwikkeling daarvan niet eenvoudig. </antwoord>
      <antwoord nummer="4">Na de eerdergenoemde uitspraak van de rechter is binnen mijn departement een aantal ideee¨n ontwikkeld op het gebied van de controle van het motorvermogen. De belangrijkste daarvan zijn: – aanpassing op Europees en nationaal niveau van de definitie van motorvermogen, bijvoorbeeld door weglating van de begrippen maximaal continu en onbeperkte tijdsduur, zodat de controles weer kunnen worden gestart; – het door de eigenaar van een vissersvaartuig laten overleggen van een door de Scheepvaartinspectie gewaarmerkt verzegelplan, waarin exact is aangegeven op welke wijze het vermogen van de motor is begrensd en op welke plaatsen die begrenzingen (verzegelingen) zijn aangebracht; – het intrekken van de visserijlicentie indien de AID constateert dat de verzegeling niet meer in overeenstemming is met het zegelplan; – het intrekken van de visserijlicentie voor een langere periode dan die met het terugbrengen van het motorvermogen is gemoeid; – het op andere wijze dan door meting aan boord vaststellen of er sprake is van een hoger motorvermogen dan toegestaan, bijvoorbeeld aan de hand van brandstofverbruik en vissnelheid. Deze ideee¨n worden op dit moment bekeken op de juridische en technische haalbaarheid, alsmede op de uitvoerbaarheid en controleerbaarheid. </antwoord>
      <noten afkomstig="antwoord"/>
   </antwoorden>
</kvr>
