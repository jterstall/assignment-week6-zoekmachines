<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Hijum (CDA) aan de minister voor Bestuurlijke Vernieuwing en Koninkrijksrelaties over de ICT-infrastructuur van P-Direkt voor ministeries. (Ingezonden 22 april 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23887
</item>
         <item attribuut="Inhoud">Vragen naar aanleiding van een artikel in het magazine P&amp;O Actueel van 14 april 2005 waarin wordt gesteld dat verschillende ministeries het vertrouwen in de realisering van het shared service centrum P-Direkt hebben opgezegd.</item>
         <item attribuut="Rubriek">Inkomen en rechtspositie (Personeelsbeleid) Staats- en bestuursrecht (Ministeries) Staats- en bestuursrecht (Rijksoverheid)</item>
         <item attribuut="Trefwoorden">Ministeries Overheidspersoneel Personeelsbeleid</item>
         <item attribuut="Vindplaats">Kamervragen met antwoord 2004-2005, nr. 2428, Tweede Kamer</item>
         <item attribuut="Vraagnr_bij_indiening">2040513550</item>
         <item attribuut="Afkomstig_van">Bestuurlijke Vernieuwing en Koninkrijksrelaties (BVK)</item>
         <item attribuut="Indiener">
            <persoon partij="CDA">Van Hijum</persoon>
         </item>
         <item attribuut="Datum_reaktie">2005-09-13</item>
         <item attribuut="Datum_indiening">2005-04-22</item>
         <item attribuut="Document-id">KVR23887</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4897" allpagenumbers="4897 4898" vetnummer="2040513550" code="0405tkkvr2428" lopendefooter="Tweede Kamer, vergaderjaar 2004–2005, Aanhangsel" filenaam="KVR23887" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2428" onderwerp="" indiendatum="2005-04-22">
         <vrager partij="CDA" oorsprong="parlement">Van Hijum</vrager>
         <vraagt-aan>de minister voor Bestuurlijke Vernieuwing en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-09-13">
         <antwoorder functie="minister" ministerie="Bestuurlijke Vernieuwing en Koninkrijksrelaties">Pechtold</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het artikel «Soap P-Direkt lijkt ontknoping te naderen»? <voetnoot nummer="1"/>
      </vraag>
      <vraag nummer="2">Is het waar dat meer ministeries het vertrouwen in de realisering van het shared service centrum P-Direkt hebben opgezegd? Welke ministeries betreft het? </vraag>
      <vraag nummer="3">Hebben verscheidende ministeries besloten om hun eigen systemen te handhaven? Hoe verhoudt dit zich tot de mededeling in de tweede voortgangsrapportage dat begin juli 2005 tussen alle ministeries en P-Direkt een aansluitovereenkomst zal worden gesloten? </vraag>
      <vraag nummer="4" voetnoot="2">Gaat u er nog steeds van uit dat, conform uw brief van 7 juli 2003 <voetnoot nummer="2"/>, alle ministeries uiterlijk op 1 januari 2008 volledig gebruik zullen maken van de dienstverlening van P-Direkt? </vraag>
      <vraag nummer="5">Is de doelstelling van de vorming van P-Direkt, namelijk een betere dienstverlening én een besparing van 25-30% op de huidige uitgaven, nog reëel? Wanneer wordt deze gerealiseerd? </vraag>
      <vraag nummer="6">Welke investering is gemoeid met de bouw van de ICT-infrastructuur van P-Direkt? </vraag>
      <vraag nummer="7">Welke financiële gevolgen heeft het verschuiven van de startdatum van 1 januari 2006 en het als gevolg daarvan terugvallen op een noodscenario, en het instandhouden van projectorganisaties bij ministeries? Worden de extra kosten gedragen door het rijk of door de marktpartij? </vraag>
      <noten afkomstig="vraag">
         <noot nummer="1" datum="2005-04-14" bron="Magazine P&amp;O Actueel">Magazine P&amp;O Actueel, 14 april 2005</noot>
         <noot nummer="2" documenttype="Kamerstuk" kamerstuk-id="28 610" documentnummer="2">Kamerstuk 28 610, nr. 2</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Er zijn geen ministeries die hebben aangegeven dat zij het vertrouwen in de realisering van P-Direkt hebben opgegeven. </antwoord>
      <antwoord nummer="3">De dienstverlening van P-Direkt aan de ministeries heeft alleen betrekking op de Personeelsregistratie en Salarisadministratie (P&amp;S). Een aantal ministeries beschikt over HR-systemen die ook andere personeelsprocessen, zoals roosterdiensten, ondersteunen die buiten de scope van P-Direkt vallen. Deze systemen worden derhalve gehandhaafd. Ook deze ministeries zullen met P-Direkt bestuurlijke afspraken over de aansluiting maken voor de HR-processen die de dienstverlening van P-Direkt bestrijken. </antwoord>
      <antwoord nummer="4">Ja, ervan uitgaande dat de bouw van de ICT-infrastructuur tijdig is afgerond om per 1 januari 2007 operationeel te zijn. Hierover zal ik u in de derde voortgangsrapportage nader informeren. </antwoord>
      <antwoord nummer="5">In het totaal van de voorziene besparingen treedt geen wijziging op; wel zullen de besparingen door het uitstel van de startdatum een jaar later aanvangen. De aannames zoals die zijn gehanteerd in de kosten-batenanalyse, die een vervolg is geweest op de businesscase ten behoeve van het kabinetsbesluit tot oprichting van het SSC HRM, zijn vooralsnog onveranderd. In de kosten-batenanalyse is een besparingspotentieel genoemd van 25 tot 30 procent, in een periode van twaalf jaar. </antwoord>
      <antwoord nummer="6">De contractwaarde van de ICT-infrastructuur bedraagt thans € 69,5 miljoen voor de realisatiefase en € 107 miljoen voor de exploitatiefase. </antwoord>
      <antwoord nummer="7">Zoals ik in de tweede voortgangsrapportage P-Direkt heb gemeld, hebben de ministeries die niet zijn aangesloten op het Facilitair Salaris Centrum van het ministerie van Financiën een contract gesloten met Pink Roccade Public voor het tijdelijk onderhouden en exploiteren van het IPA-systeem. Hiertoe is destijds besloten om, bij wijze van noodscenario, de betaling van salarissen te garanderen ingeval P-Direkt niet per 1 januari 2006 in staat zou blijken om per die datum de salarisbetalingen te verrichten dan wel dat de betrokken ministeries niet tijdig op P-Direkt zouden zijn aangesloten. De betrokken ministeries zullen gebruik blijven maken van het IPA-systeem tot zij zijn aangesloten op P-Direkt. Ook daarna zal het IPA-systeem, bij wijze van noodscenario, nog tot 1 januari 2009 gehandhaafd blijven. Voor de acht ministeries die nu nog gebruik maken van IPA, bedragen de jaarlijkse kosten daarvan in totaal circa € 4,5 miljoen. De vraag hoeveel extra kosten dit met zich meebrengt in vergelijking tot de situatie wanneer de IPA-ministeries per 2006 op P-Direkt zouden aansluiten, kan ik thans nog niet beantwoorden, omdat de aansluitdata van de ministeries nog niet bekend zijn. De kosten van het aanpassen van het IPA-systeem aan de Wet administratieve lastenverlichting en vereenvoudiging socialeverzekeringswetten (Walvis) bedragen circa € 1,1 miljoen. Deze laatste kosten zouden ook zijn gemaakt ingeval IPA als noodscenario zou fungeren en de IPA-ministeries allen op 1 januari 2006 op P-Direkt zouden aansluiten. In voornoemde rapportage heb ik toegezegd de Kamer in de volgende voortgangsrapportage (oktober 2005) nader te zullen informeren over de financiële gevolgen van het uitstel van de startdatum van P-Direkt. Daarbij zal ik ook de kosten van het instandhouden van projectorganisaties bij ministeries betrekken. De kosten van het noodscenario en het instandhouden van de projectorganisaties worden door het Rijk gedragen. </antwoord>
      <noten afkomstig="antwoord"/>
   </antwoorden>
</kvr>
