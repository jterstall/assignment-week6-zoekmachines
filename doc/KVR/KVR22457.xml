<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Waalkens (PvdA) en Atsma (CDA) aan de minister van Landbouw, Natuur en Voedselkwaliteit over de inbeslagname in Jorwerd. (Ingezonden 18 januari 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22457
</item>
         <item attribuut="Inhoud">Vragen over de inbeslagname van vee op een melkveehouderij in Jorwerd, als gevolg van verwaarlozing. Wat is de rolverdeling en de werkwijze van de LID en de AID.</item>
         <item attribuut="Rubriek">Natuur (Dierenbescherming) Strafrecht en strafprocesrecht (Straffen) Veeteelt (Veehouderij)</item>
         <item attribuut="Trefwoorden">Dierenbescherming Straffen Veehouderij</item>
         <item attribuut="Vindplaats">Kamervragen met antwoord 2004-2005, nr. 1128, Tweede Kamer</item>
         <item attribuut="Vraagnr_bij_indiening">2040506510</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="PvdA">Waalkens</persoon>
            <persoon partij="CDA">Atsma</persoon>
         </item>
         <item attribuut="Datum_reaktie">2005-03-09</item>
         <item attribuut="Datum_indiening">2005-01-18</item>
         <item attribuut="Document-id">KVR22457</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2391" allpagenumbers="2391 2392" vetnummer="2040506510" code="0405tkkvr1128" lopendefooter="Tweede Kamer, vergaderjaar 2004–2005, Aanhangsel" filenaam="KVR22457" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1128" onderwerp="" indiendatum="2005-01-18">
         <vrager partij="PvdA" oorsprong="parlement">Waalkens</vrager>
         <vrager partij="CDA" oorsprong="parlement">Atsma</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="9 maart 2005), zie ook Aanhangsel Handelingen nr. 890, vergaderjaar 2004–2005">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Is het u bekend dat op 7 januari 2005 in Jorwerd op een melkveehouderijbedrijf het vee in beslag is genomen? <voetnoot nummer="1"/>
      </vraag>
      <vraag nummer="2">Wat is de rol van de Landelijke Inspectie Dienst (LID), de Algemene Inspectie Dienst (AID) en de Officier van Justitie in deze? </vraag>
      <vraag nummer="3">Is het u bekend dat de burgemeester van Littenseradiel inmiddels opheldering heeft gevraagd aan de Officier van Justitie naar aanleiding van de inbeslagname? Wat is de reactie van de Officier van Justitie op de door de burgemeester gestelde vragen? </vraag>
      <vraag nummer="4">Kunt u aangeven hoe de procedure loopt voorafgaande aan de inbeslagname? </vraag>
      <vraag nummer="5">Welke organisatie (LID of AID) initieert een inbeslagname? Hoe is de samenwerking tussen beide organisaties? </vraag>
      <vraag nummer="6">Hoe zijn de overheden bij de inbeslagname betrokken? </vraag>
      <vraag nummer="7">Hoe worden de dieren na inbeslagname gehuisvest, wie is dan de eigenaar van de dieren en wat gebeurt er vervolgens mee? </vraag>
      <vraag nummer="8">Wat is de rol van vertrouwenscommissies en op welke wijze worden deze commissies ingeschakeld na signalen van LID en AID? </vraag>
      <vraag nummer="9">Hoe oordeelt u over het feit dat de signalen van LID en AID in sommige situaties niet eensluidend zijn? </vraag>
      <vraag nummer="10">Kunt u een overzicht geven van het aantal inbeslagnames door verwaarlozing? Is er sprake van een stijgende trend? </vraag>
      <noten afkomstig="vraag">
         <noot nummer="1" datum="2005-01-14" bron="Leeuwarder Courant, 8, 13 en">Leeuwarder Courant, 8, 13 en, 14 januari 2005</noot>
      </noten>
   </vragen>
   <antwoorden aantal="7">
      <antwoord nummer="1">Ja. 2, 4 en 6. Op 7 januari 2005 is door een inspecteur van de LID telefonisch contact opgenomen met de Officier van Justitie te Leeuwarden. In dit overleg heeft de LID-inspecteur zijn voornemen kenbaar gemaakt om diezelfde dag de betrokken veestapel te beoordelen en zonodig in beslag te nemen wegens overtreding van artikel 36, eerste lid, van de Gezondheids- en welzijnswet voor dieren. Op basis van de verstrekte informatie heeft de Officier van Justitie ingestemd met de inbeslagname van het vee, waarbij een machtiging tot vervreemding van het vee werd afgegeven, omdat de kosten van bewaring van het vee niet in een redelijke verhouding stonden tot de waarde ervan (artikel 117, tweede lid, onder b, van het Wetboek van Strafvordering). In het overleg met de Officier van Justitie is ook besproken dat alleen de LID-inspecteur en een dierenarts, niet zijnde de vaste dierenarts, zich naar het bedrijf zouden begeven. Vooraf is de inschatting gemaakt dat dit geen problemen zou geven, omdat de eigenaresse van de veestapel bij eerdere bezoeken aan het bedrijf altijd coöperatief was geweest. In dit geval bleek dat anders te zijn. Zij sloot zichzelf op in de cabine van haar tractor en dreigde zichzelf in brand te steken. In verband met deze situatie is er op de middag van 7 januari 2005 en in het begin van de avond uitvoerig telefonisch overleg gevoerd tussen de Officier van Justitie en de districtschef van de politie Sneek. Nadat deze dreigende situatie door ingrijpen van de politie Sneek was beëindigd, is alsnog al het vee van het terrein afgevoerd. De AID heeft in het kader van deze inbeslagname geen rol gespeeld. </antwoord>
      <antwoord nummer="3">De burgemeester van de gemeente Littenseradiel heeft op 10 januari 2005 telefonisch contact opgenomen met de plaatsvervangend Hoofdofficier van Justitie te Leeuwarden. Zij heeft, vanuit haar verantwoordelijkheid voor de handhaving van de openbare orde, de vraag gesteld waarom zij niet van tevoren is geïnformeerd over de ophanden zijnde inbeslagname, terwijl ook de lokale politie van het district Sneek hiervan niet op de hoogte was gesteld. Het gesprek ging niet over de merites van de inbeslagname zelf. Op 13 januari 2005 is de burgemeester terzake door het Openbaar Ministerie geïnformeerd, waarbij het kernpunt was – zoals weergegeven in het antwoord op de vragen 2, 4 en 6 – dat vooraf de inschatting was gemaakt dat geen verstoring van de openbare orde dreigde. Daarbij heeft de plaatsvervangend Hoofdofficier van Justitie overigens wel aangegeven dat hij het wenselijk acht dat in alle gevallen waarin tot inbeslagname van dieren wordt overgegaan, de verantwoordelijke instantie van tevoren contact opneemt met de plaatselijke politie, om het voornemen tot optreden tijdig te melden en zonodig gebruik te maken van lokale bekendheid met de persoon of de specifieke situatie. Een brief met deze strekking zal nog naar de LID worden gezonden. De burgemeester heeft vervolgens laten weten dat haar vragen naar tevredenheid zijn beantwoord en dat de zaak hiermee voor de gemeente Littenseradiel afgedaan is. </antwoord>
      <antwoord nummer="5">Zowel buitengewoon opsporingsambtenaren van de AID als van de LID kunnen naar aanleiding van een geconstateerde overtreding, in casu verwaarlozing van dieren, contact opnemen met de Officier van Justitie omtrent gewenste maatregelen, zoals inbeslagname. In het algemeen gelden tussen LID en AID afspraken omtrent wederzijdse taken. Deze afspraken komen erop neer dat de AID zich concentreert op bedrijfsmatig gehouden dieren en de LID op hobbymatig gehouden dieren/gezelschapsdieren. Op dit uitgangspunt zijn dus uitzonderingen mogelijk. Voorts kan in voorkomende gevallen in overleg uiteraard ook samen een bedrijfscontrole worden uitgevoerd. Geheel los van dit incident was overigens reeds een traject ingezet teneinde tot actualisering en verduidelijking te komen van bedoelde afspraken tussen AID en LID. Naar verwachting worden de besprekingen nog dit voorjaar afgerond. Verwezen wordt verder naar het antwoord op vraag 9. </antwoord>
      <antwoord nummer="7">In zijn algemeenheid geldt dat na de inbeslagname van de dieren de waarde ervan wordt getaxeerd door een onafhankelijk taxateur. Indien door de Officier van Justitie een machtiging tot vervreemding is gegeven, wordt degene die bereid is om de getaxeerde prijs te betalen, eigenaar van de dieren en draagt hij vanaf dat moment de kosten van vervoer, stalling en verzorging. Deze procedure is ook in dit geval gevolgd. </antwoord>
      <antwoord nummer="8">Een vertrouwenscommissie (bedoeld wordt naar ik aanneem een vertrouwensteam) probeert veehouders die hun dieren verwaarlozen te steunen en te helpen bij het oplossen en in de toekomst voorkomen van welzijnsproblemen bij hun dieren. Veelal geschiedt verwaarlozing immers niet met opzet en liggen er heel andere oorzaken aan ten grondslag dan bijvoorbeeld gebrek aan kennis of vakbekwaamheid. Er is een algemeen telefoonnummer beschikbaar voor alle burgers en dus ook voor de controleurs van LID of AID om vertrouwensteams in te lichten over een probleemsituatie. Het vertrouwensteam neemt vervolgens contact op met de veehouder en beoordeelt of het een bijdrage kan leveren. Als de verwaarlozing te ernstig is, wordt de AID ingeschakeld. Als het vertrouwensteam geen voortgang boekt of de veehouder geen ondersteuning wil, beëindigt het vertrouwensteam zijn werkzaamheden. Dit wordt gemeld aan de AID. </antwoord>
      <antwoord nummer="9">De AID bezocht in december het bedrijf en heeft het toen niet nodig geacht tot overleg met de Officier van Justitie over te gaan over verdere stappen jegens betrokkene. De in het antwoord op vraag 5 bedoelde actualisatie van de werkafspraken tussen AID en LID beoogt de samenwerking tussen AID en LID verder te optimaliseren. Het kan, vanwege het feit dat de inschatting over de noodzaak tot optreden deels van subjectieve aard is, overigens altijd voorkomen dat in een concreet geval verschillend wordt geoordeeld over de welzijns- of gezondheidssituatie van dieren. Het is uiteraard wenselijk dit wel zoveel mogelijk te voorkomen. </antwoord>
      <antwoord nummer="10">Nauwkeurige, cijfermatige informatie hieromtrent is niet beschikbaar. Naar indruk van de AID en de LID is er geen sprake van een stijgende trend. </antwoord>
      <noten afkomstig="antwoord"/>
   </antwoorden>
</kvr>
