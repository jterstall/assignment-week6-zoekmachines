<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Crone en Van der Veen (beiden PvdA) aan de staatssecretaris van Financiën en de minister van Volksgezondheid, Welzijn en Sport over de inkomensafhankelijke premie aftrek ziektekosten. (Ingezonden 23 februari 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27740
</item>
         <item attribuut="Inhoud">Vragen naar aanleiding van berichten dat belastingplichtigen met inkomens uit verschillende bronnen het werkelijk op te voeren bedrag bij de aftrek ziektekosten over 2006 zelf moeten uitrekenen, omdat de Belastingdienst pas in het tweede kwartaal van 2007 met een overzicht komt. De administratieve lasten voor de burger worden hiermee sterk verhoogd, als hij hiertoe al in staat is. Gevraagd wordt om deze systematiek (nog) grotere bekendheid te geven en volgend jaar vóór 1 april aan deze groep belastingplichtigen duidelijk te maken hoeveel te veel inkomensafhankelijke zorgpremie bij hen is ingehouden.</item>
         <item attribuut="Rubriek">Belastingen (Aftrekposten) Belastingen (Inkomstenbelasting) Gezondheidszorg (Zorgverzekeringen) Sociale zekerheid (Sociale verzekeringspremies)</item>
         <item attribuut="Trefwoorden">Aftrekposten Inkomstenbelasting Sociale verzekeringspremies Zorgverzekeringen</item>
         <item attribuut="Vindplaats">Kamervragen met antwoord 2006-2007, nr. 1187, Tweede Kamer</item>
         <item attribuut="Vraagnr_bij_indiening">2060708260</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Crone</persoon>
            <persoon partij="PvdA">Van der Veen</persoon>
         </item>
         <item attribuut="Datum_reaktie">2007-04-04</item>
         <item attribuut="Datum_indiening">2007-02-23</item>
         <item attribuut="Document-id">KVR27740</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2517" allpagenumbers="2517 2518" vetnummer="2060708260" code="0607tkkvr1187" lopendefooter="Tweede Kamer, vergaderjaar 2006–2007, Aanhangsel" filenaam="KVR27740" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1187" onderwerp="" indiendatum="2007-02-23">
         <vrager partij="PvdA" oorsprong="parlement">Crone</vrager>
         <vrager partij="PvdA" oorsprong="parlement">Van der Veen</vrager>
         <vraagt-aan>de staatssecretaris van Financiën en de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="4 april 2007), zie ook Aanhangsel Handelingen nr. 1033, vergaderjaar 2006–2007">
         <antwoorder functie="staatssecretaris" ministerie="Financiën">De Jager</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het u bekend dat belastingplichtigen met inkomens uit verschillende bronnen, waarbij uiteindelijk teveel inkomensafhankelijke zorgpremie is ingehouden, het werkelijk op te voeren bedrag bij de aftrek ziektekosten over 2006 zelf moeten uitrekenen, omdat de Belastingdienst pas in het tweede kwartaal 2007 met een overzicht komt? </vraag>
      <vraag nummer="2">Kan van iedere belastingplichtige verwacht worden dat hij/zij de nieuwe Zorgverzekeringswet zodanig kent, dat hij/zij precies weet over welk inkomen 6,5% of 4,4% inkomensafhankelijke zorgpremie moet worden betaald? </vraag>
      <vraag nummer="3">Wordt het zelf berekenen van deze zorgpremie niet bemoeilijkt, omdat uitgegaan wordt van het brutoloon, terwijl in veel gevallen op de jaaropgave alleen het fiscale loon wordt vermeld? </vraag>
      <vraag nummer="4">Worden de administratieve lasten, zowel bij de burger als bij de Belastingdienst, door deze systematiek niet enorm verhoogd? </vraag>
      <vraag nummer="5">Bent u bereid een grotere bekendheid aan deze systematiek te geven, aangezien uit de media blijkt dat over deze systematiek nog veel onduidelijkheid bestaat, ondanks de folder en de website? </vraag>
      <vraag nummer="6">Bent u bereid te bewerkstelligen dat voor 1 april volgend jaar duidelijk wordt hoeveel bij bovengenoemde belastingplichtigen teveel is ingehouden? </vraag>
      <vraag nummer="7">Hoe wordt de teruggave geregeld als van twee werkgevers één in het lopende kalenderjaar failliet is gegaan? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Aftrek van de inkomensafhankelijke bijdrage Zvw is alleen mogelijk voorzover deze kosten daadwerkelijk door de belastingplichtige worden gedragen. Hiervan is geen sprake bij teveel ingehouden inkomensafhankelijke bijdrage Zvw, aangezien deze wordt teruggegeven aan de belastingplichtige. Teruggave is alleen aan de orde bij een inkomen van € 30.015 of meer. In die situatie kan het voorkomen dat de belastingplichtige zelf een berekening moet maken. Zie voor een toelichting op deze berekening het antwoord op vraag 5. </antwoord>
      <antwoord nummer="2">Kennis van de percentages is alleen van belang indien de belastingplichtige een inkomen heeft van € 30.015 of meer en zelf een berekening moet maken, zoals aangegeven bij het antwoord op vraag 1. In veel gevallen zal de belastingplichtige weten wat voor soort inkomen hij ontvangt. Afhankelijk van dat inkomen kan hij/zij in de Toelichting op de aangifte zien welk percentage van toepassing is. In het geval er een vergoeding door de werkgever/inhoudingsplichtige wordt verstrekt is sprake van 6,5%, voor de overige inkomens geldt een percentage van 4,4%. Indien men hierover twijfelt, kan men altijd informatie opvragen bij de BelastingTelefoon of op de websites van de Belastingdienst en het Ministerie van Volksgezondheid, Welzijn en Sport. </antwoord>
      <antwoord nummer="3">Op de jaaropgave staat niet alleen het fiscale loon maar ook het Zvw-loon. Dit geldt niet voor degenen die ouder zijn dan 65 jaar. In die situatie wordt er geen vergoeding verstrekt en is het fiscale loon gelijk aan het Zvw-loon. </antwoord>
      <antwoord nummer="4">Het hanteren van twee percentages en een maximum bijdrage-inkomen voor de inkomensafhankelijke bijdrage Zvw kan zowel voor de burgers, de werkgevers en de Belastingdienst tot een verhoging van de administratieve lasten leiden. Dat is inherent aan de gekozen systematiek, wat ook vooral is ingegeven om grote negatieve inkomenseffecten te voorkomen. </antwoord>
      <antwoord nummer="5">Mochten belastingplichtigen hulp nodig hebben bij hun aangifte, dan bieden de BelastingTelefoon en de website van de Belastingdienst ondersteuning. Verder wil ik ook graag wijzen op de Toelichting op de aangifte. Hierin worden de volgende voorbeelden gegeven als toelichting op de berekening van de af te trekken maximum bijdrage Zvw: Voorbeeld 1: U had in 2006 loon van meerdere werkgevers. Het totaalbedrag was meer dan € 30.015. Over dat totaal is 6,5% inkomensafhankelijke bijdrage Zorgverzekeringswet ingehouden. Dat kan hoger zijn dan het maximum bedrag van € 1.950. Dat meerdere wordt terugbetaald of verrekend. Het bedrag dat u maximaal mag meetellen bij de buitengewone uitgaven is € 1.950. Voorbeeld 2: U had in 2006 een AOW-uitkering van € 8.500 en een pensioen van € 27.000. Uw totale inkomen was dus hoger dan € 30.015. Aan inkomensafhankelijke bijdrage Zorgverzekeringswet is ingehouden: 6,5% van € 8.500 = € 552 + 4,4% van € 27.000 = € 1.188. Totaal € 1.740 Om het maximumbedrag te berekenen, wordt eerst bepaald over welk deel inkomen 6,5% inkomensafhankelijke bijdrage moet worden betaald. Dat is over € 8.500. De inkomensafhankelijke bijdrage is dan € 552. Over maximaal € 30.015 minus € 8.500 is 4,4% inkomensafhankelijke bijdrage verschuldigd. Dat is over € 21.515. De inkomensafhankelijke bijdrage is dan € 946. Totaal € 1.498. Dit is het bedrag dat mag meetellen bij de buitengewone uitgaven. Overigens zal aan de meeste 65-plussers in 2006 een voorschot zijn verstrekt als er meer dan de maximum bijdrage was verschuldigd. In die gevallen is het ook mogelijk om de totale ingehouden bijdrage te verminderen met het voorschot. </antwoord>
      <antwoord nummer="6">Op voorhand kan niet worden toegezegd dat dit volgend jaar vóór 1 april zal gebeuren. De praktijk leert namelijk ook dat de loongegevens nog niet altijd voor 1 april bij de Belastingdienst bekend zijn. </antwoord>
      <antwoord nummer="7">De teruggaaf van de ingehouden bijdrage Zvw wordt aan de werkgever terugbetaald. De werkgever heeft in 2006 een belaste vergoeding gegeven voor de ingehouden bijdrage Zvw. Het terugontvangen deel is in 2007 negatief loon voor de werknemer. In de meeste gevallen zal dit via de loonaangifte worden verwerkt. In het geval betrokkene niet langer werkzaam is bij de werkgever of de werkgever is bijvoorbeeld failliet, dan moet de werkgever (of de curator) een loonopgaaf over 2007 verstrekken voor het terugontvangen bedrag aan bijdrage Zvw. De werknemer kan dit negatieve loon dan in aangifte 2007 opgeven en ontvangt op die manier de belasting over de vergoeding 2006 alsnog terug. </antwoord>
      <noten afkomstig="antwoord"/>
   </antwoorden>
</kvr>
