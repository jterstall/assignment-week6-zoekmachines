<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wolfsen (PvdA) aan de minister van Justitie over de zogenoemde «dierenbeul van Twente» en zijn mogelijke tbs-verleden. (Ingezonden 20 april 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23304
</item>
         <item attribuut="Inhoud">Vragen over de aanhouding van de 'dierenbeul van Twente', een TBS'er, die nu ook verdacht wordt van moord dan wel doodslag, alsmede diverse steekincidenten. Indiener vraagt of eerdergenoemde delicten hadden kunnen worden voorkomen als eerder alle recente beleidsveranderingen met betrekking tot TBS al van kracht waren geweest.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Natuur (Dierenbescherming) Strafrecht en strafprocesrecht (Vervolging)</item>
         <item attribuut="Trefwoorden">Dierenbescherming Strafvervolging TBS Verdachten</item>
         <item attribuut="Vindplaats">Kamervragen met antwoord 2004-2005, nr. 1904, Tweede Kamer</item>
         <item attribuut="Vraagnr_bij_indiening">2040513380</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Wolfsen</persoon>
         </item>
         <item attribuut="Datum_reaktie">2005-06-27</item>
         <item attribuut="Datum_indiening">2005-04-20</item>
         <item attribuut="Document-id">KVR23304</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4051" allpagenumbers="4051 4052" vetnummer="2040513380" code="0405tkkvr1904" lopendefooter="Tweede Kamer, vergaderjaar 2004–2005, Aanhangsel" filenaam="KVR23304" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1904" onderwerp="" indiendatum="2005-04-20">
         <vrager partij="PvdA" oorsprong="parlement">Wolfsen</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2005-06-27">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is waar dat de aangehouden «dierenbeul van Twente» inmiddels ook wordt verdacht van moord op of doodslag van de heer Frank Storm en van diverse steekincidenten? </vraag>
      <vraag nummer="2">Is waar dat de verdachte ter beschikking gesteld is geweest? Zo ja, wanneer, hoe en waarom is die maatregel formeel beëindigd? </vraag>
      <vraag nummer="3">Welke feiten, waarvan hij wordt verdacht, zijn gepleegd voor het formele einde van de tbs? </vraag>
      <vraag nummer="4">Op welke wijze is in de periode waarin de tbs formeel nog niet was beëindigd invulling gegeven aan het toezicht op zijn gedrag en/of de naleving van voorwaarden? </vraag>
      <vraag nummer="5">Waren de burgemeester en de politie op de hoogte van het woonadres en het verleden van de verdachte? Zo neen, waarom niet? </vraag>
      <vraag nummer="6">Hadden eerdergenoemde delicten kunnen worden voorkomen als toen alle recente beleidsveranderingen met betrekking tot tbs al van kracht waren geweest? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De verdachte is op 7 november 1986 veroordeeld tot een gevangenisstraf van zes maanden en tbs met dwangverpleging. In november 2002 is de tbs met dwangverpleging voorwaardelijk beëindigd onder voorwaarde dat hij zich gedragen zal naar de aanwijzingen van de reclassering, hij de contacten met zijn behandelaars handhaaft, en hij indien dat van hem wordt gevraagd terug keert naar de forensische psychiatrische zorg van Oldenkotte te Rekken. Op 17 december 2003 is de tbs van rechtswege geëindigd. Er was in 2003 geen nieuwe vordering tot verlenging ingediend, omdat uit de adviezen was gebleken dat de recidivekans tot aanvaardbare proporties was terug gebracht. Voorts heeft de proportionaliteitsgedachte waarschijnlijk een belangrijke rol gespeeld bij het verloop en beëindiging van de tbs-maatregel, omdat het delict waarvoor de tbs was opgelegd als relatief licht werd gekwalificeerd. </antwoord>
      <antwoord nummer="3">De meeste delicten waarvan betrokkene wordt verdacht, waaronder een deel van de dierenmishandelingen, de steekincidenten en het levensdelict, zijn gepleegd voor het formele einde van de tbs. De tbs is beëindigd op 17 december 2003. </antwoord>
      <antwoord nummer="4">Vanaf de start van het proefverlof tot en met de definitieve beëindiging van de tbs heeft de reclassering wekelijks contact gehad met betrokkene. De reclassering bezocht betrokkene elke twee weken thuis. Eenmaal per maand was daar een teamlid van de tbs-kliniek Oldenkotte bij aanwezig. Er was daarnaast wekelijks contact tussen betrokkene en behandelaars van de tbs-kliniek. De reclassering onderhield ook contact met directe relaties van betrokkene, zoals zijn werkgever. Betrokkene hield zich overwegend aan de afspraken die met hem waren gemaakt. Er waren af en toe signalen van terugval in zijn gedrag. Dit werd in het kader van het toezicht direct met hem bespreekbaar gemaakt, het toezicht werd tijdelijk geïntensiveerd en de afspraken werden herijkt. Betrokkene reageerde hier positief op en kwam de afspraken na. </antwoord>
      <antwoord nummer="5">De contactpersoon bij de politie was op de hoogte van het feit dat de verdachte woonachtig was op het desbetreffende adres in Enschede. Verder was deze contactpersoon op de hoogte van het feit dat de verdachte een ex-tbs-gestelde was, die een zedendelict had gepleegd. De tbs-kliniek en/of de politie kunnen, indien de openbare orde in het geding is, de burgemeester informeren. Dat was in dit geval niet aan de orde. </antwoord>
      <antwoord nummer="6">Betrokkene onderging de tbs-maatregel vóórdat het nieuwe verlofbeleid van kracht werd. Dit nieuwe beleid waarover ik u bij brief van 1 juli 2004 (TK, vergaderjaar 2003–2004, 29 452, nr. 10) informeerde, is meer dan voorheen gericht op de maatschappelijke veiligheid. De fasen in de behandeling van tbs-gestelden via opeenvolgende vormen van verlof zijn met meer waarborgen en zorgvuldigheidseisen omkleed. Risicotaxatie en risicomanagement maken hier standaard onderdeel vanuit. Het nieuwe verlofbeleid en andere beleidsmaatregelen zijn erop gericht de kans op incidenten en delicten te verkleinen. Het verloop van de behandeling en begeleiding van de verdachte is gebaseerd op de methoden die in die tijd werden gebruikt en voldeed aan de criteria die destijds golden. Met name het uitvoeren van een risicotaxatie had naar alle waarschijnlijkheid tot extra voorzichtigheid geleid. Destijds was deze methode echter nog niet in gebruik. Dit zou ook tot een grotere reserve hebben geleid bij het toekennen van verlof, indien het nieuwe verlofbeleid toen reeds van kracht was geweest. Met nieuwe instrumenten kan een betrouwbaarder inschatting worden gemaakt van het delictgevaar van een tbs-gestelde; zij bieden echter geen volledige garantie voor het niet meer voorkomen van incidenten en delicten. </antwoord>
      <noten afkomstig="antwoord"/>
   </antwoorden>
</kvr>
