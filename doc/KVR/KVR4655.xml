<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Biesheuvel (CDA) over een nieuw chipregistratie- en identificatiesysteem voor fietsen. (Ingezonden 7 maart 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4655
</item>
         <item attribuut="Inhoud">Betreft preventie van diefstal.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie)</item>
         <item attribuut="Trefwoorden">Diefstal Fietsen</item>
         <item attribuut="Vindplaats">Kamervragen met antwoord 1996-1997, nr. 965, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Biesheuvel</persoon>
         </item>
         <item attribuut="Datum_reaktie">1997-04-03</item>
         <item attribuut="Datum_indiening">1997-03-07</item>
         <item attribuut="Document-id">KVR4655</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1973" allpagenumbers="1973 1974" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="965" onderwerp="" indiendatum="1997-03-7">
         <vrager partij="CDA" oorsprong="parlement">Biesheuvel</vrager>
         <vraagt-aan/>
      </vraagdata>
      <antwoorddata antwoorddatum="1997-04-3">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de ministers van Binnenlandse Zaken en Verkeer en Waterstaat</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Hebt u kennis genomen van een nieuw chipregistratie- en identificatiesysteem, dat de fietsbranche heeft ontwikkeld ter preventie van diefstal? </vraag>
      <vraag nummer="2">Heeft dit systeem in Engeland het aantal motorfietsdiefstallen drastisch verminderd? </vraag>
      <vraag nummer="3">Weet u dat 27% van de Nederlanders niet langer fietst uit angst voor diefstal van hun rijwiel? </vraag>
      <vraag nummer="4">Deelt u de mening van de branche, dat van invoering van dit nieuwe registratie- en identificatiesysteem grote preventieve werking uitgaat? </vraag>
      <vraag nummer="5">Bent u van mening, dat dit systeem daarom zo spoedig mogelijk in ons land moet worden ingevoerd? </vraag>
      <vraag nummer="6">Op welke wijze wordt hieraan meegewerkt door de overheid? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Via de media heb ik kennis genomen van een nieuw identificatie- en registratiesysteem dat de fietsbranche heeft ontwikkeld ter preventie van diefstal. </antwoord>
      <antwoord nummer="2">Mij zijn geen bronnen bekend waar uit blijkt dat dit systeem heeft geleid tot een drastische daling van het aantal motorfietsdiefstallen in Engeland. Ik betwijfel overigens of eventuele effecten m.b.t. motorfietsen in Engeland maatgevend zijn voor de Nederlandse situatie met betrekking tot fietsen. </antwoord>
      <antwoord nummer="3">Uit een onderzoek van de Dienst Ruimtelijke Ordening van de gemeente Amsterdam van 1992 blijkt dat 23% van de inwoners van die gemeente geen fiets bezit. In 27% van die gevallen werd fietsdiefstal als reden daarvoor genoemd. Dit betekent dus dat 6% van de inwoners uit de Amsterdamse regio geen fiets bezit met (het risico van) fietsdiefstal als achterliggende reden. Dit percentage is voor Amsterdam, waar de kans op fietsdiefstal relatief groot is, waarschijnlijk hoger dan in andere Nederlandse steden en zeker hoger dan op het platteland. </antwoord>
      <antwoord nummer="4">Van identificatie van fietsen met behulp van chips in combinatie met een efficiënt diefstalregistratiesysteem kan een preventieve werking uitgaan. Dit blijkt uit een verkennend studie die in 1995 is uitgevoerd in opdracht van het ministerie van Verkeer en Waterstaat (project Masterplan Fiets). In principe biedt de techniek van object-identificatie (elektronisch «merken») de mogelijkheid om de signalering, opsporing en terugbezorging van gestolen mobiele objecten te verbeteren, mits aan een aantal voorwaarden wordt voldaan. Een belangrijke voorwaarde is de beschikbaarheid van uniforme uitleesapparatuur omdat de politie anders voor de identificatie op verschillende soorten scanners is aangewezen. Een andere voorwaarde is dat er een (internationale) infrastructuur is en protocollen beschikbaar zijn voor de registratie (opslag, overdrag en mutatie) van gegevens, procedures voor terugbezorging en voorschriften voor de inbouw van chips, inclusief de daarop toegesneden organisatorische voorzieningen. Daarenboven is het van belang te weten in hoeverre het publiek bereid is in deze techniek te investeren. Aspecten daarbij zij de hoogte van de kosten en de vraag wie deze kosten draagt. Dit geldt ten aanzien van zowel nieuwe als reeds in gebruik zijnde (motor)fietsen. </antwoord>
      <antwoord nummer="5">Gelet op het voorgaande ben ik van mening dat een dergelijk systeem pas ingevoerd kan worden als aan genoemde voorwaarden is voldaan. </antwoord>
      <antwoord nummer="6">Een stuurgroep van het Nationaal Platform Criminaliteitsbeheersing (NPC), waarin naast de RAI, de BOVAG, de ANWB en het Verbond van Verzekeraars, de ministeries van Binnenlandse Zaken en van Justitie, de Rijksdienst voor het Wegverkeer alsmede het Korps landelijke politiediensten participeren, buigt zich thans over de vraag hoe (met behoud van ieders verantwoordelijkheid) invulling aan de bij vraag 4 genoemde voorwaarden kan worden gegeven. Gedacht wordt aan een experiment waarbij voorlopig alleen motorfietsen zullen worden betrokken. Op basis van deze resultaten van dit experiment zal worden bezien of invoering van het systeem wenselijk is en uitbreiding naar de rijwielbranche aanbeveling verdient. </antwoord>
      <noten afkomstig="antwoord"/>
   </antwoorden>
</kvr>
