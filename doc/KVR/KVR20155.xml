<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister voor Vreemdelingenzaken en Integratie over de mogelijke uitzetting van een gehandicapte man. (Ingezonden 10 maart 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20155
</item>
         <item attribuut="Inhoud">Zie ook Aanhangsel van de Handelingen II, 2003-2004, nr. 1233.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Lichamelijk gehandicapten) Welzijn (Vreemdelingen en asielzoekers)</item>
         <item attribuut="Trefwoorden">Lichamelijk gehandicapten Vluchtelingen</item>
         <item attribuut="Vindplaats">Kamervragen met antwoord 2003-2004, nr. 1430, Tweede Kamer</item>
         <item attribuut="Vraagnr_bij_indiening">2030410240</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2004-04-27</item>
         <item attribuut="Datum_indiening">2004-03-10</item>
         <item attribuut="Document-id">KVR20155</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3021" allpagenumbers="3021 3022" vetnummer="2030410240" code="0304tkkvr1430" lopendefooter="Tweede Kamer, vergaderjaar 2003–2004, Aanhangsel" filenaam="KVR20155" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1430" onderwerp="" indiendatum="2004-03-10">
         <vrager partij="GroenLinks" oorsprong="parlement">Vos</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="27 april 2004), zie ook Aanhangsel Handelingen nr. 1233, vergaderjaar 2003–2004">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Klopt het dat u voornemens bent om op 9 maart 2004, de heer A.H. (IND nr. 0110.2980.84, Crv nr. 200.751.0124) uit het OC Eindhoven te verwijderen? </vraag>
      <vraag nummer="2">Klopt het dat de heer A.H. zwaar functioneel beperkt is door een dwarslaesie, en te maken heeft met ernstige medische problemen (epilepsieaanvallen, katheter) waardoor uitzetting op grond van artikel 64 Vw 2000 tot nu toe niet kon plaatsvinden? Waarom is nu toepassing van artikel 64 Vw 2000 achterwege gebleven? Klopt het dat de betrokken behandelend specialisten van de heer A.H. unaniem uitzetting ten stelligste afraden? Zo ja, waarom wordt desalniettemin niet afgezien van uitzetting? </vraag>
      <vraag nummer="3">Klopt het dat de heer A.H. een beroep heeft gedaan op de «schrijnende gevallen regeling»? Zo ja, wat was de reden van afwijzing? Ziet u, afgezien van het feit dat de heer A.H. uitgeprocedeerd is, in de zwaarte van de functionele beperkingen van de heer A.H. de schrijnendheid van zijn situatie in waardoor hij alsnog in aanmerking hoort te komen voor een verblijfsvergunning? Zo neen, waarom niet? </vraag>
      <vraag nummer="4">Valt te constateren dat de omstandigheden van de heer A.H. tot gevolg hebben dat de heer A.H. niet zijn eigen verantwoordelijkheden kan nemen om Nederland te verlaten? Zo nee, waarom niet? Vloeit hier ook niet uit voort dat van de heer A.H. in gemoede niet gevergd kan worden dat hij in de illegaliteit geraakt, waarin hij gezien zijn functionele beperkingen niet zal kunnen voorzien in zijn eigen levensbehoeften? Zo neen, waarom niet? Leidt uitzetting in dit geval niet tot inhumane toestanden? Zo neen, waarom niet? </vraag>
      <vraag nummer="5">Bent u bereid in afwachting van de beantwoording van deze vragen de heer A.H. in de opvangvoorzieningen van OC Eindhoven te houden? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Het voornemen was inderdaad de heer A.H. op 9 maart jl. te verwijderen. Deze verwijdering heeft echter nog niet plaatsgevonden. </antwoord>
      <antwoord nummer="2">Verwijdering uit het OC Eindhoven is destijds onder meer uitgesteld wegens de ongunstige weersomstandigheden. Ook de functionele beperkingen van de heer A.H. hebben bij de besluitvorming hierover een rol gespeeld; artikel 64 Vw 2000 echter niet. Ten aanzien van de medische omstandigheden van de heer A.H. geldt dat op 28 januari 2004 een «Fit to Fly» verklaring ten behoeve van hem werd afgegeven. Overige gegevens kunnen ingevolge de werking van de Wet bescherming persoonsgegevens niet worden verstrekt. </antwoord>
      <antwoord nummer="3">Namens de heer A.H. is op 12 augustus 2003 een verzoek gedaan gebruik te maken van mijn inherente afwijkingsbevoegdheid. Dit verzoek is op 17 november 2003 afgewezen omdat de aanvraag door de heer A.H. ingediend is onder de Vw 2000 als gevolg waarvan hij niet voldeed aan de criteria voor de eenmalige regeling. Indien betrokkene op grond van zijn medische beperkingen verblijf in Nederland wenst had hij hiervoor een reguliere aanvraag op medische gronden kunnen indienen. </antwoord>
      <antwoord nummer="4">Gelet op de omstandigheid dat de functionele beperkingen van de heer A.H. reeds bestonden op het moment van zijn inreis in Nederland en ten tijde van zijn 1e asielaanvraag mag worden verwacht dat hij zijn eigen verantwoordelijkheid neemt om Nederland zelfstandig te verlaten. Dit eens te meer daar hij voor een dergelijk vertrek gebruik kan maken van de daartoe bestaande faciliteiten. Hieruit vloeit voort dat van hem inderdaad niet gevergd wordt dat hij in de illegaliteit geraakt. Juist met die zelfstandige terugkeer wordt het voorkomen van inhumane situaties beoogd. Overigens is aan betrokkene een aanbod voor extra faciliteiten gedaan in de vorm van medicijnen, een rolstoel en een geldbedrag. </antwoord>
      <antwoord nummer="5">Betrokkene is hangende de beantwoording nog niet uitgezet. </antwoord>
      <noten afkomstig="antwoord"/>
   </antwoorden>
</kvr>
