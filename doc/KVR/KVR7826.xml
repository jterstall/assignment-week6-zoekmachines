<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kamp en Luchtenveld (beiden VVD) over vermeende belangenverstrengeling. (Ingezonden 7 september 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7826
</item>
         <item attribuut="Inhoud">Betreft vroegere nevenfunctie van huidig directeur-generaal Algemene Bestuursdienst (voorheen plaatsvervangend secretaris-generaal Biza) bij bedrijf Narwal BV.</item>
         <item attribuut="Rubriek">Inkomen en rechtspositie (Overig) Staats- en bestuursrecht (Ministeries)</item>
         <item attribuut="Trefwoorden">Ambtsmisdrijven Binnenlandse Zaken en Koninkrijksrelaties (ministerie) Nevenfuncties Rechtspositie overheidspersoneel</item>
         <item attribuut="Vindplaats">Kamervragen met antwoord 1998-1999, nr. 24, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="VVD">Kamp</persoon>
            <persoon partij="VVD">Luchtenveld</persoon>
         </item>
         <item attribuut="Datum_reaktie">1998-09-18</item>
         <item attribuut="Datum_indiening">1998-09-07</item>
         <item attribuut="Document-id">KVR7826</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="49" allpagenumbers="49 50" vetnummer="2979816340" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7826" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="24" onderwerp="" indiendatum="1998-09-7">
         <vrager partij="VVD" oorsprong="parlement">Kamp</vrager>
         <vrager partij="VVD" oorsprong="parlement">Luchtenveld</vrager>
         <vraagt-aan/>
      </vraagdata>
      <antwoorddata antwoorddatum="1998-09-18">
         <antwoorder functie="minister" ministerie="Binnenlandse Zaken en Koninkrijksrelaties">Peper</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Welke zakelijke banden bestonden of bestaan er tussen een ambtenaar van uw ministerie en de bedrijven Narwal en Alofs en partners? <voetnoot nummer="1"/>Wanneer was dat het geval? </vraag>
      <vraag nummer="2">Waren deze banden bij u bekend? </vraag>
      <vraag nummer="3">Voor welke bedragen zijn in deze periode door uw ministerie opdrachten aan Narwal en Alofs en partners gegeven? </vraag>
      <vraag nummer="4">Was de betrokken ambtenaar in de gelegenheid het geven van deze opdrachten op enigerlei wijze te beïnvloeden? Zijn er aanwijzingen dat dit ook is gebeurd? </vraag>
      <vraag nummer="5">Was betrokkene in diens functie in de gelegenheid het geven van opdrachten door derden aan het bedrijf Narwal te bevorderen, bijvoorbeeld door het doen van een aanbeveling in een brochure? Is dit ook gebeurd? </vraag>
      <vraag nummer="6">Hoe beoordeelt u de banden tussen de betrokken ambtenaar en genoemde bedrijven? </vraag>
      <vraag nummer="7">Geeft een en ander u aanleiding tot het treffen van maatregelen? Zo ja, welke? </vraag>
      <noten afkomstig="vraag">
         <noot nummer="1" datum="1998-09-3" bron="Nova">Nova, 3 september 1998</noot>
      </noten>
   </vragen>
   <antwoorden aantal="7">
      <antwoord nummer="1">De directeur-generaal voor de Algemene Bestuursdienst, mevrouw Plesch was van april 1990 tot april 1995, toen zij nog plaatsvervangend secretaris-generaal van het ministerie van Binnenlandse Zaken was, president-commissaris van de Narwal BV, een onbezoldigde functie waarvoor zij op persoonlijke titel door de directeur van de Narwal gevraagd was. Mevrouw Plesch heeft deze functie in 1995 neergelegd omdat zij in haar (nieuwe) functie als directeur-generaal voor de Algemene Bestuursdienst zelf verantwoordelijk werd voor het opzetten en (doen) aanbieden van opleidingstrajecten aan de doelgroep van de ABD, en derhalve een mogelijk conflict van belangen zag. Tot voor kort bezat mevrouw Plesch één aandeel (op een totaal van duizend aandelen) in de Narwal (nominale waarde f 500,–, geen dividend). Dit heeft zij van het managementteam van haar onderdeel gekregen bij wijze van symbolisch cadeau, bij haar afscheid als plaatsvervangend secretaris-generaal in 1995. De heer A. L. Alons heeft als management-consultant en interim-manager vanaf 1981 opdrachten verricht voor het ministerie. Mevrouw Plesch is sinds 1984 de echtgenote van de heer A. L. Alons. In 1985 is Alons &amp; Partners consultancy BV opgericht. Mevrouw Plesch bezit één prioriteitsaandeel in Alons &amp; Partners consultancy BV in verband met de zeggenschap in het bedrijf voor het geval de heer Alons zou komen te overlijden. Aan het prioriteitsaandeel is – overeenkomstig de voorschriften – één gewoon aandeel verbonden. </antwoord>
      <antwoord nummer="2">Ja. </antwoord>
      <antwoord nummer="3">Uit het geautomatiseerde bestand, dat teruggaat tot 1995, blijkt dat bij de Narwal in de periode 1995 – heden f 523 028,29 is besteed. Totaal werd in die periode voor f 12 mln uitgegeven aan opleidingen en trainingen door het ministerie. Bij Alons en partners is in de periode 1995 – heden f 993 729,07 besteed op een totaal van 84 mln aan uitgaven aan inhuur externe. Een overzicht van uitgaven aan genoemde organisaties vóór 1995 is niet op korte termijn te geven. Er zijn overigens geen indicaties dat ten opzichte van de periode 1995–heden, grote afwijkingen van bovenstaande verhouding is te verwachten. </antwoord>
      <antwoord nummer="4">Binnen het ministerie bestaan regels over aanbesteding en opdrachtverlening aan externen. De opdrachten aan de Narwal en aan Alons en partners zijn verstrekt door daartoe zelfstandig bevoegde dienstonderdelen van het ministerie. Zoals mevrouw Plesch heeft medegedeeld aan de departementsleiding, heeft zij zelf geen opdrachten verstrekt aan de Narwal in de periode tot 1995 waarin zij president-commissaris daarvan was. Die contracten met de Narwal zijn gesloten door o.a. de directeur Personeelszaken. Vanaf 1995 heeft een aantal medewerkers van het bureau ABD, evenals mevrouw Plesch zelf, enkele malen een cursus gevolgd of een bijeenkomst bijgewoond bij de Narwal. Het personeelsbeheer binnen het ministerie is gedecentraliseerd. Dienstonderdelen zijn zelf bevoegd dit soort opdrachten te verstrekken. Mevrouw Plesch heeft dat vanaf 1995, toen zij geen president-commissaris bij de Narwal meer was, voor het bureau ABD gedaan. Mevrouw Plesch heeft de departementsleiding medegedeeld nimmer zelf een opdracht te hebben verstrekt aan Alons en partners voor het verrichten van werkzaamheden voor het ministerie; naar aanleiding van de herziene regelgeving inzake nevenfuncties is ten aanzien van Alons en partners schriftelijk vastgelegd dat mevrouw Plesch noch het bureau ABD opdrachten verstrekt aan Alons en partners. Dit is ook niet gebeurd. Niet te achterhalen is of er sprake is geweest van beïnvloeding. Ik heb daarvoor echter geen aanwijzingen. </antwoord>
      <antwoord nummer="5">In de door vragensteller bedoelde brochure (investeren in management, najaar 1998, uitgave van het bureau voor de Algemene Bestuursdienst) staat een groot aantal, concurrerende, instituten vermeld. Deze brochure is tot stand gekomen met medewerking van de departementen. Geschikte opleidingen zijn geselecteerd voor de opleidingsbrochure ten behoeve van de Algemene Bestuursdienst. De keuze is vervolgens aan de departementen en aan de leden van de doelgroep van de ABD. </antwoord>
      <antwoord nummer="6">Mevrouw Plesch heeft zich, zoals zij heeft medegedeeld aan de departementsleiding, in alle gevallen aan de door dit ministerie gehanteerde regels gehouden. De banden tussen haar en genoemde bedrijven geven mij geen reden te twijfelen aan de integriteit van mevrouw Plesch. </antwoord>
      <antwoord nummer="7">Mevrouw Plesch heeft inmiddels zelf afstand gedaan van het ene aandeel in de Narwal dat zij cadeau had gekregen (zie antwoord op vraag 1). Voor het ministerie van Binnenlandse Zaken en Koninkrijksrelaties gelden, zoals voor elk ministerie, op grond van de Ambtenarenwet en het ARAR voorschriften omtrent nevenfuncties. De hiervoor vermelde informatie c.q. analyse heeft geen aanleiding tot het treffen van maatregelen. </antwoord>
      <noten afkomstig="antwoord"/>
   </antwoorden>
</kvr>
