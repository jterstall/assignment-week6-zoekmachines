<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Justitie over het blokkeren van telefoonnummers in gevangenissen. (Ingezonden 20 december 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30687
</item>
         <item attribuut="Inhoud">Het blokkeren van 0800-nummers maakt het voor gedetineerden lastig om contact met het thuisfront en advocaten te onderhouden. De blokkering in penentiaire inrichting zou terug gedraaid moeten worden.</item>
         <item attribuut="Rubriek">Communicatie, media en informatievoorziening (Telecommunicatie) Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gedetineerden Telefonie</item>
         <item attribuut="Vindplaats">Kamervragen met antwoord 2007-2008, nr. 1155, Tweede Kamer</item>
         <item attribuut="Vraagnr_bij_indiening">2070807240</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2008-01-29</item>
         <item attribuut="Datum_indiening">2007-12-20</item>
         <item attribuut="Document-id">KVR30687</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2467" allpagenumbers="2467 2468" vetnummer="2070807240" code="0708tkkvr1155" lopendefooter="Tweede Kamer, vergaderjaar 2007–2008, Aanhangsel" filenaam="KVR30687" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1155" onderwerp="" indiendatum="2007-12-20">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="29 januari 2008), zie ook Aanhangsel Handelingen nr. 1065, vergaderjaar 2007–2008">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het waar dat in sommige penitentiaire inrichtingen de mogelijkheid om naar gratis 0800-nummer te bellen is geblokkeerd? In welke inrichtingen is dit het geval? Hoe beoordeelt u deze situatie? </vraag>
      <vraag nummer="2">Bent u bekend met het gegeven dat met bepaalde telefoonkaarten en een code via een 0800-nummer gebeld kan worden, waarmee een langere periode voor hetzelfde geld gebeld kan worden? Bent u eveneens bekend met het gegeven dat deze mogelijkheid populair is onder gedetineerden en dat het afsluiten van deze mogelijkheid leidt tot onrust? </vraag>
      <vraag nummer="3">Bent u bekend met het gegeven dat er advocaten zijn die goedkoop of zelfs gratis bereikbaar zijn via een 0800-nummer en dat het blokkeren van 0800-nummers het contact met deze advocaten voor gedetineerden bemoeilijkt? </vraag>
      <vraag nummer="4">Wat kunnen de redenen zijn voor een penitentiaire inrichting om het besluit te nemen om de 0800-nummers te blokkeren? Kunt u een overzicht geven van de beweegredenen per penitentiaire inrichting? </vraag>
      <vraag nummer="5">Deelt u de mening dat het onderhouden van sociale contacten van groot belang is voor gedetineerden, mede met het oog op de periode na de detentie, en dat het blokkeren van 0800-nummers het lastig maakt voor gedetineerden om contact met het thuisfront te onderhouden? </vraag>
      <vraag nummer="6">Bent u bereid thans het blokkeren van 0800-nummers in penitentiaire inrichtingen terug te draaien? Bent u bereid te bevorderen dat plannen van penitentiaire inrichtingen om deze nummers te blokkeren niet worden uitgevoerd? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja, in veel penitentiaire inrichtingen is de mogelijkheid om naar gratis 0800-nummers te bellen geblokkeerd. De achtergrond daarvan is gelegen in enerzijds orde- en veiligheidsoverwegingen en anderzijds bedrijfseconomische argumenten. Het gebruik van 0800-nummers en zogenaamde budgettelefoonkaarten, waarmee goedkoper of zelfs gratis kan worden gebeld, veroorzaakt een (oncontroleerbare) handel in budgetkaarten, naast de reeds bestaande mogelijkheid tot handelen in de reguliere telefoonkaarten die door inrichtingen worden verstrekt. Dit is onwenselijk met het oog op de veiligheid en de interne beheersbaarheid in de inrichtingen. Ook kan het gebruik van 0800-nummers het eventueel traceren van uitgaand telefoonverkeer bemoeilijken. Dit kan in voorkomende gevallen ook een risico zijn voor de maatschappelijke veiligheid. Beslissingen over het al dan niet blokkeren van telefoonnummers worden gebaseerd op een afweging van het lokale management. Hierdoor zijn de afgelopen jaren tussen de penitentiaire inrichtingen te grote verschillen ontstaan in de telefoneermogelijkheden voor gedetineerden. Dit acht ik ongewenst vanuit het oogpunt van rechtsgelijkheid en een uniforme bedrijfsvoering. Om die reden is vorig jaar het project Telefonie gestart waarin wordt bezien op welke wijze de komende jaren standaardisering van de infrastructuur van de telefonie kan worden bereikt. Tevens zal daarmee worden aangesloten bij de huidige marktontwikkelingen op het terrein van telefonie. </antwoord>
      <antwoord nummer="2">Het is mij bekend dat middels bepaalde telefoonkaarten en een code via een 0800-nummer goedkoper gebeld kan worden. Het is mij bekend dat er een aantal malen door gedetineerden beklag- en beroepszaken zijn aangespannen over dit onderwerp. In diverse uitspraken heeft de Raad voor de Strafrechtstoepassing en Jeugdbescherming de klachten van gedetineerden over het blokkeren van 0800-nummers in de penitentiaire inrichtingen ongegrond verklaard. Zeer recent zijn in een inrichting protesten geweest van gedetineerden tegen het blokkeren van het gebruik van budgetkaarten. </antwoord>
      <antwoord nummer="3">Mogelijk zijn er advocaten die voor hun cliënten via een 0800-nummer bereikbaar zijn. In die gevallen zal er op dit moment tussen de advocaat en de cliënt bezien moeten worden via welk ander telefoonnummer de advocaat bereikbaar is. Ik zal bezien in hoeverre het mogelijk en wenselijk is om een uitzondering te maken voor het bellen naar advocaten die via 0800-nummers te bereiken zijn. De gedetineerde kan daarnaast contact met zijn raadsman onderhouden door middel van brieven en bezoek. </antwoord>
      <antwoord nummer="4">Zie het antwoord op vraag 1. </antwoord>
      <antwoord nummer="5">Ik deel uw mening dat het onderhouden van sociale contacten van groot belang is voor gedetineerden, mede met het oog op de periode na detentie. Het blokkeren van 0800-nummers en het blokkeren van het gebruik van budgetkaarten kan het telefonische contact met het thuisfront voor sommige gedetineerden mogelijk enigszins beperken: voor hetzelfde geld kan gedurende een kortere periode worden gebeld. Ik meen echter dat dit niet zwaarder weegt dan de argumenten die pleiten vóór het blokkeren van de 0800-nummers, met name de orde en veiligheid in de penitentiaire inrichtingen, mede gelet op het feit dat er voldoende andere contactmogelijkheden bestaan voor gedetineerden, zoals het schrijven van brieven, het ontvangen van bezoek, en uiteraard het bellen zonder gebruikmaking van 0800-nummers. </antwoord>
      <antwoord nummer="6">Gelet op bovenstaande antwoorden zie ik op dit moment geen aanleiding om het blokkeren van 0800-nummers in penitentiaire inrichtingen terug te draaien. Wel zal de komende jaren op grond van de uitkomsten van het project Telefonie een standaardisatie van de infrastructuur plaatsvinden, en daarmee een uniformering van de telefoneermogelijkheden. </antwoord>
      <noten afkomstig="antwoord"/>
   </antwoorden>
</kvr>
