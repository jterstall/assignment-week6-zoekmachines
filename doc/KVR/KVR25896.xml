<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister van Verkeer en Waterstaat over de studie naar een nieuwe snelweg door het Markermeer. (Ingezonden 24 mei 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25896
</item>
         <item attribuut="Inhoud">Vragen naar aanleiding van uitspraken van een medewerker van Rijkswaterstaat dat er gestudeerd wordt op de aanleg van een IJmeerbrug en een derde ring rond Amsterdam, middels de aanleg van een snelweg door het Markermeer. Tevens vragen over alternatieven met minder nadelige gevolgen voor natuur en milieu, en over de uitspraken van die medewerker over rekeningrijden.</item>
         <item attribuut="Rubriek">Natuur (Landelijke gebieden) Verkeer, vervoer en waterstaat (Wegen)</item>
         <item attribuut="Trefwoorden">Natuurbescherming Wegen</item>
         <item attribuut="Vindplaats">Kamervragen met antwoord 2005-2006, nr. 1727, Tweede Kamer</item>
         <item attribuut="Vraagnr_bij_indiening">2050613920</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2006-06-27</item>
         <item attribuut="Datum_indiening">2006-05-24</item>
         <item attribuut="Document-id">KVR25896</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3683" allpagenumbers="3683 3684" vetnummer="2050613920" code="0506tkkvr1727" lopendefooter="Tweede Kamer, vergaderjaar 2005–2006, Aanhangsel" filenaam="KVR25896" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1727" onderwerp="" indiendatum="2006-05-24">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-06-27">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Bent u bekend met de uitspraken van een medewerker van Rijkswaterstaat dat er gestudeerd wordt op de aanleg van een IJmeerbrug en een derde ring rond Amsterdam, middels de aanleg van een snelweg door het Markermeer? </vraag>
      <vraag nummer="2">Waarom wordt er gestudeerd op deze nieuwe wegen, en niet op alternatieven, zoals investeringen in openbaar vervoer, wegbeprijzing en andere woningbouwscenario’s? </vraag>
      <vraag nummer="3">Bent u van mening dat OV-alternatieven, zoals NoordLink, maar ook andere, die minder nadelige gevolgen hebben voor natuur en milieu, allereerst in beeld gebracht dienen te worden? Zo neen, waarom niet? </vraag>
      <vraag nummer="4">Deelt u de uitspraken van uw medewerker dat het jammer zou zijn als, indien er geen files meer zijn, veel mensen weer in de auto zullen stappen en dat het blijft zoeken naar de juiste balans? Zo nee, waarom niet? </vraag>
      <vraag nummer="5" voetnoot="1">Hoe moeten in dit licht de 18,5 miljard euro aan investeringen in nieuwe weginfrastructuur en 0 euro aan nieuwe spoorinfra <voetnoot nummer="1"/>gezien worden? Bent u van mening dat deze investeringen en de genoemde studies naar nog meer wegen bijdragen aan het vinden van die balans? </vraag>
      <vraag nummer="6">Hoe moeten de uitspraken van uw medewerker, dat het lastig is om de effecten van rekeningrijden te voorspellen, omdat het nergens in Nederland is uitgeprobeerd, gelezen worden? Bent u dan wel bekend met de succesvolle ervaringen elders (Londen, Stockholm) en de veelbelovende uitkomsten van studies? </vraag>
      <vraag nummer="7">Als er wordt gezegd dat proeven moeten uitwijzen of door rekeningrijden mensen de auto echt laten staan, welke proeven zijn dit dan? Bent u bereid om op korte termijn de proef op de som te nemen en rekeningrijden in te voeren op de verbinding Amsterdam–Almere, gecombineerd met investeringen in het openbaar vervoer, als alternatief voor een nieuwe snelweg A6–A9? Zo neen, waarom niet? </vraag>
      <noten afkomstig="vraag">
         <noot nummer="1">Nota Mobiliteit, financiële paragraaf, betreffende nieuw beleid t.a.v. nieuwbouw infrastructuur (Kamerstuk 2005–2006, 30 300 A, nr. 2)</noot>
      </noten>
   </vragen>
   <antwoorden aantal="7">
      <antwoord nummer="1">Ik heb hiervan kennis genomen via een artikel in Trouw van 23 mei 2006. </antwoord>
      <antwoord nummer="2">Op een derde ring om Amsterdam, middels de aanleg van een snelweg door het Markermeer, wordt binnen mijn Ministerie niet gestudeerd en er bestaat ook geen voornemen om dat te gaan doen. Een overzicht van de projecten binnen het Programma Noordvleugel is jl. april aan u toegezonden. Zoals hierin is aangegeven omvat dit programma acht grootschalige projecten voor woningbouw, infrastructuur (weg én OV), werkgelegenheid en natuur en recreatie in de Noordvleugel. In het kader van het beleidsvoornemen Zuiderzeelijn heeft het kabinet aangegeven de mogelijkheden te gaan onderzoeken om op kosteneffectieve wijze het openbaar vervoer in de corridor Schiphol– Amsterdam–Almere te verbeteren. Voor de IJmeerverbinding is onlangs een verkenning uitgevoerd door de regio. In de planstudie Schiphol– Amsterdam–Almere, die onderdeel uitmaakt van het programma Noordvleugel, worden de effecten van prijsbeleid onderzocht in de vorm van een Nulplusalternatief, dat uitgaat van een landelijke invoering van prijsbeleid zonder uitbreiding van de weginfrastructuur, en door een gevoeligheidsanalyse op de weguitbreidingsalternatieven. </antwoord>
      <antwoord nummer="3">Aangezien er geen sprake is van een studie naar een weg door het Markermeer, zijn ook alternatieven niet aan de orde. In het algemeen geldt dat planstudies naar wegenprojecten altijd voorafgegaan worden door verkenningen waarin ook het oplossend vermogen van OV wordt bekeken. Dit conform de MIT-spelregels (TK2003–2004, 29 200 A, nr. 35) en de werkwijze bij MIT-verkenningen (TK2001–2002, 28 000 A, nr. 34). Overigens worden de NoordLink-voorstellen van de NS voor het traject Schiphol–Lelystad, zoals ook aangegeven in mijn brief van 16 mei jl. (DGP/ZZL/U.06.00208), meegenomen in de nadere uitwerking van OV-oplossingen voor de Noordvleugel. De studie naar OV-oplossingen voor de Noordvleugel komt voort uit het beleidsvoornemen van het kabinet op basis van de Structuurvisie Zuiderzeelijn. </antwoord>
      <antwoord nummer="4">De Nota Mobiliteit gaat uit van het faciliteren van de behoefte aan mobiliteit. In de Nota Mobiliteit heb ik aangegeven welke verbetering van de bereikbaarheid (in termen van reistijd) ik nastreef en hoe dat kan worden bereikt. Deze ambitie betekent een aanzienlijke verbetering ten opzichte van de situatie vandaag. De files zullen in 2020 bijvoorbeeld 40% zijn gedaald ten opzichte van 2000, terwijl de mobiliteit sterk zal zijn toegenomen. Tegelijk heb ik aangegeven dat files zullen blijven bestaan. Dit is het gevolg van de afweging tussen acceptabele vertragingen voor gebruikers en feitelijke ruimtelijke en financiële mogelijkheden. Er is dus in zoverre sprake van een balans, dat het wegennetwerk en het OV-netwerk niet zonder elkaar kunnen. Een goed functionerend verkeer- en vervoersysteem in een grootstedelijk gebied heeft beide netwerken nodig. </antwoord>
      <antwoord nummer="5">Het kabinet hecht aan een vlotte doorstroming zowel per openbaar vervoer als per auto en wil de vervoervraag naar beide modaliteiten met geëigende maatregelen opvangen. De rijksuitgaven in infrastructuur tussen 2006–2020 bedragen ca. € 130 miljard. Daarvan gaat circa 35% naar de weg, 24% naar het spoor en 20% via de BDU naar de regio. Van dat BDU-geld gaat weer het grootste gedeelte naar de exploitatie van het regionale openbaar vervoer. Daarmee gaat een vergelijkbaar bedrag naar het spoor en het regionale openbaar vervoer als naar de weg. Dat is belangrijk, ondanks het feit dat de meeste reizigerskilometers worden gemaakt over de weg: in 2000 nog ruim 4x zoveel als per openbaar vervoer; in 2020 bijna 5x zoveel als per openbaar vervoer. Gelet op het feitelijke verplaatsingsgedrag van de reiziger in Nederland, wordt het openbaar vervoer daarmee zeker niet onderbedeeld. </antwoord>
      <antwoord nummer="6">In Nederland wordt de kilometerprijs ingevoerd, onder gelijktijdige verlaging van de vaste lasten. Hierdoor betalen weggebruikers niet langer voor het bezit van een voertuig, maar juist voor het gebruik. Zoals ik u in mijn brief van 8 maart 2006 (TK 2005–2006, 29 644, nr. 62) heb aangegeven, wordt de kilometerprijs door middel van een gezamenlijk feitenonderzoek met overheden en maatschappelijke organisaties nader uitgewerkt. In het interview wordt gesproken over scenariostudies in combinatie met prijsbeleid. En dat kan alleen op basis van studies en modelberekeningen, want de kilometerprijs zoals door het Parlement is aanvaard bestaat nog nergens. Ook de mij zeer bekende succesvolle ervaringen in Londen en Stockholm zijn niet goed vergelijkbaar met de kilometerprijs zoals die in Nederland wordt ingevoerd, doordat in beide steden wordt gewerkt met een prijs per passage en de afgelegde afstand geen rol speelt. </antwoord>
      <antwoord nummer="7">Van rekeningrijden is zoals gezegd geen sprake meer. Het Platform Anders Betalen voor Mobiliteit heeft in haar advies voorgesteld om te beginnen met een versnellingsprijs, omdat het nog enige tijd duurt voordat de kilometerprijs ingevoerd kan zijn. Ik heb aan alle decentrale overheden de vraag voorgelegd of zij in hun regio versnelbare projecten hebben waarmee zij aan de slag willen gaan. Het project op de verbinding Amsterdam–Almere is niet versnelbaar. Bovendien vindt daar op het moment planstudie plaats, waarin ook de effecten van de kilometerprijs worden meegenomen. Ik zal u daar binnenkort over berichten. Overigens is het effect onderzocht van het invoeren van Anders Betalen Voor Mobiliteit op OV in de Noordvleugel van de Randstad. Het blijkt dat wanneer er een forse heffing wordt ingevoerd en het wegennet niet wordt uitgebreid, de toename van OV-reizigers zeer beperkt is. Ongeveer 2 à 3% van het totaal aantal automobilisten zal in dat geval voor het OV kiezen, terwijl de automobiliteit in de periode 2000–2020 naar verwachting met 50% zal toenemen. </antwoord>
      <noten afkomstig="antwoord"/>
   </antwoorden>
</kvr>
