<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Douma (PvdA) aan de ministers van Financiën, van Sociale Zaken en Werkgelegenheid en van Justitie over de aanhoudende faillissementsfraude. (Ingezonden 24 november 2005); Antwoord</item>
         <item attribuut="Bestand">28Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24635
</item>
         <item attribuut="Inhoud">Vragen naar aanleiding van een uitzending van Zembla over het hoge aantal verdachte faillissementen.</item>
         <item attribuut="Rubriek">Bedrijfsleven en industrie (Ondernemingen) Burgerlijk recht en burgerlijk procesrecht (Faillissementsrecht) Criminaliteit en openbare orde (Fraude) Vrijetijdsbesteding (Horeca)</item>
         <item attribuut="Trefwoorden">Faillissementen Fraude Horeca Ondernemingen</item>
         <item attribuut="Vindplaats">Kamervragen met antwoord 2005-2006, nr. 646, Tweede Kamer</item>
         <item attribuut="Vraagnr_bij_indiening">2050603730</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Douma</persoon>
         </item>
         <item attribuut="Datum_reaktie">2005-12-30</item>
         <item attribuut="Datum_indiening">2005-11-24</item>
         <item attribuut="Document-id">KVR24635</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1373" allpagenumbers="1373 1374 1375 1376" vetnummer="2050603730" code="0506tkkvr646" lopendefooter="Tweede Kamer, vergaderjaar 2005–2006, Aanhangsel" filenaam="KVR24635" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="646" onderwerp="" indiendatum="2005-11-24">
         <vrager partij="PvdA" oorsprong="parlement">Douma</vrager>
         <vraagt-aan>de ministers van Financiën, van Sociale Zaken en Werkgelegenheid en van Justitie</vraagt-aan>
      </vraagdata>
      <antwoorddata antwoorddatum="2005-12-30">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers van Financiën en van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="15">
      <vraag nummer="1" voetnoot="1">Hebt u kennisgenomen van de berichtgeving over de aanhoudende faillissementsfraude? <voetnoot nummer="1"/>
      </vraag>
      <vraag nummer="2">Is het waar dat er een «nog geheim» onderzoek is in opdracht van de minister van Financiën? Kunt u de uitkomsten van dit onderzoek zo snel mogelijk aan de Kamer doen toekomen? </vraag>
      <vraag nummer="3">Is het waar dat 43% van alle faillissementen verdacht is en dat in 25% van de gevallen er sprake is van fraude? Klopt het dat in slechts 2% van de gevallen ander onderzoek wordt gedaan door het Openbaar Ministerie? </vraag>
      <vraag nummer="4">Is het waar dat de jaarlijkse schade door faillissementsfraude 600 miljoen tot 1 miljard euro bedraagt? </vraag>
      <vraag nummer="5">Is het waar dat voor faillissementsfraude slechts 55 rechercheurs beschikbaar zijn? Is het waar dat voor uitkeringsfraude die jaarlijks 160 miljoen euro bedraagt 1154 rechercheurs worden ingezet? Wordt hiervoor dus 131 keer meer personeelscapaciteit ingezet per uitkeringsfraude-euro? </vraag>
      <vraag nummer="6">Hoe beoordeelt u deze scheve verhouding? Hoe kunt u bevorderen dat deze onbalans wordt tegengegaan? Hoe kunt u de bestrijding van faillissementsfraude meer prioriteit geven? Kunnen door omscholing meer gespecialiseerde rechercheurs voor faillissementsfraude beschikbaar komen? </vraag>
      <vraag nummer="7">Hoe beoordeelt u de methode-Kooistra? Kan de conclusie worden getrokken dat deze methode in essentie betekent dat een grote groep horecabedrijven gerund kan worden zonder belasting en sociale premies af te dragen en met de mogelijkheid om gemakkelijk personeel af te kunnen laten vloeien? </vraag>
      <vraag nummer="8">Kan geconcludeerd worden dat de methode-Kooistra in essentie helemaal niet modern is, maar eigenlijk neerkomt op 19e eeuws ondernemen: een onderneming runnen zonder belasting te betalen en zonder ontslagbescherming voor de werknemers. Wat is uw oordeel hierover? </vraag>
      <vraag nummer="9">Waarom werkt de Belastingdienst nog steeds mee aan de speciale regeling uit 1993 voor Kooistra, waardoor voorkomen wordt dat een bodembeslag wordt gelegd op de inventaris, en Kooistra gelegitimeerd is om geen belasting te betalen? </vraag>
      <vraag nummer="10">Kunt u met wetgeving komen die verbiedt dat doelbewust BV’s worden opgericht met als oogmerk het leeghalen van deze BV’s met faillissement als gevolg waardoor het UWV, de Belastingdienst en andere schuldeisers met opzet worden gedupeerd? </vraag>
      <vraag nummer="11" voetnoot="2">Wat is uw oordeel over de notaris <voetnoot nummer="2"/>, die geen identificatie heeft uitgevoerd bij de overname van een lege BV? Kunnen de sancties op het meewerken aan faillissementsfraude-constructies worden verhoogd, niet allen voor notarissen, maar ook voor advocaten, adviseurs, accountants, etc? </vraag>
      <vraag nummer="12">Welke maatregelen kunnen worden genomen om een rechter-commissaris beter te kunnen laten beoordelen of er wel echt sprake is van een faillissement? Hoe kan de curator beter in staat worden gesteld om op zoek te gaan naar ten onrechte weggesluisde middelen? Hoe kan de deskundigheid en onafhankelijkheid van curatoren worden bevorderd? </vraag>
      <vraag nummer="13">Hoe kunt u bevorderen dat de financiële vergoeding voor curatoren onafhankelijk wordt van de vraag of er wel voldoende geld in de boedel zit? </vraag>
      <vraag nummer="14">Hoe kunnen de Belastingsdienst en het UWV alerter worden gemaakt op faillissementsfraude, zodat zij niet steeds achter het net vissen? </vraag>
      <vraag nummer="15">Wanneer kan een wijzigingsvoorstel van de Faillissementswet worden verwacht? Kan de regering haast maken om miljarden euro’s aan schade te besparen en veel leed bij schuldeisers en gedupeerde werknemers te voorkomen? </vraag>
      <noten afkomstig="vraag">
         <noot nummer="1" datum="2005-11-21" bron="Zembla">Zembla, 21 november 2005</noot>
         <noot nummer="2">Zie noot 1</noot>
      </noten>
   </vragen>
   <antwoorden aantal="14">
      <antwoord nummer="1">Ja. </antwoord>
      <antwoord nummer="2">In het Actieplan faillissementsfraude (TK 2003–2004, 27 244, nr. 22) is aangekondigd dat het WODC een update zal maken van het onderzoek naar faillissementsfraude dat het in 1982 heeft uitgevoerd. Dit onderzoek is afgerond. Het rapport zal met een beleidsreactie naar uw Kamer worden gestuurd. Ook is in het actieplan aangegeven dat FIOD-ECD een criminaliteitsbeeldanalyse (CBA) ontwikkelt. De resultaten daarvan zullen een beeld geven van de aard en omvang van daadwerkelijk gemelde, opgespoorde en vervolgde faillissementsfraudezaken. Met deze analyse is het o.a. mogelijk om een daderprofiel te maken. Naar verwachting zal dat bijdragen aan een meer efficiënte en effectieve aanpak van deze fraude. De CBA is specifiek bedoeld voor risicoselectie ten behoeve van de opsporing. </antwoord>
      <antwoord nummer="3">Er blijkt in bijna 25% van de bestudeerde zaken sprake te zijn van faillissementsfraude; daarnaast is in een kleine 20% van de bestudeerde faillissementen sprake van onbehoorlijk bestuur (samen 43% van de zaken). Jaarlijks wordt naar schatting 80 keer aangifte gedaan door een curator. Daarnaast kunnen ook andere partijen aangifte doen. Jaarlijks worden op basis van een proces-verbaal ongeveer 35 zaken ingeschreven bij de parketten. Ongeveer twintig keer per jaar leidt dit tot een dagvaarding, waarvan het merendeel tot een strafrechtelijke veroordeling leidt. Gemiddeld dertien zaken worden geseponeerd. Het aantal gevallen van faillissementsfraude, dat uiteindelijk resulteert in een strafrechtelijke veroordeling is klein. Uitgaande van 760 gevallen van evidente fraude of van onregelmatigheden met betrekking tot de boedel belandt minder dan 5% van die gevallen in het strafrechtelijke traject, en wordt 2,6% van de fraudeurs uiteindelijk veroordeeld. </antwoord>
      <antwoord nummer="4">Het totale gemiddelde bedrag dat met de onderzochte faillissementen gemoeid was, beloopt € 537.785,– per faillissement. Indien de gevonden bedragen worden geëxtrapoleerd naar alle faillissementen van vennootschappen, dan bedraagt de totale schade als gevolg van faillissementen over 2004 zo’n 1,7 miljard Euro. De gemiddelde schade voor de frauduleuze faillissementen beloopt ruim € 600.000. Op een totaal aantal van 100 frauduleuze faillissementen in de dossiers leidt dit tot een schade van € 60 miljoen. Dit vermenigvuldigd met 3125/868, zijnde het totaal aantal faillissementen van rechtspersonen gedeeld door de steekproef, leidt tot een eindbedrag van bijna € 220 miljoen. </antwoord>
      <antwoord nummer="5">FIOD-ECD verricht in 2005 60 opsporingsonderzoeken naar faillissementsfraude, zoals is vastgelegd in het handhavingsarrangement met het openbaar ministerie. Het aantal rechercheurs dat zich hiermee bezighoudt bedraagt ongeveer 45. Verscheidene instanties op het terrein van het ministerie van SZW zijn betrokken bij het opsporen van uitkeringsfraude. Het UWV heeft circa 100 rechercheurs die zich met het opsporen van werknemersfraude bezighouden. De Sociale Verzekeringsbank beschikt over circa 56 fte’s rechercheurs voor de opsporing van fraude bij uitkeringen in het kader van onder andere de AOW, Anw en AKW. De Sociale Inlichtingen- en Opsporingsdienst beschikt over 259 fte’s aan rechercheurs, die met name zijn belast met taken op de terreinen van bestrijding van georganiseerde vormen van illegale tewerkstelling, premie-ontduiking en fraude met (SZW-)subsidiegelden. In geval van omvangrijke, complexe uitkeringsfraude treedt de SIOD ook op. De SIOD doet voornamelijk onderzoek waarbij rechtspersonen een rol spelen. In die gevallen dat er sprake is van faillissementsfraude, wordt met het OM besproken hoe hiermee om te gaan. Bij de gemeenten zijn, ter bestrijding van uitkeringsfraude w.o. zwart werk, samenwoonfraude, in totaal ca. 400 controle- en opsporingsfunctionarissen actief. Met betrekking tot de omvang van de capaciteit die voor de opsporing van uitkeringsfraude wordt ingezet, wordt opgemerkt dat het opsporen van uitkeringsfraude arbeidsintensief is. Het opsporen van uitkeringsfraude geschiedt ook vanuit de opvatting dat het maatschappelijk draagvlak voor sociale zekerheid ermee is gediend als door middel van opsporing en sanctionering zichtbaar wordt gemaakt dat misbruik en oneigenlijk gebruik van sociale voorzieningen niet loont. </antwoord>
      <antwoord nummer="6">De regelgeving met betrekking tot de sociale verzekeringen wijst overheidsinstanties aan die belast zijn met de uitvoering en de handhaving daarvan. Deze instanties beschikken veelal over eigen toezichthoudende en opsporende diensten, die exclusief belast zijn met de handhaving van de betreffende regelgeving. Faillissementsfraude valt niet in een vergelijkbare structuur; de opsporing ervan is dus vooral een taak van de bovenregionale recherche en de regionale politie en moet concurreren met alle opsporingstaken van de regiokorpsen. Tevens heeft de FIOD-ECD een taak bij de bestrijding van faillissementsfraude. Wel moet in ogenschouw worden genomen dat een aantal faillissementen zijn oorsprong vindt in andere fraude, zoals belastingfraude, premiefraude, verduistering en oplichting etc. Bij het opsporen en vervolgen van dergelijke fraudes wordt de faillissementsfraude om proceseconomische redenen niet apart meegenomen. Een strafrechtelijke reactie op de andere vormen van fraude doet dan voldoende recht aan de ernst van alle feiten. Om de preventieve kant van de bestrijding te versterken zal het huidige actieplan faillissementsfraudebestrijding (TK 2003–2004, 27 244, nr. 22) ongewijzigd worden voortgezet. </antwoord>
      <antwoord nummer="7 en 8">Met betrekking tot de methode Kooistra kan worden opgemerkt dat de feiten en omstandigheden als gemeld in de uitzending van Zembla reeds bij het OM bekend waren. Het OM heeft geoordeeld dat er onvoldoende aanknopingspunten zijn om in de thans bekend geworden feiten tot een strafrechtelijk onderzoek naar de heer Kooistra te komen. </antwoord>
      <antwoord nummer="9">De artikelen 67 van de Algemene Wet inzake rijksbelastingen en van de Invorderingswet 1990 verbieden om over individuele belastingplichtigen mededelingen te doen. </antwoord>
      <antwoord nummer="10">Doelbewuste misleiding met het oogmerk om te frauderen is op diverse manieren strafbaar gesteld in het Wetboek van Strafrecht. De opzet wordt over het algemeen pas zichtbaar als het daadwerkelijk is gebeurd. Hiervoor is een systeem van preventief toezicht, dat wil zeggen het afgeven van een verklaring van geen bezwaar door de minister van Justitie bij de oprichting van NV’s en BV’s, in het leven geroepen bij de oprichting van een vennootschap. Het huidige systeem van preventief toezicht blijkt in de praktijk minder effectief. Op basis van een rapport van een interdepartementale werkgroep Toezicht Rechtspersonen wordt gewerkt aan de omzetting van het preventieve toezicht in een doorlopend en meer repressief toezicht op alle rechtspersonen. Verder wordt gewerkt aan een aanscherping van het repressieve toezicht. Al met al betekent dit dat de rol van Justitie en het OM m.b.t. de bewaking van de integriteit van rechtspersonen wordt versterkt. </antwoord>
      <antwoord nummer="11">Ik acht het van groot belang dat een notaris zijn wettelijke verplichtingen zorgvuldig nakomt. Dat acht ik temeer van belang omdat de notaris in dit opzicht een voorbeeldfunctie vervult. Op grond van artikel 39, eerste lid, van de Wet op het notarisambt moeten aan de notaris de personalia bekend zijn van bij het verlijden van een akte verschijnende personen en getuigen. De notaris is daarbij verplicht aan de hand van een document als bedoeld in artikel 1 van de Wet identificatie bij dienstverlening zich te vergewissen van de identiteit van personen aan wie hij een dienst verleent. De notaris dient daarbij gebruik te maken van originele documenten zoals paspoort of rijbewijs, een kopie daarvan volstaat niet. De aard van het identificatiedocument en het nummer daarvan worden vermeld in de akte. Verder merk ik op dat de notaris een grote rol speelt in de Nederlandse rechtsorde met het oog op de rechtszekerheid van zowel bij een akte betrokken partijen alsmede voor derden. De notaris kan derhalve door strikte naleving van de wet in dit opzicht in belangrijke mate bijdragen aan het voorkomen van frauduleuze praktijken. Ik zie op voorhand geen reden om te bevorderen dat de strafrechtelijke sancties die kunnen worden opgelegd bij faillissementsfraude worden verhoogd. Frauduleuze constructies, waarbij vrijwel altijd sprake is van valsheid in geschrift, kunnen thans reeds worden bestraft met gevangenisstraffen tot ten hoogste zes jaren. Voor natuurlijke personen als daders kunnen boetes opgelegd worden tot ten hoogste 45.000 euro. Cumulatie van gevangenisstraf en geldboete is daarbij mogelijk. </antwoord>
      <antwoord nummer="12">Het is de rechtbank die oordeelt of er sprake is van een faillissement. Voor het toezicht door de rechter-commissaris op de curator tijdens een faillissement en voor de aanpak van faillissementsfraude lijkt volgens de onderzoekers een rechter-commissaris die over voldoende ervaring en inzicht beschikt onontbeerlijk. Het aanstellen van een curator en een rechter-commissaris is een taak van de rechtbank. De mogelijkheden die een curator heeft om op zoek te gaan naar ten onrechte weggesluisde middelen zijn niet op voorhand onvoldoende. Volgens de onderzoekers valt de afweging of de curator tijd wil investeren (hetgeen op kosten gaat van de boedel) tegen de kans dat het iets voor de boedel oplevert, vaak uit ten nadele van het inzetten van de eventuele rechtsvorderingen. Over de beschikbaarheid van voldoende relevante kennis bij curatoren en de rechters-commissarissen heb ik in verband met het wetsvoorstel tot wijziging van de faillissementswet ter verhoging van de effectiviteit van surseance van betaling en van faillissement op 13 september 2005 een brief gestuurd (Kamerstukken II 2004–2005, 27 244, nr. 24). </antwoord>
      <antwoord nummer="13">De garantstellingsregeling curatoren is opgesteld in het kader van de fraudebestrijding en maakt het mogelijk dat curatoren in faillissementen van vennootschappen van de minister van Justitie bij ontoereikendheid van de boedel een voorschot kunnen krijgen ter bestrijding van kosten die zij moeten maken om een rechtsvordering in te stellen tegen de bestuurders van de vennootschappen in geval van vermoedelijk misbruik (kennelijk onbehoorlijk bestuur) of ten behoeve van een voorafgaand onderzoek naar de mogelijkheden daartoe. Het doel van deze regeling is het stimuleren van curatoren om in daartoe in aanmerking komende gevallen de bestuurders van een N.V. of een B.V. aan te spreken. De regeling wordt thans in opdracht van het WODC geëvalueerd. Ik wacht de bevindingen van de evaluatie vooralsnog af. </antwoord>
      <antwoord nummer="14" voetnoot="1">Bij de zakelijke belastingen, zoals de loon- en omzetbelasting, en de premieheffing <voetnoot nummer="1"/>is een centrale rol toegekend aan ondernemers voor de heffing en de inning. Als de belastbare feiten zich hebben voorgedaan, heeft de onderneming een maand na het belastingtijdvak de tijd om aangifte te doen en de belasting te betalen. Als na die maand blijkt dat wel aangifte is gedaan, maar niet is betaald, wordt na twee weken een naheffingsaanslag opgelegd. Als die naheffingsaanslag niet binnen twee weken is betaald, wordt vervolgens een aanmaning gestuurd. Als betaling dan nog steeds achterwege is gebleven, wordt een dwangbevel gestuurd en kan de selectie voor dwanginvorderingsmaatregelen, zoals beslag, plaatsvinden. Aan deze wijze van heffen en innen van zakelijke belastingen is inherent dat, met inbegrip van het belastingtijdvak, al gauw een half jaar kan zijn verlopen voordat de dwanginvordering kan starten. De situatie is nog ongunstiger als bewust de aangiftes te laag worden gedaan. De Belastingdienst vist dan achter het net. In die periode kan de Belastingdienst al ernstig zijn benadeeld, zeker als de onderneming er bewust voor kiest om na die periode de onderneming te laten failleren. In de uitzending van Zembla over de «lessen voor fraudeurs» was het op die manier benadelen van de Belastingdienst één van de «gouden tips». De alertheid van de Belastingdienst is gediend door het per 1 januari 2005 aangescherpte uitstelbeleid voor ondernemers. Dit nieuwe beleid maakt vervroegd in de tijd duidelijk, dat er betalingsachterstanden zijn ontstaan waarvan het perspectief dat zij alsnog zullen worden betaald ongunstig is. Dit beheerst het volume van betalingsachterstanden en verbetert de uitgangspositie voor de ontvanger om de gevallen van potentiële faillissementsfraude eerder te selecteren en vervolgens te gaan bestrijden. In aanvulling op de Garantiestellingsregeling faillissementscuratoren van het Ministerie van Justitie kunnen curatoren overigens ook een bijdrage van het Ministerie van Financiën verkrijgen in de strijd tegen misbruik van vennootschappen. Wanneer de boedel ontoereikend is, kunnen curatoren in faillissementen van vennootschappen bij de ontvanger de garantie krijgen dat de kosten zullen worden vergoed wanneer hun vordering tegen de bestuurders geen succes heeft. Het gaat daarbij om kosten vanwege een vordering tegen bestuurders van die vennootschappen in geval van kennelijk onbehoorlijk bestuur of faillissementspauliana of ten behoeve van een voorafgaand onderzoek naar de mogelijkheden daartoe (art. 2:138 of 2:248 BW). Het doel van deze regeling is te voorkomen dat het aanrichten van schade ten gevolge van onbehoorlijk bestuur zonder consequenties blijft voor het persoonlijke vermogen van de betrokken bestuurders. Daarnaast zal de Belastingdienst, net als de curator, waar mogelijk de bestuurders van een vennootschap persoonlijk aansprakelijk stellen voor niet afgedragen premies en belastingen als er sprake is van kennelijk onbehoorlijk bestuur, bij voorbeeld op grond van onrechtmatige daad of de fiscale bestuurdersaansprakelijkheid ex art. 36 Invorderingswet 1990. Voorwaarde voor succes is dat de aansprakelijk gestelde verhaal moet bieden. De belastingkantoren en FIOD-ECD werken nauw samen bij de bestrijding van faillissementsfraude. Wanneer er signalen zijn die duiden op faillissementsfraude, dan worden deze doorgegeven aan FIOD-ECD. Die gaat dan na of een strafrechtelijk onderzoek op zijn plaats is. FIOD-ECD houdt in dit verband ook regelmatig voorlichtingbijeenkomsten voor medewerkers van de Belastingdienst om het besef van mogelijke faillissementsfraude bij hen te vergroten. </antwoord>
      <antwoord nummer="15">Een advies van de Commissie insolventierecht wordt in de eerste maanden van 2006 verwacht. De regering zal vervolgens zo spoedig mogelijk met een kabinetsstandpunt komen. </antwoord>
      <noten afkomstig="antwoord">
         <noot nummer="1">Met ingang van 1 januari 2006 is de Belastingdienst ook verantwoordelijk voor de inning van de premies werknemersverzekeringen</noot>
      </noten>
   </antwoorden>
</kvr>
