<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de aanpak kindermishandeling in Nederland. (Ingezonden 22 oktober 2002); Antwoord</item>
         <item attribuut="Bestand">27Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16718
</item>
         <item attribuut="Inhoud">Vragen naar aanleiding van een uitzending van Zembla inzake de efficientie van de jeugdhulpverlening in relatie tot kindermishandeling.</item>
         <item attribuut="Rubriek">Strafrecht en strafprocesrecht (Misdrijven) Welzijn (Jeugdigen)</item>
         <item attribuut="Trefwoorden">Jeugdhulpverlening Kindermishandeling</item>
         <item attribuut="Vindplaats">Kamervragen met antwoord 2002-2003, nr. 385, Tweede Kamer</item>
         <item attribuut="Vraagnr_bij_indiening">2020302010</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2002-11-19</item>
         <item attribuut="Datum_indiening">2002-10-22</item>
         <item attribuut="Document-id">KVR16718</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="805" allpagenumbers="805 806 807" vetnummer="2020302010" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16718" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="385" onderwerp="" indiendatum="2002-10-22">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="19 november 2002), zie ook Aanhangsel Handelingen nr. 306, vergaderjaar 2002–2003">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw mening over de uitspraken van deskundigen dat de aanpak van kindermishandeling in Nederland onvoldoende werkt, omdat de verschillende disciplines te weinig samenwerken en bang zijn zich met elkaars werk te bemoeien, er te veel een vergadercultuur heerst, procedures te lang duren en er sprake is van lange wachttijden? <voetnoot nummer="1"/>
      </vraag>
      <vraag nummer="2">Wat vindt u van de aanpak in de VS waar centra voor kinderbescherming bestaan waarin multidisciplinair wordt gewerkt, kinderen direct worden gediagnosticeerd en indien nodig in speciale kinderhotels worden geplaatst totdat duidelijk is of ze naar huis kunnen of dat een maatregel kinderbescherming nodig is? </vraag>
      <vraag nummer="3">Waarom heeft u een experiment met een dergelijk centrum in Enschede niet mogelijk gemaakt? </vraag>
      <vraag nummer="4">Klopt het dat beroepsbeoefenaars in de VS wel meldplicht hebben en hoe werkt dit hier? </vraag>
      <vraag nummer="5">Wordt het geen tijd dat thans werkelijk de verantwoordelijkheid wordt genomen om kinderen te beschermen en dus voor een aanpak te kiezen waarin het bedreigde kind centraal staat? Zo ja, bent u bereid een of meerdere experimenten te doen met multidisciplinaire centra; bijvoorbeeld in Enschede? </vraag>
      <noten afkomstig="vraag">
         <noot nummer="1" datum="2002-10-17" bron="Zembla">Zembla, 17 oktober 2002</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="1 2">In de samenwerking tussen de instellingen is nog veel te winnen. Het inspectierapport «Casus Roermond nader onderzocht», dat ik de Tweede Kamer op 20 augustus 2002 heb aangeboden, toonde dit scherp aan. Het wetsvoorstel Wet op de jeugdzorg draagt bij aan een versterking van de keten van jeugdzorg. Zo is daarin sprake van één onafhankelijke toegang tot de jeugdzorg: het bureau jeugdzorg. De introductie van deze ene toegang draagt bij aan transparantie in de keten. Samen met het ministerie van justitie, het IPO, de VNG en de hulpverlening heb ik, mede naar aanleiding van Roermond, de mogelijkheden bezien van verdere verbeteringen die bijdragen aan een sluitende keten van de jeugdzorg. Daarbij is de noodzaak vastgesteld van een gezinscoach als directe ondersteuner van probleemgezinnen, die ervoor zorgt dat de hulpverlening in samenhang wordt aangeboden. Ook is vastgesteld dat de coördinerende en bewakende functie op lokaal niveau verder wordt aangescherpt. Door een verbetering van de samenwerking en een duidelijke terugkoppeling van informatie kunnen de procedures worden verkort. De Tweede Kamer is bij brief van 11 november 2002 <voetnoot nummer="1"/>over de verbeteringen geïnformeerd. Met betrekking tot de wachtlijsten merk ik op dat ik naar aanleiding van de wachtlijstcijfers per 1 juli 2002 <voetnoot nummer="2"/>samen met de bestuurlijke partners de taskforce wachtlijsten jeugdzorg heb verzocht om met een nadere rapportage te komen waarin mogelijke oorzaken van de wachtlijsten worden weergegeven en aanbevelingen worden gedaan «hoe deze wachtlijsten aan te pakken», hierbij zullen de wachtlijsten bij de AMK’s expliciet worden meegenomen. </antwoord>
      <antwoord nummer="2" voetnoot="3">Het Nederlandse en Amerikaanse systeem laten zich niet zo eenvoudig vergelijken als op het eerste gezicht misschien lijkt. In de VS is voor een sterk juridische benadering van de problematiek gekozen. Deze aanpak bestaat uit onder meer een meldplicht en een snelle reactie naar het gezin waarbij de nadruk ligt op waarheidsvinding. In de praktijk blijkt echter dat relatief vaak vanuit zo’n juridische invalshoek kindermishandeling niet kan worden aangetoond en moeten zaken derhalve als niet bewezen worden afgesloten. In Nederland is gekozen voor benadering vanuit een hulpverleningsperspectief. Voorop staat de vraag wat de problemen voor kind en gezin zijn en welke hulp daarbij nodig is. Veel waarde wordt daarbij gehecht aan familiebanden. De multidisciplinaire centra in de VS hebben een aantal voordelen. Doordat gewerkt wordt met multidisciplinaire teams doen zich niet steeds opnieuw vragen met betrekking tot samenwerking, afstemming en gegevensuitwisseling voor. Het is voor het kind overzichtelijk: er is één centrum, met een beperkt aantal personen waar het mee te maken heeft. De interviewers/diagnostici zijn speciaal opgeleid voor dit soort zaken (i.e. forensische diagnostiek). Zij hebben veel kennis en ervaring, met als bijkomend voordeel dat zij goed getraind zijn in het stellen van niet suggestieve vragen. Hierdoor is de informatie van het kind ook bruikbaar voor het juridische traject. Verder vindt er over het algemeen snel onderzoek/diagnostiek plaats waardoor snel duidelijk is wat er moet gebeuren. Dus geen lange wachtlijsten. Bij het functioneren van de multidisciplinaire centra dient ook een aantal kanttekeningen te worden geplaatst. Als gevolg van wachttijden in het vervolgtraject, na de multidisciplinaire diagnose, verblijven kinderen, ook baby’s, niet zelden maanden in de hotels. Vanuit onze opvattingen over hechting zou dat een onaanvaardbare situatie opleveren. In Nederland kiezen we in situaties van ernstige kindermishandeling waarbij het onverantwoord is dat het kind thuis blijft, voor een crisisplaatsing in een pleeggezin of internaat. In de VS wordt vaak besloten tot een directe scheiding tussen ouders en kind om te voorkomen dat ouders voorafgaand aan het interviewen van het kind, hun zoon of dochter beïnvloeden. Gezien het grote aantal vals-positieve meldingen is er een relatief groot risico dat scheiding tussen ouders en kinderen en eventueel ook plaatsing in een hotel plaatsvindt in situaties dat er achteraf niets (ernstigs) aan de hand blijkt te zijn. In het algemeen zijn scheiding van ouders en kind en plaatsing in een hotel voor het kind ingrijpende en soms zelfs traumatische ervaringen. Evenals de vaak lange duur van het verblijf in hotels, acht ik dit vanuit hulpverleningsperspectief onwenselijk. Verder heeft onderzoek aangetoond dat de drempel om zich tot instanties te wenden hoger wordt naarmate men meer vreest voor direct ingrijpen door de politie of andere justitiële instellingen. In Nederland wordt veel waarde gehecht aan een laagdrempelige toegang. Reden waarom in Nederland politie en justitie niet onder één dak met de hulpverlening worden gebracht. Tenslotte merk ik op dat ten aanzien van de landelijke beschikbaarheid van diagnostiek op het terrein van kindermishandeling en seksueel misbruik momenteel forse stappen ondernomen worden. In het kader van het Nationaal Actieplan Aanpak Seksueel Misbruik (NAPS) is de verspreiding van diagnostiek als belangrijk aandachtspunt meegenomen. In opdracht van VWS is een onderzoek uitgevoerd naar de behoefte aan (specialistische) diagnostiek bij gevallen van kindermishandeling en seksueel misbruik. Hierin zijn ook suggesties gedaan voor de organisatie van het aanbod. Naar aanleiding van dit onderzoek wordt momenteel door de Ministeries van VWS en van Justitie een standpunt geformuleerd teneinde tot een adequaat landelijk beschikbaar aanbod aan diagnostiek te komen. Hiermee wordt ook invulling gegeven aan de motie die door het Kamerlid Arib is ingediend in het kader van de begrotingsbehandeling van VWS <voetnoot nummer="3"/>. </antwoord>
      <antwoord nummer="3">Om misverstanden te voorkomen geef ik u eerst enige informatie over het experiment in Enschede. In 1999 hebben de Regiopolitie, Medisch Spectrum Twente en de gemeente Enschede het initiatief genomen (en bekostigd) om een onderzoek te doen naar de wenselijkheid en haalbaarheid van een Centrum Kindermishandeling Twente (CKT). Het onderzoek heeft geleid tot een op Amerikaanse leest geschoeid model van een Twents Centrum; een centrum dat alles kon registreren en monitoren met betrekking tot kindermishandeling en waar diagnostiek en behandeling, justitieel onderzoek e.d. kon plaatsvinden. Hoewel bij het onderzoek veel Twentse instellingen betrokken zijn geweest, is in de voorstellen geen rekening gehouden met de specifieke en exclusieve verantwoordelijkheden van het op dat moment nog verder te ontwikkelen bureau jeugdzorg en het AMK, zoals omschreven in het wetsvoorstel Wet op de jeugdzorg. De voorstellen bevatten onvoldoende ruimte om hier eventueel op de langere termijn rekening mee te houden. Het bureau jeugdzorg en het AMK hebben destijds om die reden aangegeven geen partner te willen zijn in het CKT. Dit heeft er vervolgens toe geleid dat het voorgestelde CKT het niet gehaald heeft. Wel is in overleg met betrokken partijen besloten om de bevindingen uit het onderzoek mee te nemen naar een nieuw project dat in Twente is gestart: Masterplan Huiselijk Geweld Twente. Alvorens ik hier nader op in ga, wijs ik er op, dat voor de realisatie van het CKT geen subsidie bij het Ministerie van VWS is aangevraagd. Vanuit het Masterplan Huiselijk Geweld Twente worden de oplossingen voor een brede en multidisciplinaire aanpak gezocht in het maken van samenwerkingsafspraken en protocollen. Een methode die goed aan lijkt te sluiten bij de Nederlandse benadering van de aanpak van kindermishandeling, zoals hiervoor beschreven bij de beantwoording van vraag 2. </antwoord>
      <antwoord nummer="4">Een meldplicht betekent de invoering van een wettelijke verplichting om – vermoedens van – kindermishandeling te melden bij een daartoe aangewezen instantie. Uit een internationale vergelijking (Van Unen, 1996) blijkt dat de Verenigde Staten hun meldingssysteem het meest consequent en vergaand ingevoerd hebben. Dat wil zeggen dat zij naast de invoering van een wettelijke meldplicht gezorgd hebben voor meldpunten met vergaande wettelijke bevoegdheden en voor een registratiesysteem. Onder invloed van de meldplicht is het aantal meldingen in de Verenigde Staten explosief gestegen. De toename van het aantal probleemgezinnen dat onder de aandacht van de kinderbeschermingsinstanties wordt gebracht wordt in de VS als een voordeel gezien. Ook zou de meldplicht dwingen zich te scholen in het signaleren van kindermishandeling. De ervaringen in de Verenigde Staten (Van Unen, 1996) leren echter dat de toename van het aantal meldingen gepaard kan gaan met een sterke stijging van het aantal onbewezen zaken. In 1976 kon 35% van de meldingen niet bewezen worden, in 1992 – na invoering van de meldplicht – was dit percentage opgelopen tot 65. Het juridische systeem in de Verenigde Staten stelt hoge eisen aan overheidsinstellingen om het bewijs te leveren dat de melding of klacht terecht is. Kindermishandeling speelt zich in veel gevallen af binnen de beslotenheid van het gezin. Dat leidt vaak tot onoverkomelijke problemen bij de bewijsvoering en dus tot het ongegrond verklaren van een groot aantal meldingen. Daarmee wordt een hoge prijs betaald. Voor de betrokken kinderen en gezinnen betekent het onderzoeken van meldingen een zware emotionele belasting en in een aantal gevallen ook emotionele schade. Voor de overheid en de meldpunten betekenen deze onderzoeken grote investeringen in menskracht en middelen die niet tot resultaat leiden. In Nederland vinden wij dat een beroepsbeoefenaar zelf de verantwoordelijkheid heeft om een beslissing voor het al dan niet melden van een vermoeden van kindermishandeling te nemen. Daarom is er in de aanpassing van de Wet op de jeugdhulpverlening een bevoegdheid tot melden opgenomen. Beroepsbeoefenaren mogen, indien dit nodig wordt geacht om een situatie van kindermishandeling te beëindigen of een redelijk vermoeden van kindermishandeling te onderzoeken, hun beroepsgeheim doorbreken en melding doen bij een AMK. Hiermee is de mogelijkheid tot het doorbreken van het beroepsgeheim wettelijk vastgelegd. Verder is voor instellingen en beroepsbeoefenaren in de jeugdzorg een interne meldplicht ingevoerd. Dit houdt in dat voor beroepsbeoefenaren en instellingen in de jeugdzorg een interne verplichting om een vermoeden van kindermishandeling te melden bij het bevoegd gezag is ingevoerd. Het bevoegd gezag moet op zijn beurt contact opnemen met het AMK om gemelde signalen te bespreken. In overleg met het AMK wordt de beslissing genomen of het AMK een onderzoek zal instellen en of de politie/justitie ingeschakeld moet worden. Tot slot wordt op dit moment gewerkt aan de implementatie van een meldcode (bestaande uit een handelingsprotocol en een gedragscode) voor instellingen en beroepsbeoefenaren die in hun dagelijkse werk met vermoedens van kindermishandeling te maken kunnen krijgen. Deze meldcode is een handleiding bij het omgaan met een vermoeden van kindermishandeling. </antwoord>
      <antwoord nummer="5">De verantwoordelijkheid om kinderen te beschermen wordt reeds genomen. Een belangrijke stap daarbij is de wijziging van de Wet op de jeugdhulpverlening waarbij de Advies- en Meldpunten kindermishandeling een wettelijke basis krijgen. Deze wijziging is overgenomen in het wetsvoorstel Wet op de jeugdzorg, waarin onder meer is bepaald dat het AMK onderdeel uitmaakt van het bureau jeugdzorg. Binnen het bureau dient het AMK, conform de wijze zoals voorgeschreven in het wetsvoorstel, goed samen te werken met de andere onderdelen van het bureau en met de Raad voor de Kinderbescherming. Voorts dient het AMK zorg te dragen voor een goede doorverwijzing naar ofwel de andere onderdelen van het bureau jeugdzorg, het maatschappelijk werk of andere hulpverlenende instanties. Voor al deze organisaties afzonderlijk en bij de samenwerking onderling staat het kind steeds centraal. De behoefte van het kind is hèt uitgangspunt van het wetsvoorstel Wet op de jeugdzorg. Verder worden in het wetsvoorstel juridische mogelijkheden gecreëerd om bijvoorbeeld het beroepsgeheim te doorbreken of anoniem te blijven ten opzichte van derden als het belang van een jeugdige daardoor kan worden geschaad. Deze mogelijkheden moeten ertoe leiden dat de drempel om een vermoeden van kindermishandeling te melden zo laag mogelijk ligt. Zoals hiervoor bij de beantwoording van vraag 2 reeds is aangegeven wordt het daarbij in Nederland niet noodzakelijk geacht dat de verschillende disciplines onder één dak worden gebracht, vergelijkbaar met de centra zoals in de VS. Wel wordt gekeken naar de verspreiding van diagnostiek om tot een adequaat landelijk beschikbaar aanbod te komen. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="26 690" documentnummer="12">Kamerstuk 26 690, nr. 12</noot>
         <noot nummer="2" documenttype="Kamerstuk" kamerstuk-id="28 606" documentnummer="4">Kamerstuk 28 606, nr. 4</noot>
         <noot nummer="3" documenttype="Kamerstuk" kamerstuk-id="28 321" documentnummer="4">Kamerstuk 28 321, nr. 4</noot>
      </noten>
   </antwoorden>
</kvr>
