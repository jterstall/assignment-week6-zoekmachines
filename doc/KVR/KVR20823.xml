<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dijsselbloem (PvdA) aan de ministers van Justitie, voor Vreemdelingenzaken en Integratie en van Sociale Zaken en Werkgelegenheid over mogelijke discriminatie op de arbeidsmarkt. (Ingezonden 27 mei 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20823
</item>
         <item attribuut="Inhoud">Allochtone jongeren maken minder kans op een baan als zij op eigen naam solliciteren dan wanneer zij met een Nederlandse naam reageren.</item>
         <item attribuut="Rubriek">Inkomen en rechtspositie (Werving en selectie) Staats- en bestuursrecht (Grondrechten) Welzijn (Minderheden)</item>
         <item attribuut="Trefwoorden">Discriminatie Minderheden Werving en selectie</item>
         <item attribuut="Vindplaats">Kamervragen met antwoord 2003-2004, nr. 2017, Tweede Kamer</item>
         <item attribuut="Vraagnr_bij_indiening">2030414860</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2004-08-09</item>
         <item attribuut="Datum_indiening">2004-05-27</item>
         <item attribuut="Document-id">KVR20823</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4263" allpagenumbers="4263 4264" vetnummer="2030414860" code="0304tkkvr2017" lopendefooter="Tweede Kamer, vergaderjaar 2003–2004, Aanhangsel" filenaam="KVR20823" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2017" onderwerp="" indiendatum="2004-05-27">
         <vrager partij="PvdA" oorsprong="parlement">Dijsselbloem</vrager>
         <vraagt-aan>de ministers van Justitie, voor Vreemdelingenzaken en Integratie en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="9 augustus 2004), zie ook Aanhangsel Handelingen nr. 1758, vergaderjaar 2003–2004">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder>de ministers voor Vreemdelingenzaken en Integratie en van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van de berichtgeving over discriminatie op de arbeidsmarkt? <voetnoot nummer="1"/>
      </vraag>
      <vraag nummer="2">Wat is uw reactie op de aangetoonde feiten, namelijk dat allochtone jongeren wanneer zij op eigen naam solliciteren minder kans maken op een baan dan wanneer zij met een Nederlandse naam reageren? </vraag>
      <vraag nummer="3">Wat gaat u doen om deze vorm van discriminatie te bestrijden? </vraag>
      <vraag nummer="4">Bent u bereid om deze vorm van discriminatie aan te pakken middels undercover-acties door de politie? Zo neen, op welke manier denkt u dit probleem dan aan te pakken? </vraag>
      <vraag nummer="5">Bestaat de mogelijkheid voor jongeren die hier mee geconfronteerd worden om aangifte te doen en hoe wordt met deze aangiften omgegaan? </vraag>
      <noten afkomstig="vraag">
         <noot nummer="1" datum="2004-05-21" bron="de Volkskrant" titel="Supermarkt neemt soms liever een Jansen aan» (pagina 1 en «Het personeel moet ook Jansen heten">de Volkskrant, 21 mei 2004: «Supermarkt neemt soms liever een Jansen aan» (pagina 1 en «Het personeel moet ook Jansen heten» (pagina 8)</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Als deze feiten juist zijn weergegeven en op waarheid berusten, vind ik dit een ongewenste situatie. </antwoord>
      <antwoord nummer="3">De minister van Sociale Zaken en Werkgelegenheid is bereid om bij werkgeversorganisaties deze ongewenste vorm van discriminatie te signaleren en medewerking te vragen om dit verschijnsel te bestrijden. Voorts zal melding worden gedaan van dit verschijnsel in het Nationaal Platform voor bestrijding van Racisme en Discriminatie (NPRD) om dit onderwerp meer bespreekbaar te maken in de samenleving en de dialoog te bevorderen. De gedupeerden dienen zo mogelijk zelf ook initiatieven te ontplooien. Zo kunnen gedupeerden onder andere terecht bij een antidiscriminatiebureau of kunnen zij een klacht indienen bij de Commissie Gelijke Behandeling. Zie verder de beantwoording van vraag 4. </antwoord>
      <antwoord nummer="4">Neen, wij zijn momenteel niet bereid deze vorm van discriminatie via undercover-acties door de politie te laten aanpakken. Daarbij is het goed om helder te hebben, wat onder de «undercover-methode» (politiële infiltratie ex artikel 126h Sv) wordt verstaan. Hierbij kan gedacht worden aan de methode, waarbij de politie zowel een allochtone als autochtone medewerker laat solliciteren om vermoede discriminatie aan te tonen. Bij het toepassen van opsporingsmethoden dienen evenwel de proportionaliteit en de subsidiariteit in acht te worden genomen. Dit impliceert dat er bij vermoedens van discriminatie bij arbeid eerst aan de gebruikelijke methoden, zoals verhoor, eventueel na ontbieding, getuigenverhoor e.d. moet worden gedacht. Toepassing van een zwaarder middel zoals de «undercover-methode» is alleen dan voorstelbaar wanneer sprake is van bijvoorbeeld stelselmatige discriminatie, meerdere aangiften en een ontkennende verdachte. Bij de aanpak van discriminatie op het werk heeft het repressieve karakter van het strafrecht echter niet de voorkeur. Eerder dient gedacht te worden om klachten over discriminatie bij de arbeid voor te leggen aan de Commissie Gelijke Behandeling (CGB) te Utrecht. Ook kan het slachtoffer al dan niet op basis van een oordeel van de CGB de verdachte via een civielrechtelijke procedure aanklagen bij de rechter. Een persoon die vermoedt dat er sprake is van een verboden onderscheid op grond van gelijke behandelingswetgeving en die dit officieel aanhangig wil maken, kan bij de CGB een schriftelijk verzoek tot het geven van een oordeel indienen. De CGB kan het verzoek in behandeling nemen en een onderzoek instellen, nadat zij heeft vastgesteld of het verzoek ontvankelijk is. Het oordeel brengt zij schriftelijk en met redenen omkleed uit. Voorts zij opgemerkt dat op basis van de huidige wetgeving het mogelijk is om groepsacties te ondernemen. Belangenorganisaties (zoals antidiscriminatiebureaus, vakbonden, ondernemingsraden, etc.) kunnen bij een vermoeden van structurele discriminatie door een werkgever op grond van de signalen die zij daarover ontvangen de CGB om een oordeel vragen en zo nodig op basis van dit oordeel de gang naar de rechter maken. Ook kunnen organisaties, zoals vakbonden en antidiscriminatiebureaus zich rechtstreeks tot de rechter wenden. Ook de CGB kan op eigen initiatief onderzoek doen en een oordeel uitspreken en/of een en ander bij de rechter aanhangig maken. Daarnaast dienen werkgevers zich meer bewust te zijn van het verschijnsel discriminatie en verboden onderscheid en waardoor het wordt veroorzaakt. Veelal gebeurt dit onder invloed van onjuiste beeldvorming, stigmatisering, generalisaties en vooroordelen over bepaalde groepen in de samenleving. Dit is bepalend voor de houding en het gedrag van werkgevers en de cultuur binnen een arbeidsorganisatie. Als gevolg hiervan kunnen werknemers (ernstige) belemmeringen ervaren bij de toegang tot de arbeidsmarkt en bij (duurzame) arbeidsparticipatie. Het wegnemen van belemmeringen op de arbeidsmarkt die samenhangen met een discriminerende houding of gedrag, zal in de eerste plaats moeten gebeuren door bewustmakingsmaatregelen. Inzetten op dergelijke maatregelen draagt bij tot het bevorderen van gelijke kansen voor werknemers. Daarnaast moeten burgers gestimuleerd worden ook zelf de problematiek aan te kaarten. Op 29 juni jl. is de bewustmakingscampagne «Discriminatie? Bel gelijk!» van start gegaan. Deze campagne wordt gefinancierd uit gelden die beschikbaar zijn gesteld door de Europese Commissie uit het Europese actieprogramma ter bestrijding van discriminatie en door de ministeries van BZK, VWS, Justitie (V&amp;I) en SZW. Het Rotterdamse antidiscriminatiebureau (adb) RADAR dat met de andere adb’s en meldpunten verenigd is in de Landelijke Vereniging van ADB’s en meldpunten (LVADB) trekt deze campagne namens de LVADB. De campagne nodigt personen uit, die vermoeden zelf gediscrimineerd te worden of discriminatie waar te nemen, contact op te nemen met de adb’s en meldpunten voor advies over de mogelijkheden die zij hebben om dit aan te kaarten. Mensen kunnen bij de adb’s terecht met alle vormen van discriminatie en op alle gronden die vallen onder de gelijke behandelingswetgeving. Teneinde de nodige expertise te garanderen vormt samenwerking met en zo nodig doorverwijzen naar de verschillende nationale expertiseorganisaties op de onderscheiden discriminatiegronden en de CGB een essentieel onderdeel van de campagne. De informatie die de campagne oplevert over allerlei vormen van ongelijke behandeling en discriminatie (niet alleen op het terrein van de arbeid, maar ook op andere terreinen) wordt gebruikt om, onder meer, werkgevers en werknemers en hun vertegenwoordigers bewust te maken van de ongewenste gevolgen van discriminatie en ongelijke behandeling. Daarnaast zal de campagne bijdragen tot stroomlijning van de verschillende organisaties met specifieke know-how op het terrein van gelijke behandeling, zoals aangekondigd in het NAP-NL, tot een betere toegankelijkheid voor werkgevers die gebrek hebben aan de nodige kennis en voor personen die een klacht aanhangig willen maken. Behalve de campagne lopen er tal van maatregelen die specifiek worden ingezet op het bevorderen van gelijke behandeling. U bent hierover op verschillende momenten geïnformeerd in het kader van de RIEM, het NAP-NL antiracisme en het kabinetsstandpunt follow-up Wet SAMEN. </antwoord>
      <antwoord nummer="5">Ofschoon bij discriminatie bij de arbeid de voorkeur wordt gegeven aan een procedure zoals aangegeven in het antwoord op vraag 4, bestaat er ook de mogelijkheid om aangifte te doen bij de politie, niet alleen voor jongeren, maar voor iedereen die vermoedt dat hij of zij wordt gediscrimineerd. Volgens de Aanwijzing Discriminatie van het College van Procureurs-Generaal worden alle aangiften en klachten betreffende discriminatie door de politie opgenomen. Het uitgangspunt is dat in alle gevallen opsporingsonderzoek wordt gedaan naar de identiteit van de verdachte, dat het proces-verbaal wordt voltooid en dat het vervolgens wordt ingestuurd naar het parket. In alle gevallen dat van het uitgangspunt wordt afgeweken dient overleg te worden gevoerd met een vertegenwoordiger van het parket, die zich waar nodig verstaat met de discriminatie-officier van justitie. Zie ook de beantwoording van vraag 4. </antwoord>
      <noten afkomstig="antwoord"/>
   </antwoorden>
</kvr>
