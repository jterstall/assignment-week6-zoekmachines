<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijksma en Hamer (beiden PvdA) aan de minister en staatssecretaris van Onderwijs, Cultuur en Wetenschappen, mw. Adelmund, over het bijspijkeren van havisten op het HBO. (Ingezonden 4 juli 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14248
</item>
         <item attribuut="Inhoud">Vragen naar aanleiding van het artikel 'HBO spijkert havisten bij' in de Telegraaf van 3 juli 2001. Gevraagd wordt onder meer of het tekort aan kennis bij leerlingen op de HAVO wordt veroorzaakt doordat zij moeten kiezen uit vier profielen.</item>
         <item attribuut="Rubriek">Hoger onderwijs (Universiteiten en hogescholen) Voortgezet onderwijs (Kwaliteit van het voortgezet onderwijs)</item>
         <item attribuut="Trefwoorden">Havo Hbo Kwaliteit van het voortgezet onderwijs</item>
         <item attribuut="Vindplaats">Kamervragen met antwoord 2000-2001, nr. 1679, Tweede Kamer</item>
         <item attribuut="Vraagnr_bij_indiening">2000113130</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Dijksma</persoon>
            <persoon partij="PvdA">Hamer</persoon>
         </item>
         <item attribuut="Datum_reaktie">2001-09-04</item>
         <item attribuut="Datum_indiening">2001-07-04</item>
         <item attribuut="Document-id">KVR14248</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3501" allpagenumbers="3501 3502" vetnummer="2000113130" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14248" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1679" onderwerp="" indiendatum="2001-07-4">
         <vrager partij="PvdA" oorsprong="parlement">Dijksma</vrager>
         <vrager partij="PvdA" oorsprong="parlement">Hamer</vrager>
         <vraagt-aan>de minister en staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="4 september 2001), zie ook aanhangsel nr. 1469, vergaderjaar 2000–2001">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennis genomen van het artikel «HBO spijkert havisten bij»? <voetnoot nummer="1"/>
      </vraag>
      <vraag nummer="2">Hoe beoordeelt u de bevinding «hoge scholen werken aan bijspijkercursussen en versimpelde lessen»? Hoe beoordeelt u meer in het bijzonder de bevinding dat tegenwoordig op het havo 40% minder scheikunde wordt gegeven en dat men zich bij de studie Hoger laboratoriumonderwijs genoodzaakt ziet dit eerst in te halen? Bent u van mening dat deze situatie verbetering behoeft? Zo ja, kunt u aangeven hoe u deze verbetering wilt realiseren? Zo neen, waarom niet? </vraag>
      <vraag nummer="3">Vindt u het zorgelijk dat er op weer andere HBO-opleidingen bijlessen nodig zijn in het Duits en in het Frans en dat studenten deze cursussen buiten de reguliere lessen moeten inhalen? </vraag>
      <vraag nummer="4">Hoe beoordeelt u de constatering dat het tekort aan kennis onder meer veroorzaakt wordt doordat leerlingen op de HAVO nu moeten kiezen uit vier profielen? </vraag>
      <vraag nummer="5">Hoe beoordeelt u de constatering dat het éne profiel beter aansluit op een bepaalde studie dan het andere profiel in combinatie met de uitspraak dat «ons probleem is dat we beide groepen binnen krijgen»? Bent u van mening dat Hoge Scholen te weinig selectief zijn bij het aannemen van HAVO-leerlingen? Bent u van mening dat deze situatie verbetering behoeft? Zo ja, kunt u aangeven hoe u deze verbetering wilt realiseren? Zo neen, waarom niet? </vraag>
      <vraag nummer="6">Bent u bereid onderzoek te doen naar de relatie tussen de mate waarin (HAVO) leerlingen moeten worden bijgespijkerd en/of de mate waarin het HBO-onderwijs moet worden versimpeld en de HBO-opleiding waarop zij worden toegelaten? Zo neen, waarom niet? Zo ja, op welke termijn kan de Kamer de uitkomsten van dit onderzoek verwachten? </vraag>
      <noten afkomstig="vraag">
         <noot nummer="1" datum="2001-07-3" bron="Telegraaf">Telegraaf, 3 juli 2001</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="1">Wij hebben kennis genomen van het artikel. Het artikel is geschreven naar aanleiding van een onderzoek dat de Hanzehogeschool heeft verricht en naar aanleiding van informatie van de Hanzehogeschool over de wijze waarop deze hogeschool, en andere hogescholen, in samenwerking met scholen voor voortgezet onderwijs het programma aanpassen aan de nieuwe instroom. In het onderzoek van de Hanzehogeschool zijn «havo-profielstudenten» met «havo-oude-stijl-studenten» vergeleken o.a. wat betreft hun ervaringen t.a.v. discrepanties tussen havo en hbo en wat betreft hun eerste feitelijke studieprestaties. Wij hebben ook kennis genomen van dat onderzoek en ons op de hoogte gesteld van de activiteiten van de hogeschool op het gebied van de aansluiting op het vernieuwde havo. Het rapport van het onderzoek is hierbij gevoegd. <voetnoot nummer="1"/>
      </antwoord>
      <antwoord nummer="2 en 3">De bovengenoemde informatie geeft een ander beeld dan het geciteerde artikel, met andere feiten en andere (overigens indicatieve) conclusies. De bevindingen en onze conclusies daarbij zijn kort samengevat: a. Bij sommige vakken is de zuiver vakmatige kennis bij de havo-profielstudenten kleiner dan voorheen (scheikunde is daarvan het voorbeeld). Dat is een onvermijdelijk en dus verwacht gevolg van de inhoud van de vernieuwde tweede fase havo: het aantal vakken is immers vergroot (de kennis is dus verbreed), én er is meer ruimte gereserveerd voor het leren van algemene vaardigheden die voor een studie in het hoger onderwijs nodig zijn. Het is de taak van de hbo-opleidingen om dit in hun programma’s te verwerken. De term «bijspijkeren» is echter niet aan de orde (en wordt dan ook niet gebruikt). Er is, voor studenten die aan de normale instroomeis voldoen, geen sprake van bijspijkercursussen buiten het reguliere programma waarvoor apart wordt betaald. b. De havo-profiel-studenten blijken in veel opzichten goed voorbereid op het hoger onderwijs: zij beschikken in grotere mate dan de studenten-havo-oude-stijl over vaardigheden die van belang zijn in het hoger onderwijs. Profielstudenten lijken de overgang van havo naar hbo als minder groot te ervaren dan de havo-oude-stijl-studenten. Er zijn overigens in dit onderzoek geen verschillen in prestaties tussen havo-profiel-studenten en studenten-havo-oude-stijl aangetoond. c. Het komt er dus op neer dat de havo-profielstudenten – zoals verwacht – in een aantal gevallen beschikken over minder parate kennis, maar – zoals gehoopt – over aantoonbaar meer relevante vaardigheden. Dat is, afgezet tegen de doelstellingen van de tweede fase, een positief resultaat. De bij het onderzoek en de aansluiting betrokken medewerkers van de hogeschool bevelen dan ook aan dat scholen voor voortgezet onderwijs consequent vasthouden aan het studiehuisconcept. Zij willen er ook aan werken dat het programma van de hogeschool hierop voortbouwt. </antwoord>
      <antwoord nummer="4">Zie de antwoorden op de vorige vragen. Er is niet sprake van een tekort aan kennis: de kennis is verbreed (en er zijn vaardigheden toegevoegd). </antwoord>
      <antwoord nummer="5">Uit de gegevens van de Hanzehogeschool blijkt, dat leerlingen door de profielstructuur goed worden voorbereid op de daaraan aansluitende vervolgopleidingen. Het is daarbij zeker geen uitzondering dat meer dan één profiel toegang geeft tot een bepaalde opleiding. Net als vroeger komen studenten met verschillende vakkenpakketten/profielen in het hoger onderwijs – maar de verschillen zijn minder groot dan vroeger – en het is niet «een probleem» maar een reguliere taak voor de hogeschool om die studenten zoveel mogelijk op hun behoeften toegesneden onderwijs aan te bieden, en dus een gedifferentieerd curriculum in huis te hebben. Het kan ook, ook weer net als vroeger, voorkomen dat een leerling uiteindelijk toch een studie wil kiezen die niet aansluit bij het gekozen profiel/vakkenpakket en waarvoor hij dus niet aan de nadere vooropleidingseisen voldoet. Hogescholen (en universiteiten) kúnnen aan die studenten de gelegenheid bieden om deel te nemen aan een onderzoek waaruit moet blijken dat aan vergelijkbare eisen wordt voldaan (WHW, artikel 7.25 lid 4), waartoe voorafgaand uiteraard door de hogeschool ook scholing kan worden aangeboden (b.v. als zomercursus). Dat die mogelijkheid wordt geboden, is een goede zaak. Hogescholen kunnen overigens alleen selectief zijn ten aanzien van het toelaten van studenten die niet aan de nadere vooropleidingseisen voldoen, en wel langs deze weg van het eigen onderzoek naar het voldoen aan vergelijkbare eisen. </antwoord>
      <antwoord nummer="6">Daarvoor zien wij – gegeven de informatie die wij hebben gekregen – geen aanleiding. Het is een goede zaak dat, zoals in dit geval, hogescholen zelf onderzoek verrichten en het onderwijs aanpassen aan een vernieuwde instroom. Op dit moment is overigens wel een onderzoek gaande gericht op de activiteiten betreffende de diverse uitwisselingsprojecten van voortgezet onderwijs en hbo, en de vorming van netwerken en samenwerkingsverbanden in het kader van de aansluiting vo-ho. De resultaten van dit onderzoek zijn voorzien in de zomer van 2002 en zullen tevens aan de Tweede Kamer worden gerapporteerd. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
