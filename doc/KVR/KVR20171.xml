<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Defensie en de minister van Economische Zaken over de mogelijke prijsstijging van de Joint Strike Fighter (JSF). (Ingezonden 12 januari 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20171
</item>
         <item attribuut="Inhoud">Vragen over de stijging van de productiekosten met 17% voor de JSF en over de gevolgen hier op de Nederlandse business case en op de verwachte omzet voor de Nederlandse industrie.</item>
         <item attribuut="Rubriek">Bedrijfsleven en industrie (Industrie) Veiligheidsbeleid en defensie (Luchtmacht) Veiligheidsbeleid en defensie (Militair materieel)</item>
         <item attribuut="Trefwoorden">Industrie Militaire vliegtuigen</item>
         <item attribuut="Vindplaats">Kamervragen met antwoord 2003-2004, nr. 1441, Tweede Kamer</item>
         <item attribuut="Vraagnr_bij_indiening">2030405820</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2004-05-06</item>
         <item attribuut="Datum_indiening">2004-01-12</item>
         <item attribuut="Document-id">KVR20171</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3047" allpagenumbers="3047 3048" vetnummer="2030405820" code="0304tkkvr1441" lopendefooter="Tweede Kamer, vergaderjaar 2003–2004, Aanhangsel" filenaam="KVR20171" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1441" onderwerp="" indiendatum="2004-01-12">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Defensie en de minister van Economische Zaken</vraagt-aan>
      </vraagdata>
      <antwoorddata antwoorddatum="6 mei 2004), zie ook Aanhangsel Handelingen nr. 1032, vergaderjaar 2003–2004">
         <antwoorder functie="staatssecretaris" ministerie="Defensie">Van der Knaap</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="2">
      <vraag nummer="1" voetnoot="1">Kent u het artikel «Lockheed Joint Fighter Development Cost Up 17 Percent»? <voetnoot nummer="1"/>Klopt het dat de productiekosten voor de F-35 JSF inmiddels met 17% zijn gestegen ten opzichte van het geplande budget? Zo neen, welke prijsstijging heeft er plaatsgevonden? Klopt het dat dit een vertraging van een jaar oplevert, dat er minder toestellen geproduceerd zullen worden en dat het productieproces over een langere periode uitgerekt zal worden met de nodige extra prijsstijgingen die daar uit voortkomen? </vraag>
      <vraag nummer="2">Kunt u aangeven wat de effecten van deze prijsstijgingen zijn op de Nederlandse business case en op de verwachte productie-omzet voor de Nederlandse industrie? Kunt u nog steeds garanderen dat «de omzetverwachtingen ongewijzigd zijn sinds het opstellen van de business case»? Zo neen, is het denkbaar dat u het project voor kortere of langere tijd opschort of afblaast indien u tot de conclusie komt dat de omzetverwachtingen niet haalbaar zijn? </vraag>
      <noten afkomstig="vraag">
         <noot nummer="2"/>
         <noot nummer="1" datum="2004-01-5" bron="www.bloomberg.com">www.bloomberg.com, 5 januari 2004</noot>
         <noot nummer="2" documenttype="Kamervragen" documentnummer="113" documentjaargang="2003-2004">Aanhangsel Handelingen, nr. 113, vergaderjaar 2003–2004.</noot>
      </noten>
   </vragen>
   <antwoorden aantal="2">
      <antwoord nummer="1">Het artikel is bekend. Het hogere budget voor de SDD-fase is vooral nodig om gewichtsproblemen op te lossen. Vooral bij de Short Take Off and Vertical Landing (STOVL) variant van de JSF – niet de versie waarvoor Nederland belangstelling heeft – bestaat een risico dat deze aan het einde van de SDD-fase te zwaar is. Dit risico is gemeld in de jaarrapportage over het jaar 2002 (Kamerstuk 26 488, nr. 17). Bij de invoering van het gedetailleerde ontwerp bleek dat het gewichtsprobleem groter is dan werd verwacht. Daarom worden aanvullende gewichtsbesparende maatregelen genomen. De SDD-fase moet waarschijnlijk met ongeveer anderhalf jaar worden verlengd om gewichtsbesparende maatregelen te ontwikkelen en te implementeren. Ook voor de ontwikkeling van software is meer tijd nodig. Om met name de gewichtsproblemen op te kunnen lossen, worden in de Amerikaanse presidentiële begroting voor 2005 aanvullende fondsen opgenomen. Voorts wordt in de Amerikaanse begroting een voorziening getroffen om risico’s op een meer conservatieve wijze af te dekken. Verder wordt het project uitgebreid met zogenaamde «Anti Tamper» maatregelen. Dit moet voorkomen dat software van de JSF in vijandelijke handen valt. In het licht van het voorgaande wordt de prognose voor het SDD-budget verhoogd van $ 33,1 miljard naar ongeveer $ 40,5 miljard, in totaal een verhoging van $ 7,4 miljard. De productiefase zal als gevolg van de verlenging van de SDD-fase ongeveer één jaar later starten. Het aantal te produceren vliegtuigen in de SDD-periode zal worden gereduceerd. Volgens de laatste gegevens van het Amerikaanse JSF «Program Office» blijft het totaal aantal te produceren vliegtuigen echter gelijk. Het Amerikaanse ministerie van Defensie en Lockheed Martin werken thans aan de detaillering van de noodzakelijke programmabijstelling. De gevolgen voor de kale stuksprijs (de prijs exclusief het ontwikkelingskostendeel) moeten nog worden vastgesteld op basis van de nog uit te werken detaillering van de programmawijziging. De in de stukspijs in rekening te brengen ontwikkelingskosten, de zogenoemde «Non Recurring Costs» (NRC), zullen stijgen als gevolg van de verhoging van het SDD-budget. Landen die de JSF van de plank kopen, zullen hierdoor waarschijnlijk een hogere stukprijs moeten betalen. Nederland is als niveau-2 partner vrijgesteld van betaling van NRC. </antwoord>
      <antwoord nummer="2">Met het oog op de lange duur van het programma en de vele variabelen die tussentijds kunnen wijzigen, is bij het opstellen van de medefinancieringsovereenkomst tussen de Staat en de Nederlandse luchtvaartindustrie expliciet gekozen voor een evaluatie van alle variabelen van de «business case» in 2008. Een eventueel tekort in de «business case» zal dan worden gedicht door de industrie. De «business case» wordt niet tussentijds aan elke bijstelling van de variabelen aangepast. Wel blijf ik alert op wijzigingen en op mogelijke gevolgen daarvan. Omdat Nederland bij de verwerving van de JSF geen NRC hoeft te betalen, heeft de verhoging van het SDD-budget, bij gelijkblijvende overige uitgangspunten, een positief effect op het door afdrachten van de industrie te dekken tekort in de «business case». Daarnaast is echter ook sprake van een verschuiving van het productieschema, waardoor de omzetafdracht van de Nederlandse industrie aan de Nederlandse overheid later plaatsvindt. Dit veroorzaakt een negatief effect op de «business case». Per saldo leveren deze programmawijzigingen naar verwachting geen negatief effect op de «business case» op. Zoals in antwoord op vraag 1 gesteld, blijft het totaal aantal te produceren vliegtuigen gelijk. Genoemde programmawijzigingen geven daarom geen aanleiding om de omzetverwachtingen van de Nederlandse industrie bij te stellen. </antwoord>
      <noten afkomstig="antwoord"/>
   </antwoorden>
</kvr>
