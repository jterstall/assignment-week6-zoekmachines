<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Aanvullende vragen van het lid Marijnissen (SP) over blindegeleidehonden. (Ingezonden 20 juni 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1679
</item>
         <item attribuut="Rubriek">Welzijn (Lichamelijk gehandicapten)</item>
         <item attribuut="Trefwoorden">Lichamelijk gehandicapten</item>
         <item attribuut="Vindplaats">Kamervragen met antwoord 1994-1995, nr. 1022H, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1995-07-13</item>
         <item attribuut="Datum_indiening">1995-06-20</item>
         <item attribuut="Document-id">KVR1679</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2107" allpagenumbers="2107 2108" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1022" onderwerp="" indiendatum="1995-06-20">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1995-07-13">
         <antwoorder functie="staatssecretaris" ministerie="Sociale Zaken en Werkgelegenheid">Linschoten</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Hoeveel nieuwe gebruikers staan ingeschreven voor een blindegeleidehond? Zijn de wachtlijsten toegenomen door de problemen bij de KNGF? </vraag>
      <vraag nummer="2">Kunt u inzicht geven in het aantal blindegeleidehond-gebruikers dat op dit moment dringend toe is aan een vervangende hond? </vraag>
      <vraag nummer="3">Bent u bereid een noodvoorziening te treffen voor degenen die doordat er geen vervangende hond is, ernstig in de problemen komen? </vraag>
      <vraag nummer="4">In hoeverre zijn de gebruikers zelf betrokken bij het oplossen van de problemen rond de voorziening? </vraag>
      <vraag nummer="5">Verwacht u dat de KNGF op korte termijn weer voldoende honden aflevert en bereid is mee te werken aan de nieuwe eigendomsregeling? </vraag>
      <vraag nummer="6">Bent u bereid overheidssteun beschikbaar te stellen om alternatieve voorzieningen te ondersteunen? </vraag>
      <vraag nummer="7">Bent u van plan voorwaarden te stellen bij de vergoeding voor blindegeleidehonden, zoals eigendomsoverdracht en kwaliteitseisen? </vraag>
      <vraag nummer="8">Moet de overheid meer toezicht hebben op de kwaliteit en toegankelijk van deze deels door de overheid betaalde voorziening? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op de eerdere vragen ter zake van het lid Sterk, ingezonden 15 juni jl. </toelichting>
   <antwoorden aantal="6">
      <antwoord nummer="1 en 2" voetnoot="1">Het Tijdelijk instituut voor coo¨rdinatie en afstemming (Tica) noch organisaties van geleidehondengebruikers konden op dit punt precieze gegevens verstrekken, zij het dat het Tica wel contact heeft met de leveranciers van geleidehonden en op grond daarvan een schatting kan maken ten aanzien van het aantal honden dat dit jaar wordt afgeleverd. <voetnoot nummer="1"/>In de hierbij gevoegde notitie van het Tica is hiervan een overzicht opgenomen. Voorts blijkt uit aanvullende door het Tica verstrekte informatie dat de oplossing van de bij het KNGF bestaande problemen zich in positieve zin ontwikkelt. De huidige verwachting is dan ook dat het KNGF in 1996 ongeveer 40 honden zal kunnen afleveren. </antwoord>
      <antwoord nummer="3 en 6">Ik heb het Tica verzocht, voor zover mogelijk, na te gaan hoeveel mensen er door de stagnatie bij de opleiding van geleidehonden door het KNGF in de problemen zijn gekomen. Ik heb het Tica de suggestie gedaan om in een informatiebulletin voor blinden een oproep te plaatsen waarop mensen kunnen reageren. Een andere mogelijkheid zou zijn om via de districtskantoren van de bedrijfsverenigingen informatie te verzamelen. Ik vind het redelijk dat voor de personen die kunnen aantonen dat zij door de stagnatie bij de opleiding van geleidehonden zijn gedupeerd, een noodoplossing wordt getroffen. Ik denk hierbij aan de verstrekking van een taxikostenvergoeding, dan wel een uitbreiding daarvan indien naast een blindengeleidehond reeds een taxikostenvergoeding is geı¨ndiceerd. </antwoord>
      <antwoord nummer="4">Ten aanzien van betrokkenheid van individuele gebruikers bij de oplossing van de bestaande problemen is mij niets bekend. Voor wat betreft geleidehondengebruikers die georganiseerd zijn bestaan er in Nederland drie organisaties. De Belangengroep geleidehondengebruikers (BGG), Clie¨ntenvereniging KNGF en de Nederlandse Vereniging voor Blinden en Slechtzienden (NVBS). Vertegenwoordigers van de BGG, Clie¨ntenvereniging KNGF en de NVBS zetten zich als zodanig in om aandacht te vragen voor de bestaande problemen, zij het dat de BGG geen contact heeft met het KNGF. De Clie¨ntenvereniging KNGF en de NVBS hebben wel contact met het bestuur van het KNGF. </antwoord>
      <antwoord nummer="5">Zoals al bij vraag 1 is aangegeven, blijkt uit door het Tica aan mij verstrekte informatie dat er bij het KNGF aan wordt gewerkt om op termijn weer voldoende honden af te leveren. Daarnaast is van belang dat de bedrijfsverenigingen half mei een mededeling aan de besturen van bedrijfsverenigingen hebben gezonden waarin zij er op worden geattendeerd dat de bedrijfsverenigingen voor de verstrekking van geleidehonden ook een beroep kunnen doen op een tweetal nieuwe instructeurs die in staat geacht moeten kunnen worden om honden te leveren die voldoen aan de vereiste criteria. Voorzover deze vraag betrekking heeft op de eigendomsregeling zij verwezen naar het antwoord op vraag 7. </antwoord>
      <antwoord nummer="7">Door de bedrijfsverenigingen worden reeds kwaliteitseisen gehanteerd. Dit zijn in 1986 door dr. Bouw van de Rijksuniversiteit van Utrecht opgestelde criteria en toetsingsprocedures voor de bruikbaarheid van geleidehonden. In een brief van 15 maart 1995 heb ik het Tica verzocht om met betrekking tot de overdracht van het eigendomsrecht van de geleidehond aan de bedrijfsvereniging/ uitvoeringsinstelling het overleg met het KNGF te heropenen. Het Tica heeft mij laten weten dat zolang de bij het KNGF bestaande problemen niet zijn opgelost er op korte termijn weinig mogelijkheden zijn om uitvoering te geven aan de wens de overdracht van het eigendomsrecht te regelen. Wel heeft het Tica toegezegd dat zodra het KNGF in een wat rustiger vaarwater is gekomen het reeds door het Tica in gang gezette overleg zal worden voortgezet. </antwoord>
      <antwoord nummer="8">Nee. De bedrijfsverenigingen zijn verantwoordelijk voor een goede verstrekking van de wettelijke voorzieningen. Het Tica heeft daarom mede op mijn verzoek de nodige contacten gelegd teneinde inzicht te krijgen in de omvang van de problematiek. Het College van toezicht sociale verzekeringen (Ctsv) heeft tot taak toe te zien op een doelmatige uitvoering van de regelingen. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
