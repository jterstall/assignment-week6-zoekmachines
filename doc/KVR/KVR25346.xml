<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de ministers van Justitie en van Volksgezondheid, Welzijn en Sport over de snelle toename van tienerseks. (Ingezonden 23 februari 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25346
</item>
         <item attribuut="Inhoud">Vragen naar aanleiding van bericht op website www.nu.nl over rapport GGD Amsterdam, waarin wordt geconcludeerd dat veel tieners het steeds normaler vinden om seks aan te bieden voor een beloning in natura of in geld. Indiener wil onder meer weten in hoeverre er sprake is van 'misdrijven tegen de zeden' als volwassenen jonge tieners aanzetten tot seksuele handelingen en wanneer er strafrechtelijk kan worden opgetreden tegen deze zaken.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Strafrecht en strafprocesrecht (Vervolging) Welzijn (Jeugdigen)</item>
         <item attribuut="Trefwoorden">Jeugdigen Prostitutie Seksualiteit Strafvervolging Zedendelicten</item>
         <item attribuut="Vindplaats">Kamervragen met antwoord 2005-2006, nr. 1252, Tweede Kamer</item>
         <item attribuut="Vraagnr_bij_indiening">2050608620</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">2006-04-13</item>
         <item attribuut="Datum_indiening">2006-02-23</item>
         <item attribuut="Document-id">KVR25346</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2669" allpagenumbers="2669 2670" vetnummer="2050608620" code="0506tkkvr1252" lopendefooter="Tweede Kamer, vergaderjaar 2005–2006, Aanhangsel" filenaam="KVR25346" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1252" onderwerp="" indiendatum="2006-02-23">
         <vrager partij="SGP" oorsprong="parlement">Van der Staaij</vrager>
         <vraagt-aan>de ministers van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="13 april 2006), zie ook Aanhangsel Handelingen nr. 1088, vergaderjaar 2005–2006">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister en de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van het recente rapport van de GGD Amsterdam <voetnoot nummer="1"/>, waarin wordt aangeduid dat veel tieners het steeds normaler vinden om seks aan te bieden voor een beloning in natura of in geld? </vraag>
      <vraag nummer="2">Hoe beoordeelt u de gegevens in dit rapport, waarbij tienerseks als tegenprestatie steeds meer geaccepteerd wordt onder jongeren? </vraag>
      <vraag nummer="3">In hoeverre is bij u bekend of is door u onderzocht of dit verschijnsel zich ook voordoet binnen andere steden en op andere plaatsen? </vraag>
      <vraag nummer="4" voetnoot="2">In hoeverre is hier sprake van misdrijven tegen de zeden als het gaat over het door volwassenen aanzetten door middel van giften of beloften van minderjarigen tot seksuele handelingen? <voetnoot nummer="2"/>
      </vraag>
      <vraag nummer="5" voetnoot="1">In hoeverre is het mogelijk om volwassenen die op genoemde wijze seksueel gebruik maken van zeer jonge meisjes van 12 tot 16 jaar <voetnoot nummer="1"/>inderdaad strafrechtelijk te vervolgen? Voor zover deze vervolging mogelijk is, vindt er dan ook voortvarend opsporing en vervolging plaats? </vraag>
      <vraag nummer="6">Zijn de strafrechtelijke bepalingen ter zake voldoende toegesneden op de onderhavige problematiek? Zo neen, welke mogelijkheden ter verbetering ziet u? </vraag>
      <vraag nummer="7">Wat wilt u gaan doen om deze ontwikkeling – naast een strafrechtelijke benadering – zoveel mogelijk in te dammen? </vraag>
      <vraag nummer="8">Wilt u de Kamer op de hoogte houden van de aangekondigde vervolgrapportages van de GGD Amsterdam op dit thema en van de beleidsconsequenties die u hieraan wilt verbinden? </vraag>
      <noten afkomstig="vraag">
         <noot nummer="1">www.nu.nl</noot>
         <noot nummer="2">Artikel 248a Wetboek van Strafrecht</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De gegevens in het rapport van de GGD Amsterdam zijn verontrustend. Ik hecht eraan er op te wijzen dat de quickscan een kwalitatieve verkenning is naar seksueel gedrag in een subcultuur van tieners, expliciet bedoeld om te inventariseren of tienerseks met kwalijke gevolgen meer dan incidenteel voorkomt in Amsterdam Zuidoost. De achterliggende redenen van tienerseks zijn niet onderzocht. De informatie over tegenprestaties en beloningen voor seks met tieners is zijdelings vergaard. De Staatssecretaris en mijn ambtgenoot van Volksgezondheid, Welzijn en Sport (verder: VWS) en ik vinden het zorgelijk dat er blijkbaar een subcultuur bestaat waarbij tieners zichzelf weinig beperkingen opleggen ten aanzien van hun seksuele activiteiten en dat er tieners zijn die zich voor seks laten belonen of er geld voor aannemen c.q. vragen. Dergelijk gedrag kan een gezonde (seksuele) ontwikkeling in de weg staan. Daarbij is zorgwekkend dat uit de quickscan blijkt dat er professioneel georganiseerde plekken zijn waar mannen jonge meisjes gemakkelijk kunnen ontmoeten. Zie ook het antwoord op vraag 7 en vraag 3 van lid Arib. </antwoord>
      <antwoord nummer="3">Dat is niet onderzocht en ook overigens niet bekend. </antwoord>
      <antwoord nummer="4, 5 en 6">Ingevolge artikel 248a Sr is strafbaar degene die door giften of beloften van geld of goed, misbruik van uit feitelijke verhoudingen voortvloeiend overwicht of misleiding, een persoon waarvan hij weet of redelijkerwijs moet vermoeden dat die persoon nog geen 18 jaar is, opzettelijk beweegt ontuchtige handelingen te plegen of zodanige handelingen van hem te dulden. Ingevolge de artikelen 245 en 247 Sr is degene strafbaar die ontucht heeft met een jongere tussen 12 en 16 jaar. Daaronder valt ook seks met een persoon in die leeftijdsgroep die zich beschikbaar stelt tot het verrichten van seksuele handelingen met een ander tegen betaling. In artikel 248b Sr is strafbaar gesteld seks met een prostituee van 16 en 17 jaar. Strafrechtelijk optreden kan slechts plaatsvinden, wanneer er sprake is een redelijk vermoeden van een strafbaar feit. De gegevens van het rapport geven hierover onvoldoende inzicht. De gesignaleerde problematiek lijkt vooralsnog meer te zien op een veranderende seksuele moraal onder jeugdigen dan op gepleegde strafbare feiten. Ik acht het wettelijk instrumentarium om eventuele strafbare feiten op dit terrein aan te pakken overigens voldoende. </antwoord>
      <antwoord nummer="7">Zoals ik in het antwoord op de vorige vragen al aangaf lijkt het verschijnsel tienerseks als tegenprestatie verband te hebben met een veranderende seksuele moraal van, met name, jeugdigen in Nederland, zodat een strafrechtelijke benadering niet direct voor de hand ligt. De Staatssecretaris van VWS wil de seksuele gezondheid van jongeren verbeteren. Een belangrijk aangrijpingspunt hierbij is de manier waarop jongeren over seks denken. De afgelopen jaren is voorlichting over seksualiteit vooral ingegaan op technische elementen: hoe voorkom je seksueel overdraagbare aandoeningen en hoe voorkom je een zwangerschap. Recente problemen en onderzoek hebben uitgewezen dat een ander onderdeel van voorlichting, het bevorderen van sociale vaardigheden, onderbelicht is geweest. Hiermee wordt o.a. bedoeld: het bevorderen van weerbaarheid, respect voor elkaar en communicatie over seks. De komende jaren zal binnen voorlichting op scholen, maar ook binnen andere preventieactiviteiten, meer de nadruk gelegd worden op deze vorm van voorlichting, op de wensen en grenzen die mensen kunnen hebben ten aanzien van seksualiteit. Hiermee wordt al begonnen op jonge leeftijd. Dit heeft als doel latere problemen als dwang te voorkomen. Bovenstaande acties worden opgepakt in samenwerking met organisaties als de Rutgers Nisso Groep en Soa Aids Nederland. In het actieplan Seks onder je 25e staat beschreven welke spelers, waaronder GGD’en, Jongeren Informatie Punten en jongeren media, nog meer gaan inzetten op het bevorderen van de seksuele gezondheid van jongeren. Daarbij stel ik ook vast dat er telkenmale sprake is van vaak verontrustende signalen over vormen van seksueel gedrag van jeugdigen, waarbij in een aantal gevallen sprake is van direct misbruik maar in andere gevallen meer van risicovol gedrag. Met u ben ik van mening dat het reëel en noodzakelijk is om voortdurend te blijven nagaan of het antwoord op deze nieuwe en ook bestaande problemen toereikend is en/of extra inspanningen nodig zijn. Om dat op een juiste manier te doen wil ik bezien of op basis van een completer beeld van de diverse problemen en effectieve aanpakken, gefundeerde keuzen gemaakt kunnen worden met betrekking tot eventuele aanvulling of bijstelling van vigerend beleid. Ik zal daartoe een inventarisatie laten verrichten. In dit verband wijs ik tevens op het onderzoek dat ik bij de behandeling van de Justitiebegroting heb aangekondigd over groepsverkrachtingen door jeugdigen, waar kennis van de seksuele moraal ook aan de orde is. Centrale vraag zal zijn wat er bekend is over de oorzaken en gevolgen rond het fenomeen groepsverkrachtingen door jongeren, met daarbij onder meer aandacht voor de mogelijke rol van opvoeder(s), internet en televisie. </antwoord>
      <antwoord nummer="8">Vervolgrapportages zijn te verkrijgen via de GGD Amsterdam. Over het beleid ten aanzien van seksuele gezondheid wordt u op de hoogte gehouden door de Staatssecretaris van VWS. Zoals ook bij vraag 7 geantwoord is, wordt u ervan op de hoogte gebracht indien verder onderzoek naar tienerseks beleidsconsequenties heeft. </antwoord>
      <noten afkomstig="antwoord"/>
   </antwoorden>
</kvr>
