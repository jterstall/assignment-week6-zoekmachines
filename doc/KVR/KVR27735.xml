<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Omtzigt (CDA), Hamer (PvdA) en Blok (VVD) aan de ministers van Sociale Zaken en Werkgelegenheid en van Financiën over verplaatsing van pensioenfondsen naar België. (Ingezonden 2 april 2007); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27735
</item>
         <item attribuut="Inhoud">Vragen naar aanleiding van een folder van de Belgische overheid waarin pensioenfondsen worden opgeroepen zich in België te vestigen. Onder andere wordt gevraagd welke onderdelen van de nieuwe Pensioenwet wel en niet gelden als een pensioenfonds naar België verhuist.</item>
         <item attribuut="Rubriek">Sociale zekerheid (Ouderdomsvoorzieningen en pensioenen (AOW))</item>
         <item attribuut="Trefwoorden">Pensioenfondsen</item>
         <item attribuut="Vindplaats">Kamervragen met antwoord 2006-2007, nr. 1182, Tweede Kamer</item>
         <item attribuut="Vraagnr_bij_indiening">2060711270</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Omtzigt</persoon>
            <persoon partij="PvdA">Hamer</persoon>
            <persoon partij="VVD">Blok</persoon>
         </item>
         <item attribuut="Datum_reaktie">2007-04-04</item>
         <item attribuut="Datum_indiening">2007-04-02</item>
         <item attribuut="Document-id">KVR27735</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2505" allpagenumbers="2505 2506 2507" vetnummer="2060711270" code="0607tkkvr1182" lopendefooter="Tweede Kamer, vergaderjaar 2006–2007, Aanhangsel" filenaam="KVR27735" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1182" onderwerp="" indiendatum="2007-04-2">
         <vrager partij="CDA" oorsprong="parlement">Omtzigt</vrager>
         <vrager partij="PvdA" oorsprong="parlement">Hamer</vrager>
         <vrager partij="VVD" oorsprong="parlement">Blok</vrager>
         <vraagt-aan>de ministers van Sociale Zaken en Werkgelegenheid en van Financiën</vraagt-aan>
      </vraagdata>
      <antwoorddata antwoorddatum="2007-04-4">
         <antwoorder functie="minister" ministerie="Sociale Zaken en Werkgelegenheid">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van de folder van de Belgische overheid waarin de Belgische premier, Guy Verhofstad, zijn land aanprijst als «multinational companies have every interest in centralising the management of their pension funds, in particular because of the lower administration costs, the concentration of the appropriate expertise within the company and, above all, to enjoy the benefit of the favourable financial conditions proposed by the Belgian legal framework.»? <voetnoot nummer="1"/>
      </vraag>
      <vraag nummer="2">Is het waar dat in Nederland pensioenfondsen hun verplichtingen dienen te waarderen tegen marktwaarde en in België pensioenfondsen een naar eigen inschatting realistische disconteringsvoet kunnen kiezen, bijvoorbeeld 6,4% voor hun verplichtingen, zoals gesteld in de eerder genoemde folder en in de meest recente kwartaalrapportage van de Nederlandsche Bank? </vraag>
      <vraag nummer="3" voetnoot="2">Hoeveel geld moet een Nederlands pensioenfonds in kas hebben voor de nominale toezegging van een uitkering van € 1000 over precies 30 jaar? Hoeveel geld moet een Belgisch pensioenfonds in kas hebben voor precies dezelfde toezegging, uitgaande van 6,4% disconteringsvoet? <voetnoot nummer="2"/>
      </vraag>
      <vraag nummer="4">Heeft een Nederlands bedrijf, dat zijn ondernemingspensioenfonds naar België verplaatst, een bijstortingsverplichting, indien de dekkingsgraad van het pensioenfonds te laag wordt? Zo ja, uit welke regelgeving komt deze bijstortingsverplichting voort en waarom wordt hij niet genoemd in de eerder genoemde Belgische folder? </vraag>
      <vraag nummer="5">Geldt die bijstortingsplicht voor alle bedrijven, zowel in ondernemingspensioenfondsen als in bedrijfstakpensioenfondsen? Wat zijn de gevolgen voor werknemers en gepensioneerden als de werkgever niet aan die bijstortingsverplichting kan voldoen? </vraag>
      <vraag nummer="6">Welke onderdelen van de onlangs aangenomen Pensioenwet (voorlichting, indexatielabel, indexatiematrix, governance, medezeggenschap, mogelijkheid tot uitruil Ouderdomspensioen in nabestaandenpensioen, maximum in wacht-en drempeltijden etc) gelden wel en welke niet als een pensioenfonds besluit te verhuizen naar een ander land in de Europese Unie? </vraag>
      <vraag nummer="7">Is het waar dat de kans dat pensioenen van deelnemers en gepensioneerden meegroeien met de inflatie en zo hun koopkracht behouden bij verplaatsing naar België kleiner wordt? </vraag>
      <vraag nummer="8">Is het waar dat in België voor een Belgische pensioenfonds een maximum disconteringsvoet van 6% geldt, die uit de nationale regelgeving voortvloeit, maar dat voor pensioenfondsen uit andere landen een hogere disconteringsvoet mogelijk is, bijvoorbeeld de 6,4% genoemd in de folder? </vraag>
      <vraag nummer="9">Kunt u deze vragen beantwoorden vóór 3 april voor het algemeen overleg op 4 april a.s.? </vraag>
      <noten afkomstig="vraag">
         <noot nummer="1" titel="Belgium, prime location for pan-European pension funds">«Belgium, prime location for pan-European pension funds»</noot>
         <noot nummer="2">Er is geen overlijdensrisico in dit voorbeeld</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2" voetnoot="1">Alle Europese lidstaten zijn gebonden aan de Europese pensioenrichtlijn (2003/41/EG) die minimumeisen stelt aan de solvabiliteit. Lidstaten hebben vrijheid bij de verdere invulling hiervan. Dat leidt dus per definitie tot verschillen in risicoverdeling. Waar in Nederland de bescherming van de rechten van de deelnemers vooral tot uitdrukking komt in het vragen van buffers, heeft België gekozen voor de mogelijkheid van een bijstortingsverplichting voor de sponsor en/of vermindering van toekomstige rechten van deelnemers. Volgens de Belgische wetgeving <voetnoot nummer="1"/>mogen pensioenfondsen zelf hun disconteringsvoet kiezen, maar zij moeten hun keuze wel rechtvaardigen. Die rechtvaardiging moet aantonen dat de duurzaamheid van de verbintenissen gewaarborgd is. De Belgische toezichthouder geeft via lagere regelgeving nog nadere invulling aan deze toetsings- en goedkeuringsprocedure ten aanzien van de rechtvaardiging. Daarin wordt ook beschreven hoe pensioenfondsen moeten handelen in tijden van financiële problemen. </antwoord>
      <antwoord nummer="3">Om over 30 jaar een eenmalige uitkering van € 1.000 te kunnen ontvangen zou bij een rente van 4,3% (de huidige risicovrije rente voor een periode van 30 jaar) een bedrag van € 280 nodig zijn, terwijl bij een rente van 6,4% een bedrag van € 155 nodig zou zijn. Deze vergelijking kan evenwel niet zomaar vertaald worden naar de vergelijking tussen een Nederlands en een Belgisch pensioenfonds. Er is bij deze berekening immers geen rekening gehouden met mogelijke verschillen ten aanzien van de gebruikte actuariële methodes, sterftetafels en andere uitkomstbepalende factoren. Voor een goede vergelijking is een integrale berekening nodig op basis van in beide landen gebruikelijke grondslagen. Ik verwijs in dit verband naar mijn eerdere brief d.d. 28 maart jl. en naar het in maart verschenen Kwartaalberichtartikel van De Nederlandsche Bank getiteld «Verschillen in pensioentoezicht tussen landen vragen om een integrale vergelijking». </antwoord>
      <antwoord nummer="4 en 5">Wanneer de rechten van de aangeslotenen of de begunstigden in het gedrang komen, zullen de solvabiliteitsmarge, technische voorzieningen en/of dekkingswaarden ontoereikend zijn. In die situatie kan de Belgische toezichthouder een wijziging van het financieringsplan eisen (artikel 86 van de Wibp). Voor zover het Belgische pensioenregelingen betreft bepaalt de Belgische sociale wetgeving dat een werkgever verplicht is om tekorten op verworven rechten aan te vullen. Bij de uitvoering van een Nederlandse regeling geldt alleen een bijstortingsverplichting als sociale partners en de pensioeninstelling dit zijn overeengekomen. Dit laat onverlet dat het financieringsplan voor de uitvoering van de Nederlandse regeling zodanige waarborgen moet bevatten dat tekorten kunnen worden aangevuld. Als daarbij geen bijstortingsverplichting wordt gebruikt, zou het wel eens noodzakelijk kunnen zijn om de opgebouwde aanspraken en rechten te verminderen. Voor zover bekend maakt België geen onderscheid tussen ondernemings- en bedrijfstakpensioenfondsen. In geval van faillissement of ontbinding van de bijdragende onderneming (artikel 122 van de Wibp) wordt de pensioenregeling stopgezet. Daarbij kunnen, indien nodig, ook de opgebouwde rechten van deelnemers en uitkeringsgerechtigden worden gekort. De Belgische toezichthouder ontwikkelt momenteel lagere regelgeving die een nadere invulling geeft aan de benodigde herstelmaatregelen, inclusief eventuele bijstortverplichtingen. Dit kan overigens ook gevolgen hebben voor de balans van een (Nederlandse) onderneming, omdat de huidige verslagleggingregelgeving vereist dat dergelijke risico’s in de boekhouding tot uiting komen. </antwoord>
      <antwoord nummer="6" voetnoot="2">Indien een Nederlands pensioenfonds besluit zijn zetel te verplaatsen naar een andere lidstaat van de Europese Unie, wordt het daarmee een pensioeninstelling in de zin van het recht van de betreffende lidstaat. Voor dit fonds geldt vanaf dat moment hetzelfde wettelijk kader als voor (van origine) lokale fondsen in het betreffende land, en voor de Nederlandse wetgeving wordt het voortaan beschouwd als een «pensioeninstelling uit een andere lidstaat». Wanneer dit fonds echter een Nederlandse pensioenregeling uitvoert, blijven het Nederlandse sociale en arbeidsrecht en de Nederlandse informatievoorschriften derhalve van toepassing. De richtlijn schrijft voor dat de nationale artikelen ten aanzien van het sociaal en arbeidsrecht en de nationale informatievoorschriften van toepassing zijn op een pensioenvoorziening, ongeacht in welke lidstaat de regeling wordt uitgevoerd. Tot het toepasselijke Nederlandse recht behoren onder andere de artikelen met betrekking tot gelijke behandeling, waardeoverdracht, uitruil, voorlichting (inclusief het indexatielabel) en de indexatiematrix. Voor een volledig overzicht verwijs ik naar de bijlage <voetnoot nummer="2"/>. Niet als sociaal en arbeidsrecht of informatievoorschriften worden beschouwd de artikelen van de hoofdstukken 5 (Algemene bepalingen met betrekking tot pensioenfondsen), 6 (Financieel toetsingskader inzake pensioenfondsen) en 7 (Toezicht, handhaving en overige taken toezichthouder) van de Pensioenwet. Verder zijn uitgesloten bepalingen die alleen betrekking hebben op bedrijfstakpensioenfondsen en bepalingen die onderdeel zijn van de taakafbakening. </antwoord>
      <antwoord nummer="7">Deze vraag is niet zo maar met «ja» of «nee» te beantwoorden. Afspraken tussen sociale partners bepalen de inhoud van de regeling en daarmee ook de wijze waarop met indexatie van pensioenen wordt omgegaan. Wel kan het toezichtkader bijdragen aan de kans dat afspraken kunnen worden nagekomen; toezicht heeft invloed op de risicoverdeling en daarmee op de zekerheden die deelnemers worden geboden (zie vraag 2). Tegen deze achtergrond kan worden opgemerkt dat het effect van het onderbrengen van een Nederlandse regeling bij een pensioenfonds in België niet eenduidig is, maar de kans dat de deelnemer minder zekerheid wordt geboden lijkt vooralsnog groter. Of er in werkelijkheid minder zekerheid wordt geboden is echter afhankelijk van de invulling die de Belgische toezichthouder geeft aan de haar toegekende bevoegdheden. Zou het risico inderdaad groter zijn, moet dit op grond van de informatiebepalingen in de Pensioenwet richting de deelnemer worden gecommuniceerd. Ten overvloede zij vermeld dat ook buitenlandse pensioenuitvoerders die een Nederlandse regeling uitvoeren gebonden zijn aan de consistentie-eis van artikel 95 uit de Pensioenwet, die inhoud dat er sprake moet zijn van consistentie tussen gewekte verwachtingen, de financiering en het realiseren van voorwaardelijke toeslagen. </antwoord>
      <antwoord nummer="8">De Belgische pensioenwetgeving vereist een «prudent» vastgesteld financieringsplan, inclusief een naar eigen inzicht bepaalde, en door de Belgische toezichthouder goedgekeurde, disconteringsvoet ter berekening van de technische voorzieningen. Voor Belgische pensioenregelingen is daarbij in de sociale wetgeving vastgelegd dat de maximale disconteringsvoet 6% bedraagt. Omdat voor Nederlandse pensioenregelingen het Nederlandse sociaal en arbeidsrecht van toepassing is, geldt dit maximum niet voor de uitvoering van Nederlandse regelingen. Voor die uitvoering geldt uiteraard wel dat de Belgische toezichthouder toetst of er sprake is van een prudent opgesteld financieringsplan en een lange termijn evenwicht. </antwoord>
      <antwoord nummer="9">De vragen zullen voor het Algemeen Overleg op 4 april a.s. worden beantwoord. </antwoord>
      <noten afkomstig="antwoord">
         <noot nummer="1" titel="het KB">Artikel 89 van de Wet betreffende het toezicht op de instellingen voor bedrijfspensioenvoorzieningen (hierna: «de Wibp»), juncto artikel 16 van het Koninklijk besluit betreffende het prudentieel toezicht op de instellingen voor bedrijfspensioenvoorzieningen (hierna: «het KB»)</noot>
         <noot nummer="2">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
