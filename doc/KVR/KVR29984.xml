<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Justitie over een mogelijke uitzetting. (Ingezonden 9 oktober 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29984
</item>
         <item attribuut="Inhoud">Vragen naar aanleiding van de zaak van de heer A.M., die in 1998 ongewenst is verklaard, maar wel helemaal is ingeburgerd en inmiddels een gezin met drie kinderen heeft.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2007-2008, nr. 515, Tweede Kamer</item>
         <item attribuut="Vraagnr_bij_indiening">2070801880</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2007-11-06</item>
         <item attribuut="Datum_indiening">2007-10-09</item>
         <item attribuut="Document-id">KVR29984</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1101" allpagenumbers="1101 1102" vetnummer="2070801880" code="0708tkkvr515" lopendefooter="Tweede Kamer, vergaderjaar 2007–2008, Aanhangsel" filenaam="KVR29984" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="515" onderwerp="" indiendatum="2007-10-9">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2007-11-6">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met de zaak van de heer A.M.? <voetnoot nummer="1"/>
      </vraag>
      <vraag nummer="2">Klopt het dat de heer M. sinds zijn ongewenstverklaring in 1998 op basis van zijn in 1991 toegekende sofi-nummer heeft kunnen werken op basis van een vast contract, ingeschreven heeft gestaan in de GBA van zijn woonplaats, een hypoheek heeft kunnen afsluiten, een rijbewijs heeft behaald, een zorgverzekering heeft kunnen afsluiten en een gezin heeft kunnen stichten met inmiddels drie kleine kinderen? </vraag>
      <vraag nummer="3">Klopt het dat de heer M. tot het moment dat hij toevallig werd aangetroffen bij een algemene controle door de Arbeidsinspectie bij zijn werkgever in februari 2007 door de Immigratie- en Naturalisatiedienst ongemoeid is gelaten? Zo neen, waarom niet? Zo ja, waarom is dit gebeurd? </vraag>
      <vraag nummer="4">Deelt u de mening dat bij de heer M. en bij zijn partner en drie kleine kinderen de verwachting is gewekt dat hij in Nederland mag blijven? Zo neen, waarom niet? Zo ja, welke gevolgen heeft dit voor zijn mogelijke uitzetting? </vraag>
      <vraag nummer="5">Is het u bekend dat er inmiddels namens de heer M. een aanvraag tot opheffing van de ongewenstverklaring is ingediend? </vraag>
      <vraag nummer="6">Bent u bereid om, met name ook gelet op de belangen en rechten van de partner en de drie kleine kinderen, de heer M. de uitkomst van deze aanvraag in Nederland te laten afwachten? Zo neen, waarom niet? </vraag>
      <vraag nummer="7">Wilt u deze vragen op zo kort mogelijke termijn beantwoorden in verband met de mogelijke uitzetting? </vraag>
      <noten afkomstig="vraag">
         <noot nummer="1">IND-nummer wordt onderhands toegezonden aan de bewindspersoon</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Betrokkene had sinds 21 februari 1992 rechtmatig verblijf op basis van een vergunning «verblijf bij partner». Op basis van deze vergunning was het hem toegestaan om te werken. De geldigheid van de verleende verblijfsvergunning is verlopen op 7 januari 1996. Bij besluit van 13 januari 1999 is de aanvraag «voortgezet verblijf» van 19 september 1997 afgewezen en is betrokkene tevens ongewenst verklaard op grond van een hem door het Gerechtshof te Arnhem op 24 maart 1997 opgelegde onvoorwaardelijke gevangenisstraf van 20 maanden wegens overtreding van artikel 2 van de Opiumwet. Sinds 1999 onderhoudt betrokkene een relatie met een vrouw van Nederlandse nationaliteit, met wie hij drie kinderen heeft, van Nederlandse nationaliteit. Betrokkene is in 1992 in de GBA ingeschreven, op basis van zijn verblijfsvergunning. Aan vreemdelingen die niet langer rechtmatig in Nederland verblijven, wordt een code toegekend in de GBA waaruit blijkt dat zij geen rechtmatig verblijf hebben. Voor het overige is het mij – van overheidswege – niet bekend òf en op basis waarvan betrokkene een hypotheek en een zorgverzekering heeft kunnen afsluiten. </antwoord>
      <antwoord nummer="3">Nee, dat klopt niet. Betrokkene is bij besluit van 13 januari 1999 ongewenst verklaard. Op een ongewenst verklaarde vreemdeling rust de rechtsplicht uit eigen beweging Nederland onmiddellijk te verlaten. Bij de bekendmaking van het besluit tot ongewenstverklaring is betrokkene hierop gewezen. In 2002 is betrokkene staande gehouden en in vreemdelingenbewaring gesteld. Op last van de rechtbank is de inbewaringstelling opgeheven. Daarna is betrokkene in 2002, 2004 en 2005 bij de negatieve beslissing op (vervolg)aanvragen gewezen op zijn ongewenstverklaring en het feit dat hij Nederland zelfstandig diende te verlaten. Op 12 februari 2007 is betrokkene staande gehouden door de arbeidsinspectie, waarna hij in vreemdelingenbewaring is geplaatst. Op 9 oktober 2007 is hij uitgezet. </antwoord>
      <antwoord nummer="4">Nee, die mening deel ik niet. Betrokkene is ongewenst verklaard en hem is een vertrekplicht opgelegd. Dit was dan ook bekend bij betrokkene. Hier is hij bovendien bij de negatieve beslissingen in 2002, 2004 en 2005 nogmaals op gewezen. </antwoord>
      <antwoord nummer="5">Ja. Betrokkene heeft op 4 november 2005 om opheffing van zijn ongewenstverklaring verzocht. Dit verzoek is bij besluit van 16 januari 2007 afgewezen. Tegen het besluit zijn bezwaar ongegrond te verklaren is op 22 augustus 2007 beroep ingesteld. Op dat beroep en op het verzoek om een voorlopige voorziening van 8 februari 2007 heeft de rechtbank nog niet beslist. </antwoord>
      <antwoord nummer="6">Betrokkene is op 9 oktober 2007 uitgezet naar Liberia. Bij de toepassing van de bevoegdheid tot ongewenstverklaring worden de persoonlijke belangen van de vreemdeling afgewogen tegen het algemeen belang van de Nederlandse Staat. Bij het besluit ten aanzien van het verzoek om opheffing van de ongewenstverklaring van 16 januari 2007 heeft de toets aan artikel 8 EVRM onderdeel uitgemaakt van de hierbedoelde belangenafweging. Geconcludeerd is dat de inmenging in het gezins- en familieleven gerechtvaardigd is in het belang van de bescherming van de openbare orde. </antwoord>
      <antwoord nummer="7">De uitzetting werd gerealiseerd op 9 oktober jl. </antwoord>
      <noten afkomstig="antwoord"/>
   </antwoorden>
</kvr>
