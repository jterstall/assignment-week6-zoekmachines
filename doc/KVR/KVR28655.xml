<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Krom en Weekers (beiden VVD) aan de minister van Verkeer en Waterstaat aangaande personenvervoer per rail tussen Zuid-Nederland en Duitsland. (Ingezonden 16 mei 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28655
</item>
         <item attribuut="Inhoud">Vragen over het streven van Aachener Verkehrsverbund AVV om met medewerking van de provincie Limburg een directe intercity-verbinding naar Eindhoven en Amsterdam via Herzogenrath en Heerlen te realiseren (website Westdeutscher Rundfunk, 10 mei 2007).</item>
         <item attribuut="Rubriek">Verkeer, vervoer en waterstaat (Personenvervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Duitsland Limburg Personenvervoer Spoorwegen</item>
         <item attribuut="Vindplaats">Kamervragen met antwoord 2006-2007, nr. 2027, Tweede Kamer</item>
         <item attribuut="Vraagnr_bij_indiening">2060715170</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">De Krom</persoon>
            <persoon partij="VVD">Weekers</persoon>
         </item>
         <item attribuut="Datum_reaktie">2007-07-03</item>
         <item attribuut="Datum_indiening">2007-05-16</item>
         <item attribuut="Document-id">KVR28655</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4291" allpagenumbers="4291 4292" vetnummer="2060715170" code="0607tkkvr2027" lopendefooter="Tweede Kamer, vergaderjaar 2006–2007, Aanhangsel" filenaam="KVR28655" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2027" onderwerp="" indiendatum="2007-05-16">
         <vrager partij="VVD" oorsprong="parlement">De Krom</vrager>
         <vrager partij="VVD" oorsprong="parlement">Weekers</vrager>
         <vraagt-aan/>
      </vraagdata>
      <antwoorddata antwoorddatum="2007-07-3">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het streven van het Aachener Verkehrsverbund AVV om met medewerking van de Provincie Limburg een directe Intercity-verbinding naar Eindhoven en Amsterdam via Herzogenrath en Heerlen te realiseren? <voetnoot nummer="1"/>
      </vraag>
      <vraag nummer="2">Deelt u de mening dat een verbetering van het personenvervoer tussen Duitsland en Brabant over Limburgs grondgebied van groot economisch belang is voor veel Limburgse steden? Zo ja, wat is uw opvatting over nut en haalbaarheid van de twee varianten waarover wordt gesproken, te weten het bovengenoemde traject van Aken via Herzogenrath naar Heerlen en het traject tussen Düsseldorf en Venlo? Welke voortgang is er wat betreft de ontwikkeling van deze trajecten geboekt sinds in november 2006 door diverse partijen een letter of intent hierover is ondertekend? </vraag>
      <vraag nummer="3">Deelt u de mening dat, nu verschillende belanghebbenden zich positief over de haalbaarheid van deze trajecten hebben uitgelaten, gesteld kan worden dat het draagvlak voor en belang van deze projecten voldoende zijn aangetoond? Zo ja, hoe denkt u de bestaande initiatieven van het ministerie van Verkeer en Waterstaat ten aanzien van grensoverschrijdend openbaar (rail)vervoer in de regio Limburg bij de plannen van de Provincie Limburg en de AVV te laten aansluiten? Zo neen, wanneer verwacht u wel voldoende duidelijkheid over de haalbaarheid van de trajecten te krijgen? </vraag>
      <vraag nummer="4">Deelt u eveneens de mening dat de NS en ProRail actief zouden moeten meewerken aan het tot stand brengen van deze verbinding? Zo ja, hoe denkt u het daarheen te leiden dat de NS en ProRail aan dit initiatief zullen meewerken? </vraag>
      <noten afkomstig="vraag">
         <noot nummer="1" datum="2007-05-10" bron="Website Westdeutscher Rundfunk, «Region: AVV für Direktverbindung nach Amsterdam».">Website Westdeutscher Rundfunk, «Region: AVV für Direktverbindung nach Amsterdam»., 10 mei 2007</noot>
      </noten>
   </vragen>
   <antwoorden aantal="4">
      <antwoord nummer="1">Ja, ik heb geconstateerd dat hierover in regionale Duitse media enkele berichten zijn verschenen. Ook heeft de vorige minister van Verkeer en Waterstaat eind november 2006 op soortgelijke vragen van u een antwoord gegeven. </antwoord>
      <antwoord nummer="2">Met u ben ik van mening dat in het algemeen een goed grensoverschrijdend vervoer tussen Nederland en zijn buurlanden België en Duitsland van belang is voor de economische ontwikkeling van de grensregio’s. Ik ben immers eindverantwoordelijke in brede zin voor een goed openbaarvervoerssysteem in Nederland en ook goede verbindingen met de ons omringende landen. Dat ik dit van belang vind, heb ik bijvoorbeeld onderstreept door het samenwerkingsprotocol van Parkstad Limburg en de Stadsregio Aachen in ontvangst te nemen, dat onder andere gaat over grensoverschrijdend OV. Wel is het van belang om te onderstrepen dat het in eerste instantie aan de regio’s is om te beoordelen hoe zij hun regio economisch kunnen versterken en welke rol het OV daarin speelt. De regio heeft ook een verantwoordelijkheid voor het verlenen van regionale concessies voor spoorvervoer. In Limburg betreft dit de trajecten Roermond–Nijmegen en Maastricht–Kerkrade. Daarnaast kunnen vervoerders uit verschillende landen op basis van Europese regelgeving in een samenwerkingsverband grensoverschrijdend OV aanbieden. Of zij dit doen hangt van hun inschatting van de marktvraag af. Het is mij bekend dat de regionale partijen gezamenlijk een studie uitvoeren naar de exploitatieve haalbaarheid van de mogelijke alternatieve routes. Voor zover mij bekend zal deze studie deze zomer worden opgeleverd. </antwoord>
      <antwoord nummer="3">Zoals ik bij het antwoord op vraag twee reeds heb aangegeven, hecht ik aan initiatieven die de economisch positie van grensregio’s kunnen versterken. Het is echter niet aan mij om een uitspraak te doen over de haalbaarheid van de genoemde specifieke trajecten. Die haalbaarheid is in eerste instantie een zaak van de vervoerders die het vervoer over het traject moeten gaan verzorgen en van regionale partijen. Ik wil de provincie Limburg ondersteunen in haar initiatief om met een aantal internationale partijen een intentieverklaring te tekenen om het grensoverschrijdend openbaar vervoer te verbeteren. Die ondersteuning bestaat onder andere uit het waar mogelijk wegnemen van wettelijke barrières, ondersteunen bij het aanvragen van Europese fondsen en aangeven hoe regionale verkeer- en vervoersstudies passen in landelijke studies zoals de Landelijke markt- en capaciteitsanalyse spoor (LMCA). Ik zal die ondersteuning bieden binnen de landelijke beleidskaders zoals ondermeer vastgelegd in de Nota Mobiliteit, de specifieke OV-wetgeving en de financiële kaders van het MIT en de Brede Doeluitkering verkeer en vervoer (BDU). Deze ondersteuning is in lijn met de plannen van de provincie Limburg en het AVV. </antwoord>
      <antwoord nummer="4">Het is voorlopig aan de regionale initiatiefnemers om te beslissen of ze NS en ProRail bij hun onderzoek willen betrekken. Als de regionale partijen het in de toekomst nodig of wenselijk vinden dat ProRail en NS hun medewerking verlenen, kunnen ze deze organisaties rechtstreeks benaderen; daar is geen inmenging van mij voor nodig. Ik begrijp dat regionale partijen de intentie uitgesproken hebben om de verbinding aan te besteden. NS heeft aangegeven dat ze nu niet mee kan werken aan de studie, zodat ze op gelijke voet kan meedingen in een eventuele aanbesteding en niet wordt uitgesloten omdat ze over voorkennis beschikt. </antwoord>
      <noten afkomstig="antwoord"/>
   </antwoorden>
</kvr>
