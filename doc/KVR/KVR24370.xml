<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Straub en Klaas de Vries (beiden PvdA) aan de minister voor Vreemdelingenzaken en Integratie over de opvang van slachtoffers van de brand in het detentiecentrum op Schiphol. (Ingezonden 7 november 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24370
</item>
         <item attribuut="Rubriek">Criminaliteit en openbare orde (Brandpreventie en brandbestrijding) Welzijn (Vreemdelingen en asielzoekers)</item>
         <item attribuut="Trefwoorden">Branden Schiphol Vreemdelingen</item>
         <item attribuut="Vindplaats">Kamervragen met antwoord 2005-2006, nr. 408, Tweede Kamer</item>
         <item attribuut="Vraagnr_bij_indiening">2050602720</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Straub</persoon>
            <persoon partij="PvdA">Klaas de Vries</persoon>
         </item>
         <item attribuut="Datum_reaktie">2005-11-10</item>
         <item attribuut="Datum_indiening">2005-11-07</item>
         <item attribuut="Document-id">KVR24370</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="877" allpagenumbers="877 878 879" vetnummer="2050602720" code="0506tkkvr408" lopendefooter="Tweede Kamer, vergaderjaar 2005–2006, Aanhangsel" filenaam="KVR24370" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="408" onderwerp="" indiendatum="2005-11-7">
         <vrager partij="PvdA" oorsprong="parlement">Straub</vrager>
         <vrager partij="PvdA" oorsprong="parlement">Klaas de Vries</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="10november 2005">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="11">
      <vraag nummer="1">Herinnert u zich dat u dinsdag jl. in de Kamer heeft uiteengezet hoe de nazorg van de slachtoffers van de brand in het detentiecentrum op Schiphol was geregeld en dat u meedeelde dat u geen klachten vernomen had? </vraag>
      <vraag nummer="2">Hebt u inmiddels kennisgenomen van berichten in de media of andere berichten waaruit blijkt dat bij slachtoffers grote onvrede bestaat over de wijze waarop de nazorg functioneert? </vraag>
      <vraag nummer="3">Deelt u de mening dat het van het grootste belang is dat al het mogelijke wordt gedaan om deze klachten te voorkomen of te verhelpen? </vraag>
      <vraag nummer="4">Hoe wordt vastgesteld of deze klachten gegrond zijn? Wie is ervoor verantwoordelijk dat de gegrondheid van deze klachten ogenblikkelijk wordt onderzocht en dat zo nodig meteen eventuele tekortkomingen worden rechtgezet? </vraag>
      <vraag nummer="5">Worden deze klachten en de wijze waarop daarmee is omgegaan vastgelegd en wordt de Kamer daarover gerapporteerd? </vraag>
      <vraag nummer="6">Wilt u met name ingaan op verklaringen dat betrokkenen niet ogenblikkelijk telefoonkaarten zouden hebben ontvangen om hun dierbaren of advocaten te bellen maar eerst dagen later een telefoonkaart ter waarde van vijf euro kregen, dat de psychologische hulpverlening de eerste dagen (een aantal) overgeplaatsten in het geheel niet heeft bereikt, dat advocaten en bezoekers tot maandag toegang tot slachtoffers zou zijn geweigerd wegens capaciteitsgebrek, dat slachtoffers maar eenmaal per week bezoek mogen ontvangen en dat dagenlang geen bijstand door geestelijke verzorgers zou zijn verleend? </vraag>
      <vraag nummer="7">Hoe gaat u om met het verzoek om de stoffelijke resten van slachtoffers zo snel mogelijk over te brengen naar hun land van herkomst? </vraag>
      <vraag nummer="8">Door wie worden de verklaringen van de betrokkenen over de gebeurtenissen voor, tijdens en na de ramp vastgelegd? Hoe, door wie en wanneer wordt de Kamer daarover ingelicht? </vraag>
      <vraag nummer="9">Kunt u ook ingaan op de inhoud van de brief van Vluchtelingenwerk Nederland van 4 november aan u en de minister van Justitie over het tekortschieten van de hulpverlening aan de slachtoffers? </vraag>
      <vraag nummer="10">Kunt u de Kamer de instructie aan de inrichtingen over de noodzakelijke bejegening van de slachtoffers toezenden? </vraag>
      <vraag nummer="11">Kunt u deze vragen vóór woensdag 9 november 2005 beantwoorden? </vraag>
      <noten afkomstig="vraag"/>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Ja. </antwoord>
      <antwoord nummer="4">In het algemeen geldt dat gedetineerden die klachten hebben, die kenbaar kunnen maken aan het personeel van de inrichting, waaronder ook afdelingshoofden en directeur die direct de gegrondheid kunnen beoordelen en zo nodig ook direct maatregelen kunnen nemen om tekortkomingen recht te zetten. Voorts staat de reguliere klachtweg voor gedetineerden open bij de aan de inrichting verbonden commissie van toezicht. Dit omvat het beklagrecht, waarin de beklagcommissie uit de commissie van toezicht de gegrondheid van de klacht beoordeelt, als ook de mogelijkheid om een verzoek om bemiddeling te doen. Voorts staat in spoedeisende klachten ook de mogelijkheid open om ten aanzien van beslissingen van de directeur schorsing bij de voorzitter van de beroepscommissie van de Raad voor Strafrechtstoepassing en Jeugdbescherming te verzoeken. In de onderhavige bijzondere situatie met vanuit het detentiecentrum Schiphol-Oost overgeplaatste personen, is het personeel in de detentiecentra in Zeist en Rotterdam opgedragen extra alert te zijn om zoveel mogelijk in te spelen op de vragen en noden van deze personen, en daarmee mogelijke klachten op voorhand te voorkomen. Daarnaast is intensieve psychologische zorg verleend door de inrichtingspsychologen en tevens – in Zeist – door sociaal-psychiatrisch verpleegkundigen. Ook zijn medewerkers van het Instituut voor Psychotrauma betrokken geweest zowel ten behoeve van de bij de brand betrokken personeelsleden als ten behoeve van de betrokken gedetineerden. </antwoord>
      <antwoord nummer="5">Conform de reguliere procedure in penitentiaire inrichtingen worden de klachten die bij de commissie van toezicht worden ingediend en de wijze waarop daarmee is omgegaan, geregistreerd. Zowel de inrichting als de commissie vermeldt een en ander in de respectievelijke jaarverslagen. Deze jaarverslagen worden niet afzonderlijk aan de Tweede Kamer toegezonden; op gegenereerd niveau worden de gegevens in het jaarverslag van de Dienst Justitiële Inrichtingen opgenomen. Het jaarbericht van de DJI wordt aan de Tweede Kamer gestuurd. Het is niet gebruikelijk de Tweede Kamer te informeren over individuele klachten en de wijze waarop daarmee is omgegaan. Overigens zijn in de detentiecentra in Zeist en Rotterdam bij het personeel geen klachten ingediend met betrekking tot deze opvang en begeleiding volgend op de overplaatsingen. Ook als er geen formele klachten worden ingediend is het personeel extra alert op mogelijke vragen die leven bij de betrokken personen. </antwoord>
      <antwoord nummer="6">Uit de berichtgeving en de rapportages die mij bereiken blijkt het volgende: de betrokken gedetineerden zijn na overplaatsing allemaal individueel opgevangen. Daarbij is uitleg gegeven over onder andere de reden van overplaatsing, de opvang door de medische dienst en de geannuleerde vluchten. De gedetineerden zijn direct in ruime mate in de gelegenheid gesteld om op kosten van de inrichting te bellen met wie zij wilden. Daarnaast zijn de volgende dag extra telefoonkaarten en andere zaken, zoals tabak, kostenloos ter beschikking gesteld. Gedurende de nachtdienst was extra personeel beschikbaar. Door de medische dienst heeft een individuele intake plaatsgevonden en is de betrokken gedetineerde zo nodig doorverwezen naar de arts, psycholoog of psychiater. Er was extra psychologische hulp beschikbaar om in de hulpvraag te voorzien. Ook na de eerste opvang zijn er zowel individuele als groepsgesprekken georganiseerd, waarbij de geestelijke verzorger een belangrijke rol heeft vervuld. Er is extra bezoekgelegenheid geweest tijdens de avonduren. De eigendommen van de gedetineerden zijn de volgende dag in de inrichting van verblijf ontvangen. Dat is alleen anders met betrekking tot eigendommen in cellen die in opdracht van de technische recherche onberoerd moeten blijven. Er is ingezet op een zo goed mogelijke opvang van alle getroffenen, zij het dat natuurlijk nooit uit te sluiten valt dat in een enkel geval er iets over het hoofd is gezien waardoor de opvang als minder bevredigend werd ervaren. Door navraag wordt thans nagegaan of dat het geval is. </antwoord>
      <antwoord nummer="7">De lichamen van de slachtoffers zijn inmiddels vrijgegeven. Conform de reguliere procedure zijn de nabestaanden hierover geïnformeerd. Indien zij dat wensen kunnen de lichamen overgebracht worden naar het land van herkomst om daar begraven te worden, indien dat land daarmee instemt. De kosten van transport alsmede van de begrafenis zullen, indien de nabestaanden niet in die kosten kunnen voorzien, voor rekening komen van de Staat. Ook als de nabestaanden ervoor kiezen het slachtoffer in Nederland te begraven dan wel te laten cremeren zullen de kosten zo nodig door de Staat worden vergoed. </antwoord>
      <antwoord nummer="8">Zoals eerder gemeld doet de technische recherche in opdracht van het openbaar ministerie onderzoek naar de oorzaak van de brand. De betrokkenen bij de brand worden gehoord door de rijksrecherche indien zij dit in het belang van het onderzoek aangewezen acht. Daarnaast verricht de Onderzoeksraad voor veiligheid het brede onderzoek. Zoals is toegezegd aan de Tweede Kamer tijdens het debat op 27 oktober 2005 zijn de wensen van de Tweede Kamer over het horen van de bij de brand betrokkenen aan de Onderzoeksraad doorgegeven. De raad zal zelf de afweging maken wie zij zal horen. Volledigheidshalve merk ik op dat de Inspectie Openbare Orde en Veiligheid een aantal zaken (w.o. geluidsbanden) heeft veiliggesteld die beschikbaar zullen worden gesteld aan de Onderzoeksraad. Op basis van de (voorlopige) uitkomsten van bovenbedoelde onderzoeken, dan wel door de onderzoekers af te geven planningen, kan worden bepaald wanneer en op welke wijze de Tweede Kamer hierover zal worden geïnformeerd. Dit staat overigens los van een eigen, intern onderzoek dat door de gemeente Haarlemmermeer zal worden uitgevoerd. </antwoord>
      <antwoord nummer="9">Veel elementen uit de brief van VluchtelingenWerk Nederland zijn bij beantwoording van vraag 6 aan de orde geweest. Over de gevoelens van angst die medewerkers van VluchtelingenWerk Nederland bij de bij de brand betrokkenen hebben waargenomen, kan ik opmerken dat deze alleszins begrijpelijk zijn, gelet op hetgeen deze mensen hebben meegemaakt. Volgens de informatie waarover wij nu beschikken is door het personeel van de inrichting en hulpverleners hier in ruime mate aandacht aan besteed. De regel in penitentiaire inrichtingen is dat gedetineerden rondom het middaguur eten verstrekt krijgen. Het gaat dan om de warme maaltijd en om twee broodmaaltijden voor de avond en de volgende ochtend. Ook is het regel dat gedetineerden die niet wensen deel te nemen aan activiteiten (zoals luchten) gedurende die tijd worden ingesloten, omdat er dan geen personeel op de afdeling is om toezicht te houden. De brief van VluchtelingenWerk Nederland zal ik separaat beantwoorden. Ik zal de Kamer een afschrift van het antwoord doen toekomen. </antwoord>
      <antwoord nummer="10">In plaats van een schriftelijke instructie is gekozen voor direct persoonlijk overleg met de leiding van de detentiecentra in Zeist en Rotterdam over de opvang van de overgeplaatste personen. Daarbij is aangegeven dat naast de gebruikelijke bejegening in bijzondere situaties extra zorg en aandacht aan hen diende te worden gegeven, zoals ook in antwoord op vraag 6 is beschreven. </antwoord>
      <antwoord nummer="11">Ik heb de vragen zo spoedig mogelijk beantwoord. </antwoord>
      <noten afkomstig="antwoord"/>
   </antwoorden>
</kvr>
