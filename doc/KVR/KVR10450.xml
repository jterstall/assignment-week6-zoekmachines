<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hindriks en Santi (beiden PvdA) aan de ministers van Economische Zaken en van Justitie over toename van het aantal faillissementen. (Ingezonden 8 oktober 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10450
</item>
         <item attribuut="Inhoud">Vragen over de conclusie van het financieel onderzoeksbureau Graydon dat het aantal faillissementen dit jaar explosief is toegenomen.</item>
         <item attribuut="Rubriek">Burgerlijk recht en burgerlijk procesrecht (Faillissementsrecht)</item>
         <item attribuut="Trefwoorden">Faillissementen</item>
         <item attribuut="Vindplaats">Kamervragen met antwoord 1999-2000, nr. 179, Tweede Kamer</item>
         <item attribuut="Vraagnr_bij_indiening">2990000900</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="PvdA">Hindriks</persoon>
            <persoon partij="PvdA">Santi</persoon>
         </item>
         <item attribuut="Datum_reaktie">1999-10-26</item>
         <item attribuut="Datum_indiening">1999-10-08</item>
         <item attribuut="Document-id">KVR10450</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="371" allpagenumbers="371 372" vetnummer="2990000900" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10450" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="179" onderwerp="" indiendatum="1999-10-8">
         <vrager partij="PvdA" oorsprong="parlement">Hindriks</vrager>
         <vrager partij="PvdA" oorsprong="parlement">Santi</vrager>
         <vraagt-aan>de ministers van Economische Zaken en van Justitie</vraagt-aan>
      </vraagdata>
      <antwoorddata antwoorddatum="1999-10-26">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Hebt u kennis genomen van de berichten over de conclusie van het financieel onderzoeksbureau Graydon dat het aantal faillissementen dit jaar explosief is toegenomen? <voetnoot nummer="1"/>
      </vraag>
      <vraag nummer="2">Kunt u aangeven hoe het aantal faillissementen zich het afgelopen jaar heeft ontwikkeld? </vraag>
      <vraag nummer="3">Kunt u daarbij de verdeling tussen allochtone en autochtone starters aangeven? </vraag>
      <vraag nummer="4">Deelt u het standpunt dat er een verband is tussen het aantal bedrijven dat recentelijk is gestart zonder te voldoen aan de eisen voor het opzetten van een bedrijf en de toename van het aantal faillissementen? </vraag>
      <vraag nummer="5">Welke oorzaken zijn er volgens u aan te wijzen voor de toename van het aantal faillissementen? </vraag>
      <vraag nummer="6">Is de minister van Economische Zaken van mening dat de voorgenomen begeleiding van startende ondernemers voldoende waarborgen zal bieden tegen de toename van het aantal faillissementen onder startende ondernemers? </vraag>
      <vraag nummer="7">Op welke wijze denkt de minister van Economische Zaken de begeleiding van startende allochtone ondernemers vorm te geven? </vraag>
      <vraag nummer="8">Is de minister van Economische Zaken van mening dat certificering van ondernemers een rol kan spelen bij het voorkomen van faillissementen? Is de minister voornemens daarover voorstellen te doen aan de Kamer? Wanneer zijn deze voorstellen te verwachten? </vraag>
      <vraag nummer="9">Wanneer is de minister van Justitie voornemens een voorstel tot wijziging van de Faillissementswet aan de Kamer te zenden? </vraag>
      <vraag nummer="10">Op welke wijze zal in het aangekondigde wetsvoorstel tot wijziging van de Faillissementswet rekening worden gehouden met de positie van startende ondernemers? </vraag>
      <noten afkomstig="vraag">
         <noot nummer="1" datum="1999-10-6" bron="Het Financieel Dagblad en de NRC">Het Financieel Dagblad en de NRC, 6 oktober 1999</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2" voetnoot="1">In het eerste halfjaar van 1999 zijn 1971 faillissementen uitgesproken. <voetnoot nummer="1"/>Dit is ruim een kwart minder dan in de vergelijkbare periode in 1998. Deze daling wordt positief beïnvloed door de per 1 december 1998 ingevoerde Wet Schuldsanering Natuurlijke Personen (WSNP). In het eerste halfjaar van 1999 is bij 2381 natuurlijke personen definitief een schuldsaneringsregeling van toepassing verklaard. Ongeveer 20% van dit aantal natuurlijke personen is ondernemer. Om de vergelijking tussen 1998 en 1999 zo zuiver mogelijk te maken, dient deze 20% opgeteld te worden bij de 1971 faillissementen in het eerste halfjaar van 1999. Na deze optelling blijkt het aantal faillissementen, in tegenstelling tot de conclusies van het financieel onderzoeksbureau Graydon, in het eerste halfjaar van 1999 ruim 8% lager te liggen dan in de vergelijkbare periode in 1998. </antwoord>
      <antwoord nummer="3">Het CBS maakt in haar faillissements-statistieken geen onderscheid tussen allochtone en autochtone starters. Het is dus niet mogelijk dit onderscheid aan te geven. </antwoord>
      <antwoord nummer="4" voetnoot="2">Uit de recent uitgevoerde evaluatie van de Vestigingswet blijkt dat de vereenvoudiging van de wet in 1996 beperkte gevolgen voor het aantal opheffingen en nauwelijks effect op het aantal faillissementen heeft gehad. <voetnoot nummer="2"/>Verder blijkt uit dit evaluatie-onderzoek dat het hebben van een vestigingsdiploma geen significante invloed heeft op het overleven van een onderneming. Het standpunt dat er een verband is tussen de gesuggereerde toename van het aantal faillissementen en het aantal bedrijven dat recentelijk zou zijn gestart zonder te voldoen aan de eisen voor het opzetten van een bedrijf wordt dan ook door mij niet gedeeld. </antwoord>
      <antwoord nummer="5">In het antwoord op vraag 2 heb ik aangegeven dat het aantal faillissementen in het eerste halfjaar van 1999 niet is toegenomen. </antwoord>
      <antwoord nummer="6" voetnoot="3">Ik ben van mening dat in het algemeen starters zich in de praktijk grondig prepareren op het ondernemerschap. Het netwerk van al dan niet gesubsidieerde voorlichtings- en adviesdiensten speelt hier in toenemende mate op in. Zo laat een onderzoek onder startende ondernemers zien dat zij zich bij diverse organisaties oriënteren (zie onderstaande tabel). <voetnoot nummer="3"/>Waar winnen starters informatie in? Informatiebron % Kamer van Koophandel 91% Belastingdienst 76% Accountant 72% Bank 60% Branche- of beroepsorganisatie 29% Gemeente- of andere dienst 21% Gemeente – GSD 14% Syntens 13% </antwoord>
      <antwoord nummer="7">Etnische (startende) ondernemers onderscheiden zich in beginsel niet van autochtone (startende) ondernemers. Zaken als het aantrekken van geschikte financiering, het omgaan met de hoge administratieve lastendruk en het verkrijgen van adequate bedrijfshuisvesting vormen voor iedere ondernemer, ongeacht zijn afkomst, een grote uitdaging. Etnische starters kunnen voor begeleiding dan ook terecht bij de reguliere instanties. Daarnaast kampen sommige etnische ondernemers met specifieke knelpunten. Uitgaande van de veelsoortigheid van etnische ondernemers moeten specifieke maatregelen uitgaan van een lokale maatwerkaanpak, dichtbij de praktijk. Het kabinet heeft daarom gekozen voor een aanpak via het grote steden beleid. Langs die weg wordt gestimuleerd dat er mentoren beschikbaar zullen zijn voor de begeleiding en advisering van etnische ondernemers. Dit is uitdrukkelijk opgenomen in het start-convenant met de grote steden en wordt nu verder uitgewerkt in de deelconvenanten met de individuele steden. </antwoord>
      <antwoord nummer="8">Certificering kan in beginsel leiden tot het verbeteren van de marktdoorzichtigheid en verhoging van de kwaliteit van goederen en diensten. Daarbij moet er uiteraard wel voor worden gewaakt dat ze niet marktafschermend werken en de mededingingsrechtelijke toets kunnen doorstaan. Ik zie echter niet in hoe certificering direct kan bijdragen aan het voorkomen van faillissementen. Van mijn kant zijn er dus geen voorstellen te verwachten, die betrekking hebben op de rol van certificering bij het voorkomen van faillissementen. </antwoord>
      <antwoord nummer="9">Een wetsvoorstel tot wijziging van de Faillissementswet zal binnenkort voor advies worden verzonden aan de Raad van State. </antwoord>
      <antwoord nummer="10">Genoemd wetsvoorstel richt zich primair op de bevordering van de effectiviteit van surséance van betaling en van faillissement. Het wetsvoorstel heeft, niet zozeer betrekking op de startende ondernemer, maar vooral betekenis voor de ondernemer die in betalingsmoeilijkheden verkeert en de ondernemer die overweegt zijn activiteiten te herstructureren of te beëindigen. </antwoord>
      <noten afkomstig="antwoord">
         <noot nummer="1">CBS, Kwart minder faillissementen door Wet Schuldsanering Natuurlijke Personen, CBS Persbericht, 12-08-1999. Http://www.cbs.nl/diensten/persberichten/pb99n204.htm</noot>
         <noot nummer="2">Bakkenist Management Consultants, Evaluatie Vestigingswet Bedrijven 1954. Hoofdrapport, Diemen, 1999. Zie ook kamerstuk II, 1998/99, 26 731, nr. 1</noot>
         <noot nummer="3">EIM, Startende Ondernemers in 1998, Zoetermeer, 1999</noot>
      </noten>
   </antwoorden>
</kvr>
