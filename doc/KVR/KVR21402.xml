<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Algra (CDA) aan de minister van Binnenlandse Zaken en Koninkrijksrelaties over brandstichting in politieauto's. (Ingezonden 24 september 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21402
</item>
         <item attribuut="Inhoud">Vragen over maatregelen naar aanleiding van het in brandsteken van politievoertuigen op een aantal plaatsten in Nederland.</item>
         <item attribuut="Rubriek">Criminaliteit en openbare orde (Brandpreventie en brandbestrijding) Criminaliteit en openbare orde (Politie) Strafrecht en strafprocesrecht (Misdrijven) Verkeer, vervoer en waterstaat (Motorrijtuigen)</item>
         <item attribuut="Trefwoorden">Branden Delicten Motorrijtuigen Politie</item>
         <item attribuut="Vindplaats">Kamervragen met antwoord 2004-2005, nr. 191, Tweede Kamer</item>
         <item attribuut="Vraagnr_bij_indiening">2040500360</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Algra</persoon>
         </item>
         <item attribuut="Datum_reaktie">2004-10-20</item>
         <item attribuut="Datum_indiening">2004-09-24</item>
         <item attribuut="Document-id">KVR21402</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="401" allpagenumbers="401 402" vetnummer="2040500360" code="0405tkkvr191" lopendefooter="Tweede Kamer, vergaderjaar 2004–2005, Aanhangsel" filenaam="KVR21402" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="191" onderwerp="" indiendatum="2004-09-24">
         <vrager partij="CDA" oorsprong="parlement">Algra</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2004-10-20">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Welke maatregelen heeft u tot nu toe genomen naar aanleiding van het in brand steken van politievoertuigen op een aantal plaatsen in Nederland? Wanneer bent u overgegaan tot actie? </vraag>
      <vraag nummer="2">Hoe groot is de financiële schade als gevolg van de brandstichtingen? Wat zijn de gevolgen voor de beschikbaarheid en inzetbaarheid van politievoertuigen? </vraag>
      <vraag nummer="3">Welke prioriteit heeft de opsporing en het voorkomen van vernielingen van politievoertuigen? </vraag>
      <vraag nummer="4">Welke maatregelen gaat u nemen om deze gezagondermijnende acties te voorkomen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1 en 4">Naar aanleiding van de brandstichtingen zijn alle korpsen extra alert op het zo veilig mogelijk stallen van hun voertuigen. Met het vergroten van de actieradius waarbinnen de brandstichtingen plaatsvinden, zijn meer regio’s overgegaan tot het treffen van extra concrete beveiligingsmaatregelen. Via de regionale informatieknooppunten en het nationaal informatieknooppunt heeft hierover landelijke informatie-uitwisseling plaatsgevonden. Na de brand in de politieregio Noord- en Oost-Gelderland heeft de divisie recherche van de politieregio Utrecht op basis van een risicoinventarisatie alle korpsen geadviseerd over te nemen preventiemaatregelen rondom de terreinen waar politievoertuigen staan gestald. Deze maatregelen dienen ter voorkoming van brandstichting en het minimaliseren van de schade in geval van brandstichting. De nadere invulling hiervan is afhankelijk van zowel de risicoanalyse als het bestaande beveiligingsniveau en verschilt derhalve per korps. Tot de maatregelen die korpsen thans genomen hebben behoren: het inzetten van extra surveillance, het inhuren van particuliere beveiliging en het treffen van extra toegangsbeperkende maatregelen. Deze maatregelen kunnen eventuele brandstichtingen overigens niet volledig uitsluiten, omdat het niet mogelijk is om op alle momenten en alle plaatsen politievoertuigen op volledig afgeschermde terreinen te plaatsen. Naast preventieve beveiligingsmaatregelen is er tevens een justitieel onderzoek gestart waarover ik u in de beantwoording op vraag 3 verder informeer. </antwoord>
      <antwoord nummer="2">In een voorlopige inventarisatie van de verzekeringscoördinator van de politieregio Utrecht wordt de totale schade aan voertuigen bij de branden in de politieregio’s Gooi en Vechtstreek, Utrecht, IJsselland geïndiceerd op € 900 000. Hierbij is nog geen rekening gehouden met mogelijke gevolgschade. Tevens is er bij deze branden voor ongeveer € 130 000 schade aan gebouwen geleden. De schade aan deze voertuigen en gebouwen komt, afhankelijk van de afgesloten verzekeringen en het daarbij behorende eigen risico, ten dele voor rekening van de politiekorpsen. Een aantal van deze voertuigen was niet tegen brand en molest verzekerd, hetgeen op basis van boekverlies een schade van € 226 512 betekent. Bij de brand in de politieregio Zuid-Holland Zuid op 6 september is geen schade geleden door de politie. De uitgebrande auto’s, waarvan de schade wordt geïndiceerd op € 65 000, werden gebruikt door de dienst stadstoezicht van de gemeente Dordrecht en waren eigendom van een leasemaatschappij. De brand in de politieregio Noord- en Oost-Gelderland, op 21 september, vond plaats op een particulier bedrijventerrein. De schade aan de inventaris van deze firma bedraagt ongeveer € 3 500 000. Van de uitgebrande voertuigen waren er 40 bestemd voor de politie. De voertuigen stonden op het terrein voor de inbouw van communicatieapparatuur waarna oplevering aan de politiekorpsen zou plaatsvinden. In overleg tussen de betrokken verzekeringsmaatschappijen wordt thans bepaald wie verantwoordelijk is voor schade. De totale schade van alle branden wordt voorlopig geïndiceerd op € 6 095 000. Het capaciteitsverlies van voertuigen wordt binnen de politieregio’s opgevangen binnen het eigen wagenpark. Zo wordt waar nodig met opvallende voertuigen «geschoven» tussen de korpsonderdelen, lesvoertuigen worden ingezet voor de operationele dienst en voertuigen, die door afschrijving of het beëindigen van het leasecontract op het punt stonden buiten gebruik te worden gesteld, worden langer ingezet dan gepland. Tevens zijn er vervangende voertuigen besteld. Ondanks de aanzienlijke schade en hinder geven de korpsen aan dat door bovengenoemde maatregelen er niet of nauwelijks gevolgen zijn voor de noodzakelijke beschikbaarheid en operationele inzetbaarheid van politievoertuigen. </antwoord>
      <antwoord nummer="3">Ik wil voorop stellen dat het hier gaat om ernstige strafbare feiten waartegen adequaat opgetreden dient te worden. Vanwege het patroon en de aard van de brandstichtingen is een bovenregionaal opsporingsteam ingesteld welke de brandstichtingen zal onderzoeken. Dit houdt in dat door de Bovenregionale Recherche Noordwest &amp; Midden-Nederland een team is ingericht onder gezag van de hoofdofficier van Justitie van het arrondissement Haarlem. Door het inzetten van de Bovenregionale Recherche kan er slagvaardiger en met meer capaciteit gewerkt worden aan het ophelderen van deze brandstichtingen. </antwoord>
      <noten afkomstig="antwoord"/>
   </antwoorden>
</kvr>
