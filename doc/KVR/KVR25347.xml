<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de ministers van Justitie en van Volksgezondheid, Welzijn en Sport over tienerseks. (Ingezonden 23 februari 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25347
</item>
         <item attribuut="Inhoud">Vragen naar aanleiding van bericht in Het Parool (Luncheditie), 21 februari 2006, over rapport GGD Amsterdam, 'Seksueel gedrag in een subcultuur van tieners in Amsterdam-Zuidoost', waarin wordt geconcludeerd dat veel tieners het steeds normaler vinden om seks aan te bieden voor een beloning in natura of in geld. Indiener wil onder meer weten welke maatregelen worden genomen om te voorkomen dat dit probleem kan uitmonden in serieuzere vormen van prostitutie en mensenhandel. Ze verwijst naar eerdere Kamervragen, naar aanleiding van rapport 'Tippelen na de zone, straatprostitutie en verborgen prostitutie' van het Bonger Instituut (Aanhangsel van de Handelingen II, 2005-2006, nr. 9). Aanvulling op eerdere vragen terzake van het lid Van der Staaij (SGP), eveneens ingezonden 23 februari 2006.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Strafrecht en strafprocesrecht (Vervolging) Welzijn (Jeugdigen)</item>
         <item attribuut="Trefwoorden">Jeugdigen Prostitutie Seksualiteit Strafvervolging Zedendelicten</item>
         <item attribuut="Vindplaats">Kamervragen met antwoord 2005-2006, nr. 1253, Tweede Kamer</item>
         <item attribuut="Vraagnr_bij_indiening">2050608640</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2006-04-13</item>
         <item attribuut="Datum_indiening">2006-02-23</item>
         <item attribuut="Document-id">KVR25347</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2671" allpagenumbers="2671 2672" vetnummer="2050608640" code="0506tkkvr1253" lopendefooter="Tweede Kamer, vergaderjaar 2005–2006, Aanhangsel" filenaam="KVR25347" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1253" onderwerp="" indiendatum="2006-02-23">
         <vrager partij="PvdA" oorsprong="parlement">Arib</vrager>
         <vraagt-aan>de ministers van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="13 april 2006), zie ook Aanhangsel Handelingen nr. 1089, vergaderjaar 2005–2006">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister en de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het artikel «Amsterdamse tieners doen aan betaalde seks»? <voetnoot nummer="1"/>
      </vraag>
      <vraag nummer="2" voetnoot="2">Wat vindt u ervan dat in een land als Nederland, tieners met problemen het aanbieden van seks tegen een beloning in natura of in geld als een manier van overleven zien en dat er volwassenen zijn die hier misbruik van maken en betaalde seks met tieners bedrijven c.q. hen daartoe aanzetten? <voetnoot nummer="2"/>
      </vraag>
      <vraag nummer="3">Deelt u de mening dat deze problematiek, waarbij er sprake is van een subcultuur waarin tieners zichzelf weinig beperkingen opleggen, kan uitmonden tot serieuzere vormen van prostitutie en zelfs mensenhandel? </vraag>
      <vraag nummer="4" voetnoot="3">Herinnert u zich de eerdere Kamervragen over prostitutie door minderjarigen in Amsterdam mede naar aanleiding van het rapport «Tippelen na de zone, straatprostitutie en verborgen prostitutie» van het Bonger Instituut? <voetnoot nummer="3"/>
      </vraag>
      <vraag nummer="5">Kunt u uiteenzetten welke maatregelen u heeft getroffen sinds het verschijnen van het rapport van het Bonger Instituut? Kunt u eveneens uiteenzetten wat politie en justitie hebben ondernomen om deze problematiek tegen te gaan? </vraag>
      <vraag nummer="6">Hoe verklaart u dat de problemen zich blijkbaar nog steeds voordoen? Welke maatregelen moeten er worden getroffen om deze problemen effectief te kunnen aanpakken, naast de maatregelen uit het Plan van aanpak «Ordening en bescherming van de prostitutiesector»? </vraag>
      <vraag nummer="7" voetnoot="3">Wat is de stand van zaken met betrekking tot het onderzoek dat u aankondigde in antwoord op bovengenoemde Kamervragen naar de ontwikkelingen die zich binnen de prostitutie hebben voorgedaan? <voetnoot nummer="3"/>
      </vraag>
      <vraag nummer="8">Bent u bereid een landelijk onderzoek in te stellen naar het verschijnsel «tienerseks als tegenprestatie»? </vraag>
      <noten afkomstig="vraag">
         <noot nummer="1" datum="2006-02-21" bron="het Parool luncheditie,">het Parool luncheditie,, 21 februari 2006</noot>
         <noot nummer="2">Seksueel gedrag in een subcultuur van tieners in Amsterdam Zuidoost</noot>
         <noot nummer="3" documenttype="Kamervragen" documentnummer="9" documentjaargang="2005-2006">Aanhangsel Handelingen, nr. 9, vergaderjaar 2005–2006.</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Van der Staaij (SGP), ingezonden 23 februari 2006, (vraagnummer 2050608620). </toelichting>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Zoals geantwoord op de vragen 2 en 7 van het lid Van der Staaij, vind ik deze gegevens uit het rapport van de GGD Amsterdam verontrustend. Zie ook mijn antwoord op de vragen 6 en 7. </antwoord>
      <antwoord nummer="3">In de quick scan staat aangegeven dat de problematiek mogelijk kan uitmonden in serieuzere vormen van prostitutie. Hiernaar is echter geen onderzoek gedaan en zijn ook geen gegevens beschikbaar. Zoals het zich nu laat aanzien, doet het verschijnsel zich vooral voor bij tieners onderling en in vrijwilligheid. Of er sprake is van echte vrijwilligheid en of dergelijk gedrag uit kan monden in prostitutie is thans onduidelijk. De inventarisatie (zie antwoord op vraag 7 Van der Staaij) kan hierover wellicht meer informatie genereren. </antwoord>
      <antwoord nummer="4">Ja. </antwoord>
      <antwoord nummer="5 en 6">Zie mijn antwoorden op de vragen van het lid Van der Staaij. Hoewel een groot deel van de beschreven problematiek met name te maken lijkt te hebben met de veranderde seksuele moraal en niet primair met jeugdprostitutie wil ik hier toch een aantal maatregelen op het gebied van jeugdprostitutie noemen. Voor wat betreft politie en justitie, richt het toezicht zich niet alleen op de vergunde sector, waar gelukkig nauwelijks meer minderjarigen worden aangetroffen, maar ook op het illegale circuit. Naar aanleiding van een aangifte dan wel een melding ter zake van ongewenste vormen van prostitutie wordt door politie en justitie actief opgetreden. Indien er sprake is van een opsporingsindicatie wordt, conform de Aanwijzingen van het College van procureurs-generaal, door de politie een onderzoek gestart. Daarnaast kan ik melden dat prostitutie door minderjarigen een onderwerp is dat ook in tweede evaluatie opheffing bordeelverbod meegenomen zal worden. Verder wordt momenteel een aanvang gemaakt om te komen tot een gecentraliseerde registratie jeugdprostitutie. De verwachting is dat een betere registratie een beter inzicht in de problematiek zal bieden. Dit kan dan zo nodig weer leiden tot beleidsvoorstellen. Als laatste zou ik onder uw aandacht willen brengen dat het Landelijk Informatiepunt jeugdprostitutie in februari 2005 van start is gegaan en momenteel bezig is met het agenderen van de problematiek, het ontwikkelen van een vraagbaakfunctie, het bundelen van feiten en cijfers, het bijeenbrengen van «good practices», het omschrijven van de elementen van een integrale aanpak en het adviseren over een meerjarige aanpak. Een aantal resultaten van deze inspanningen zijn reeds te vinden op de website van het Informatiepunt (www.jeugdprostitutie.nl). </antwoord>
      <antwoord nummer="7">Het onderzoek waarnaar verwezen wordt is de tweede evaluatie van de opheffing van het bordeelverbod. Dit onderzoek wordt momenteel uitgevoerd. De resultaten hiervan zullen voor het eind van dit jaar aan de Kamer worden toegezonden. </antwoord>
      <antwoord nummer="8">Het entameren van een landelijk onderzoek is op dit moment niet opportuun, wel zal een inventarisatie verricht worden om een completer beeld te verkrijgen van de diverse problemen en ook zal ik laten inventariseren wat bekend is over effectieve aanpakken. Daarbij dient ook in acht genomen te worden dat er op regionaal niveau aandacht aan geschonken wordt. Daarnaast is de Staatssecretaris van VWS van plan meer aandacht te besteden aan preventie op het gebied van seksualiteit, met name op het gebied van wensen en grenzen t.a.v. seksualiteit. Dit wordt samen met organisaties als de Rutgers Nisso Groep en Soa Aids Nederland opgepakt. Op deze manier wordt geprobeerd om problemen (bijvoorbeeld dwang) en verschijnselen zoals betaalde tienerseks te voorkomen. Over deze aanpak wordt de Tweede Kamer op de hoogte gehouden door de Staatssecretaris van VWS. Bij het eerdergenoemde (antwoord op vraag 7 Van der Staaij) onderzoek naar groepsverkrachtingen zal aandacht gegeven worden aan, onder meer, de mogelijke rol van opvoeder(s), internet en televisie. </antwoord>
      <noten afkomstig="antwoord"/>
   </antwoorden>
</kvr>
