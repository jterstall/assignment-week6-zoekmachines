<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oplaat (VVD) aan de ministers van Verkeer en Waterstaat en van Volkshuisvesting, Ruimtelijke Ordening en Milieubeheer over de Nederlandse Norm (NEN-normen). (Ingezonden 22 november 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16928
</item>
         <item attribuut="Inhoud">Vragen over de onafhankelijkheid van de commissies die de NEN-normen (Nederlandse Norm) vaststellen.</item>
         <item attribuut="Rubriek">Wetenschap en technologie (Overig)</item>
         <item attribuut="Trefwoorden">Normalisatie</item>
         <item attribuut="Vindplaats">Kamervragen met antwoord 2002-2003, nr. 566, Tweede Kamer</item>
         <item attribuut="Vraagnr_bij_indiening">2020303620</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">Oplaat</persoon>
         </item>
         <item attribuut="Datum_reaktie">2002-12-24</item>
         <item attribuut="Datum_indiening">2002-11-22</item>
         <item attribuut="Document-id">KVR16928</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1201" allpagenumbers="1201 1202" vetnummer="2020303620" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16928" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="566" onderwerp="" indiendatum="2002-11-22">
         <vrager partij="VVD" oorsprong="parlement">Oplaat</vrager>
         <vraagt-aan>de ministers van Verkeer en Waterstaat en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-12-24">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Kamp</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het artikel «Normen en waarden» <voetnoot nummer="1"/>waarin wordt gesteld dat normcommissies niet uit deskundigen bestaan, maar uit belanghebbenden? </vraag>
      <vraag nummer="2">Kunt u aangeven wie er deelnemen aan de commissies die de NEN-normen vaststellen? Hoe worden mensen geselecteerd voor deze commissies? Is het waar dat de commissieleden vaak belanghebbenden zijn, die de belangen van hun achterban verdedigen? </vraag>
      <vraag nummer="3">Kunt u aangeven of het waar is dat de commissieleden contributie moeten betalen voor hun lidmaatschap van deze commissies? Zo ja, hoe hoog is deze contributie? </vraag>
      <vraag nummer="4">Wat is de juridische status van de NEN-normen? Welke normen worden aangestuurd door het Bouwbesluit en welke niet? Is er ook andere regelgeving die NEN-normen aanstuurt? Zo ja, welke? Hoe kan in de toekomst voorkomen worden dat er meerdere jaren verstrijken tussen het vaststellen van een nieuwe norm en het daadwerkelijk van kracht worden? </vraag>
      <vraag nummer="5">Acht u het raadzaam om NEN-normen op te nemen in het Bouwbesluit? Zo ja, waarom? </vraag>
      <noten afkomstig="vraag">
         <noot nummer="1" datum="2002-11-12" bron="Cobouw">Cobouw, 12 november 2002</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Commissies die NEN-normen vaststellen, worden ingesteld door de stichting Nederlands Normalisatie-instituut (NEN). Benoeming van leden van dergelijke normcommissies vindt plaats door of onder verantwoordelijkheid van door het Bestuur van NEN ingestelde Beleidscommissies, op grond van een voordracht van binnen maatschappelijke groeperingen als representatief aan te merken organisaties. Normen zijn en worden primair ontwikkeld om het sluiten van privaatrechtelijke overeenkomsten te vereenvoudigen en zijn per definitie documenten die door beide bij een overeenkomst betrokken partijen worden gerespecteerd als recht doende aan beider belangen. In veel gevallen worden zij door alle betrokken partijen gezien als datgene vastleggend wat gewenst is. Partijen kunnen er op vertrouwen dat door toepassing van de normen hun belangen niet worden geschaad, omdat bij de opstelling daarvan vertegenwoordigers uit de eigen kring betrokken zijn geweest, een ontwerp voor die norm openbaar ter kritiek heeft gelegen, de betrokken commissies verantwoording hebben afgelegd over de wijze waarop zij met de ontvangen kritiek zijn omgegaan, partijen daarover worden geïnformeerd en de mogelijkheid hebben beroep aan te tekenen bij de betreffende beleidscommissie als zij zich door de norm in hun belangen geschaad achten. M.a.w. aan alle partijen, ongeacht of zij in de commissie vertegenwoordigd zijn geweest, wordt de mogelijkheid geboden hun belangen in te brengen. Het is verder gebruikelijk dat voor de meer complexe normalisatieopgaven door de normcommissie onafhankelijke en wetenschappelijke instituten worden ingeschakeld ter borging van de kwaliteit van de te ontwikkelen normen. </antwoord>
      <antwoord nummer="3">De kosten van normalisatie worden, naast dekking uit opbrengst van de verkoop van normen en informatieproducten, gedragen door de partijen die belang hechten aan de beschikbaarheid van de normen en daarop invloed wensen uit te oefenen teneinde de bruikbaarheid daarvan af te stemmen op hun eigen behoeften en belangen. Ik merk op dat naast private partijen in voorkomende gevallen ook overheden in hun hoedanigheid van bijvoorbeeld opdrachtgever in de bouw ofwel als handhaver in normcommissies kunnen zijn vertegenwoordigd. Deelname aan het proces staat open voor partijen die er bewust voor kiezen mede te participeren in de dekking van de kosten, behoudens in het geval dat de wel meefinancierende partijen aangeven geen bezwaar te hebben tegen kosteloze deelname van een partij. De hoogte van de individuele bijdragen is afhankelijk van de omvang van de activiteiten, het aantal partijen dat participeert, de draagkracht van elk der partijen en de financiële ruimte voortvloeiend uit eventuele toekomstige verkoopopbrengsten. Normalisatieprojecten kunnen langdurig en complex en daardoor kostbaar van aard zijn. Deelnemende partijen zijn bereid financieel bij te dragen, doordat met toepassing van normen eenduidigheid en uniformiteit wordt bereikt, dat voordelen voor die partijen oplevert. De kosten worden dus gedragen door de partijen, die er baat bij hebben. De overheid staat dus niet als eerste aan de lat om de normalisatie te financieren. </antwoord>
      <antwoord nummer="4">Een norm krijgt pas een juridische status als hij wordt aangestuurd in een specifieke overeenkomst die partijen bindt, of door verwijzing naar de norm in regelgeving, waardoor de norm een publiekrechtelijke betekenis krijgt. De 47 normen, die rechtstreeks door het Bouwbesluit worden aangewezen, worden gepubliceerd in de door de Regeling Bouwbesluit aangestuurde norm NEN 2000. De aanwijzing van deze normen door het Bouwbesluit houdt overigens niet in dat deze normen verplicht worden toegepast. In het kader van de bouwregelgeving staat het initiatiefnemers vrij op andere wijzen dan met toepassing van de aangewezen normen aannemelijk te maken dat wordt voldaan aan de bouwvoorschriften. Er zijn daarnaast vele normen die niet door het Bouwbesluit worden aangestuurd. Er is een veelheid van regelgeving op bijvoorbeeld het vlak van arbeidsomstandigheden, volksgezondheid, veiligheid en milieu, die normen aanstuurt. Het zou een uitgebreid onderzoek vragen om dat op korte termijn in beeld te brengen. Het gebruik en de kenbaarheid van normen in het kader van regelgeving is overigens een onderwerp dat alle aandacht van het Ministerie van EZ heeft. VROM en NEN overleggen intensief over de mogelijkheid om de tijd tussen het beschikbaar komen van de norm en de implementatie in regelgeving te beperken. De stelling dat daar jaren tussen zouden zitten, is in het algemeen zeker niet houdbaar. Er zal echter in principe altijd een periode moeten zijn tussen het moment dat de norm beschikbaar komt en dat die door de regelgeving wordt aangestuurd. Een belangrijke reden hiervoor is dat de voorbereiding van een bouwproject gebaseerd moet kunnen zijn op de normen die op de datum van indienen van de bouwaanvraag van kracht zijn. Ze moeten daartoe ruim van tevoren beschikbaar zijn. Dit is ook de reden VROM ernaar streeft zes maanden voordat een wijziging van het Bouwbesluit van kracht wordt, deze wijziging te publiceren. Het staat de indiener van de bouwaanvraag vrij met het gemeentelijk bouwtoezicht te overleggen over acceptatie van een aanvraag op basis van een herziene norm. De relevante inhoudelijke wijzigingen kunnen namelijk soms minder ingrijpend zijn, en zullen in elk geval in overeenstemming zijn met ontwikkelingen in de bouwpraktijk, terwijl VROM en NEN overlegd hebben over de consequenties voor regelgeving van toepassing van de nieuwe norm. </antwoord>
      <antwoord nummer="5">De ontwikkeling van normen in privaatrechtelijke sfeer, onder de hoede van NEN, is een nadrukkelijke keuze van de overheid geweest en vastgelegd in de Woningwet. Redenen hiervoor zijn de expertise die bij die partijen aanwezig is, wordt gemobiliseerd. Verder wordt met deze werkwijze draagvlak voor het gebruik van de normen gerealiseerd. En ten slotte wordt hierdoor voorzien in de financiering van de normalisatie door partijen, die hiertoe bereid zijn. Door deze benadering is een stelsel van bouwregelgeving tot stand gebracht dat wordt gekenmerkt door een publiek-private samenwerking. De wetgever stelt de voorschriften, de normen die kunnen worden toegepast bij het voldoen aan die voorschriften zijn privaatrechtelijk. De keuze voor deze benadering heeft brede acceptatie gevonden in de bouwwereld en het continueren daarvan is door diezelfde bouwwereld diverse malen bepleit bij het bespreken van voornemens tot nieuwe of aangepaste regelgeving. Ik zie dan ook geen aanleiding om dit stelsel fundamenteel anders in te richten. </antwoord>
      <noten afkomstig="antwoord"/>
   </antwoorden>
</kvr>
