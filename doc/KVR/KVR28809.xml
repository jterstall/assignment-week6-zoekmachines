<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koser Kaya (D66) aan de minister van Justitie en de staatssecretaris van Financiën over falend fraudebeleid. (Ingezonden 4 juni 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28809
</item>
         <item attribuut="Inhoud">Vragen naar aanleiding van artikelen in NRC Handelsblad van 26 en 27 mei 2007 en het Financieele Dagblad van 16 mei 2007 over bestrijding van faillissementsfraude. Uit deze artikelen blijkt dat dit op papier een topprioriteit is, maar in de praktijk stagneert. Van de naar schatting 750 frauduleuze faillissementen per jaar zou de FIOD er slechts 20 voor de rechter brengen.</item>
         <item attribuut="Rubriek">Burgerlijk recht en burgerlijk procesrecht (Faillissementsrecht) Criminaliteit en openbare orde (Fraude)</item>
         <item attribuut="Trefwoorden">Faillissementen Fraude</item>
         <item attribuut="Vindplaats">Kamervragen met antwoord 2006-2007, nr. 2170, Tweede Kamer</item>
         <item attribuut="Vraagnr_bij_indiening">2060716910</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Koser Kaya</persoon>
         </item>
         <item attribuut="Datum_reaktie">2007-07-13</item>
         <item attribuut="Datum_indiening">2007-06-04</item>
         <item attribuut="Document-id">KVR28809</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4597" allpagenumbers="4597 4598" vetnummer="2060716910" code="0607tkkvr2170" lopendefooter="Tweede Kamer, vergaderjaar 2006–2007, Aanhangsel" filenaam="KVR28809" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2170" onderwerp="" indiendatum="2007-06-4">
         <vrager partij="D66" oorsprong="parlement">Koser Kaya</vrager>
         <vraagt-aan>de minister van Justitie en de staatssecretaris van Financiën</vraagt-aan>
      </vraagdata>
      <antwoorddata antwoorddatum="2007-07-13">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Klopt de bewering dat financiële fraudebestrijding, en in het bijzonder de bestrijding van faillissementsfraude, op papier een topprioriteit is maar in de praktijk stagneert? <voetnoot nummer="1"/>
      </vraag>
      <vraag nummer="2">Is het waar dat eenderde van de faillissementen frauduleus is (met een maatschappelijke schade tussen de € 250 miljoen en € 1 miljard) en dat er jaarlijks 750 frauduleuze (beleggings)firma’s failliet gaan waarvan de Fiscale Inlichtingen- en Opsporingsdienst (FIOD) er slechts 20 voor de rechter weet te brengen? </vraag>
      <vraag nummer="3" voetnoot="2">Wat vindt u van de uitlatingen van de in het krantenartikel genoemde rechter bij het gerechtshof in Arnhem die onder andere heeft gezegd «Het verhogen van de hoeveelheid aangiftes is in deze situatie dus zinloos. Dat is niet meer dan retoriek», en die bovendien stelt dat de vorming van een faillissementscentrum bij de Fiscale Inlichtingen- en Opsporingsdienst/Economische Controledienst (FIOD-ECD) is mislukt en de top van Justitie een gebrek aan affiniteit voor fraudebestrijding verwijt? <voetnoot nummer="2"/>
      </vraag>
      <vraag nummer="4">Wat is de beleidskeuze die ten grondslag ligt aan het geringe aantal aangiftes dat de FIOD-ECD produceert? </vraag>
      <vraag nummer="5">Van hoeveel gevallen van rechterlijke dwaling door onkunde van de rechters heeft bovenbedoelde rechter kennis? </vraag>
      <vraag nummer="6">Kunt u een rechter(lijk ambtenaar) bij zich ontbieden als die buiten de rechtszaal en kennelijk als gewoon deskundige bovengenoemde uitlatingen doet? Hebt u met de bovenbedoelde rechter gesproken? Zo ja, hoe verhoudt zich dit tot de trias politica? </vraag>
      <noten afkomstig="vraag">
         <noot nummer="1" datum="2007-05-27" bron="Aertjan Grotenhuis, «Particulier dupe falend fraudebeleid», NRC Handelsblad, 26 en">Aertjan Grotenhuis, «Particulier dupe falend fraudebeleid», NRC Handelsblad, 26 en, 27 mei 2007</noot>
         <noot nummer="2" datum="2007-05-16" bron="Vasco van der Boon en Gerben van der Marel, , Het Financieele Dagblad" titel="Fraudebestrijding vergt meer middelen">Vasco van der Boon en Gerben van der Marel, «Fraudebestrijding vergt meer middelen», Het Financieele Dagblad, 16 mei 2007</noot>
      </noten>
   </vragen>
   <antwoorden aantal="6">
      <antwoord nummer="1">De afgelopen jaren is de Kamer herhaaldelijk geïnformeerd over de ontwikkelingen op het terrein van financiële fraudebestrijding en de bestrijding van faillissementsfraude. Op 23 januari 2006 heeft de toenmalige minister van Justitie de Kamer geïnformeerd over het WODC-onderzoeksrapport «Fraude en misbruik bij faillissement; een onderzoek naar hun aard en omvang en naar de mogelijkheden van bestrijding» (Kamerstukken II, 2005–2006, 27 244, nr. 25). Het WODC-onderzoek maakt deel uit van het «actieplan voor de intensivering van de bestrijding van faillissementsfraude». Op 6 december 2006 heb ik de Kamer geïnformeerd over de voortgang van het actieplan en over de toezegging dat er een actualisering van het actieplan zal komen (Kamerstukken II, 2006–2007, 28 684, nr. 104). De uitvoering van deze toezegging maakt deel van het programma ter versterking van de bestrijding van financieel-economische criminaliteit in haar geheel. Hiertoe is onder meer een visiedocument ontwikkeld over fraudebestrijding in het algemeen en faillissementsfraude in het bijzonder. Zoals ik reeds in mijn brief van 6 december 2006 aan de Kamer heb bericht, is het terrein van de fraudebestrijding complex en is de opsporing van faillissementsfraude niet alleen een taak voor de FIOD-ECD en het Functioneel Parket, maar ook van de Bovenregionale Recherche, de regionale politie en de lokale parketten. Het programma «versterking van de bestrijding van financieel-economische criminaliteit in haar geheel» dient enerzijds om meer samenhang en afstemming aan te brengen en anderzijds om te komen tot concrete operationalisering. Het bovenstaande geeft aan dat bestrijding van fraude niet alleen tot prioriteit is benoemd maar dat de betrokken actoren alle doende zijn uitvoering te geven aan deze prioriteit. Voor het overige verwijs ik naar mijn recente antwoorden op de vragen van het lid De Roon (PVV) over strafrechtelijke fraudebestrijding (TK 2006–2007, 1694). </antwoord>
      <antwoord nummer="2" voetnoot="1">Het WODC-onderzoeksrapport «Fraude en misbruik bij faillissement; een onderzoek naar hun aard en omvang en naar de mogelijkheden van bestrijding» geeft aan dat in de 868 onderzochte faillissementen in 212 dossiers, dus in bijna een kwart van de zaken, aanwijzingen zijn aangetroffen voor enige vorm van faillissementsfraude. In reactie op uw vraag inzake het aantal zaken dat voor de rechter wordt gebracht, verwijs ik naar de cijfers uit het Beheersverslag 2006, pag. 31 van de Belastingdienst. In de afgelopen twee jaren heeft de FIOD-ECD 115 onderzoeken naar faillissementsfraude afgerond. Hiermee is de jaardoelstelling van circa 60 zaken per jaar gerealiseerd. <voetnoot nummer="1"/>
      </antwoord>
      <antwoord nummer="3">Ik deel niet de opvatting van mevrouw Hilverda dat het verhogen van de hoeveelheid aangiftes in deze situatie zinloos is en ook niet haar verwijt dat de top van Justitie een gebrek aan affiniteit voor fraudebestrijding zou hebben. De feiten wijzen ook uit dat dit verwijt niet kan worden gemaakt. De aanpak van financieel-economische criminaliteit is de voorbije jaren gezocht in kwaliteitsverbetering en versterking van de organisatie van de bestrijding. Om de bestrijding van middelzware en zware vormen van «horizontale fraude» te professionaliseren en versterken, werden interregionale fraude teams (IFT’s) ingericht; dit zijn samenwerkingsverbanden van politie en OM. Per 1 januari 2004 zijn de nationale en bovenregionale recherche ingericht en zijn de interregionale fraudeteams (IFT’s) onderdeel geworden van de bovenregionale recherche. Tegelijkertijd is gewerkt aan het versterken van de sturing van het Openbaar Ministerie onder andere door de inrichting van het Functioneel Parket van het Openbaar Ministerie met ingang van 1 januari 2003. De FIOD-ECD heeft een kenniscentrum dat succesvol kan worden genoemd. Van circa 10 zaken per jaar tot 2003 worden er nu ongeveer 60 zaken per jaar afgedaan. Mevrouw Hilverda lijkt ervan uit te gaan dat het kenniscentrum (zij noemt het «faillissementscentrum») een nationaal aanjagende functie zou krijgen. Dat is niet het geval en dat is ook nooit de bedoeling geweest. Wel heeft het kenniscentrum als doelstelling om een aanjagende functie te hebben binnen de FIOD-ECD en daar is het ook in geslaagd. Inmiddels is er in elk regiokantoor van de FIOD-ECD kennis en aandacht voor faillissementsfraude aanwezig. De kennis is nu goed verspreid over de organisatie en de FIOD-ECD doet veel meer zaken dan een paar jaar geleden. Ten aanzien van faillissementsfraudezaken kan onderscheid gemaakt worden in hoog, midden en laag segment. Hoogsegmentzaken (zware zaken) worden afgehandeld door de FIOD-ECD en de Nationale Recherche, zaken uit het midden segment worden afgehandeld door bovenregionale rechercheteams en zaken uit het laag segment worden afgehandeld door de districtsrecherche. De FIOD-ECD levert ongeveer 60 zware zaken per jaar conform de afspraak met het Openbaar Ministerie. Zie verder mijn antwoord op de vragen 2 en 4. </antwoord>
      <antwoord nummer="4">De FIOD-ECD produceert geen aangiften maar processen-verbaal. Aangenomen wordt dat de beleidskeuze wordt bedoeld die ten grondslag ligt aan het aantal processen-verbaal dat de FIOD-ECD produceert. Jaarlijks worden beleidsmatige afspraken gemaakt tussen de ministeries van Justitie en van Financiën, het Functioneel Parket en de FIOD-ECD. Deze worden vastgelegd in het jaarlijkse handhavingarrangement. Voor 2007 is wederom vastgesteld dat de FIOD-ECD 60 onderzoeken doet. De afspraken in het handhavingsarrangement zijn het resultaat van de afweging tussen beschikbare capaciteit enerzijds en de te realiseren beleidsdoelen in brede zin anderzijds. In het licht van het pakket van maatregelen (zie ook de antwoorden op de vragen 1 en 3) met betrekking tot de bestrijding van faillissementsfraude is de keuze voor 60 zaken per jaar een afgewogen beslissing. </antwoord>
      <antwoord nummer="5">Bij navraag via de Raad voor de rechtspraak is gebleken dat bovenbedoelde rechter niet heeft beoogd aan te geven in hoeveel gevallen zij weet heeft van rechterlijke dwaling. De kern van haar boodschap is dat fraudezaken en in het bijzonder faillissementsfraudezaken ingewikkeld zijn en dat deze zaken bijzonder veel inzet van mensen en middelen vergen om tot opsporing, vervolging en veroordeling van deze zaken te komen. </antwoord>
      <antwoord nummer="6">Een gesprek met een op een bepaald terrein deskundige rechter is zeker denkbaar, mits die niet neerkomt op bemoeienis met een door die rechter te behandelen rechtszaak. Dit is echter iets anders dan het ontbieden van een rechter. Van de opvattingen van de hier bedoelde rechter in de publicatie, bedoeld in vraag 3, heb ik met belangstelling kennisgenomen. </antwoord>
      <noten afkomstig="antwoord">
         <noot nummer="1">Beheersverslag 2006 Belastingdienst</noot>
      </noten>
   </antwoorden>
</kvr>
