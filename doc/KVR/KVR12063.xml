<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Walsem en Augusteijn-Esser (beiden D66) aan de minister van Volksgezondheid, Welzijn en Sport over het gebruik van kruidenpreparaten als afslankmiddel. (Ingezonden 6 juni 2000); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12063
</item>
         <item attribuut="Inhoud">Vragen over de risico's voor de volksgezondheid van kruidenpreparaten die in de vrije verkoop verkrijgbaar zijn.</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen</item>
         <item attribuut="Vindplaats">Kamervragen met antwoord 1999-2000, nr. 1603, Tweede Kamer</item>
         <item attribuut="Vraagnr_bij_indiening">2990011940</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="D66">Van Walsem</persoon>
            <persoon partij="D66">Augusteijn-Esser</persoon>
         </item>
         <item attribuut="Datum_reaktie">2000-07-17</item>
         <item attribuut="Datum_indiening">2000-06-06</item>
         <item attribuut="Document-id">KVR12063</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3625" allpagenumbers="3625 3626" vetnummer="2990011940" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12063" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1603" onderwerp="" indiendatum="2000-06-6">
         <vrager partij="D66" oorsprong="parlement">Van Walsem</vrager>
         <vrager partij="D66" oorsprong="parlement">Augusteijn-Esser</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="17 juli 2000), zie ook Aanhangsel Handelingen nr. 1452, vergaderjaar 1999–2000">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1 2">Bent u op de hoogte van de risico’s voor de volksgezondheid, verbonden aan het gebruik van kruidenpreparaten als afslankmiddel of anti-depressiva; met name het gebruik van Aristolochia <voetnoot nummer="1"/>en Hypericum <voetnoot nummer="2"/>of ook Sint-Janskruid? </vraag>
      <vraag nummer="2">Zijn middelen waarin deze kruiden verwerkt zijn in Nederland in de vrije verkoop c.q. zonder doktersrecept verkrijgbaar? </vraag>
      <vraag nummer="3">Op welke wijze wordt de samenstelling, de toepassing, de werking, de toevoeging van de bijsluiter en de etikettering van deze middelen geregeld en gecontroleerd? </vraag>
      <vraag nummer="4">Zijn deze middelen in de Europese landen inmiddels verboden? Zo ja, in welke landen? </vraag>
      <vraag nummer="5">Ziet u aanleiding actie te ondernemen om de mogelijke gevaren van het gebruik van middelen met Chinese kruiden beter onder de aandacht van de Nederlandse bevolking te brengen of de verkoop ervan te verbieden? </vraag>
      <vraag nummer="6">Welke rol is in dit verband voor de Europese Unie weggelegd, met name wat betreft de volksgezondheidsaspecten en de verkoop van de middelen via Internet? </vraag>
      <noten afkomstig="vraag">
         <noot nummer="1">Vanhaelen M, Vanhaelen-Fastre R, But P, Vanherweghem JL. Identification of aristolochic acid in Chinese herbs. Lancet 1994 Jan 15;343(8890):174 http://www.ncbi.nlm.nih.gov/htbin-postEntrez/query?uid=7904018&amp;form=6&amp;db=m&amp;Dopt=b </noot>
         <noot nummer="2">McIntyre M. A review of the benefits, adverse events, drug interactions, and safety of St.John’s Wort (Hypericum perforatum): the implications with regard to the regulation of herbal medicines. J. Altern Complement Med 2000 Apr;6(2):115-24 http://www.ncbi.nlm.nih.gov/entrez/query.fcgi?cmd=Retrieve&amp;db= PubMed&amp;list-uids=10784267&amp;dopt=Abstract </noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Middelen die kruiden bevatten zijn in Nederland in het algemeen als eet- of drinkwaar in de zin van de Warenwet (i.c. voedingssupplement, kruidenpreparaat) in de handel. In Nederland zijn kruiden, behoudens een aantal uitzonderingen, niet geregistreerd als geneesmiddel. De verkoop van kruidenpreparaten als eet- of drinkwaar wordt niet op enige wijze gekanaliseerd. Wat betreft de hier bedoelde kruidenpreparaten is de situatie als volgt. Aristolochia bevattende eet- of drinkwaren kunnen worden verhandeld voor zover geen aristolochiazuran of derivaten daarvan in het product aanwezig zijn. Hypericum bevattende eet- of drinkwaren dienen evenals andere eet- en drinkwaren van adequate informatie te zijn voorzien, waaronder informatie over de samenstelling en een gebruiksaanwijzing. Het gebruik van medische claims zoals «anti-depressivum» is bij de verhandeling van eet- of drinkwaren niet toegestaan. </antwoord>
      <antwoord nummer="3">Eet- of drinkwaren die kruiden bevatten moeten in overeenstemming zijn met de bepalingen krachtens de Warenwet ten aanzien van samenstelling, bereiding en etikettering. Het verhandelen van gevaarlijke eet- en drinkwaren, waaronder kruidenpreparaten, is verboden. Bij de verhandeling en aanprijzing van eet- en drinkwaren mogen geen medische aanprijzingen worden gebruikt, waaronder verwijzingen naar ziektes of preventie daarvan. De Keuringsdienst van Waren (KvW) houdt toezicht op de naleving hiervan. De Keuringsraad Aanprijzing Gezondheidsproducten, een privaatrechtelijke organisatie van het bedrijfsleven en de media, toetst, binnen de Warenwettelijke randvoorwaarden en in afstemming met de KvW, preventief de te gebruiken aanprijzingen voor gezondheidsproducten. Aantreffen van aristolochia-zuren bevattende kruidenpreparaten leidt tot een onmiddellijk uit de handel nemen, hetzij door de aanbieder zelf of langs strafrechtelijke weg. Overigens treft de KvW bij de uitoefening van zijn taak dergelijke preparaten nog slechts zeer sporadisch aan. In januari 2000 heeft de KvW, onmiddellijk na het bekend worden van signalen over interacties van Hypericum met gelijktijdig geneesmiddelengebruik, het betrokken bedrijfsleven dringend verzocht in de gebruiksaanwijzing van Hypericum bevattende waren een duidelijke waarschuwing op te nemen met betrekking tot die interacties. De Inspectie voor de Gezondheidszorg heeft tezelfdertijd alle artsen en apothekers gewaarschuwd voor mogelijke interacties tussen Hypericum en bepaalde geneesmiddelen en hen geadviseerd hoe hier in de behandeling rekening mee te houden. Vervolgens is in maart 2000 het betrokken bedrijfsleven verzocht tevens een zogenaamde «kassakaart» met een zelfde inhoud te vervaardigen, om de koper reeds bij aanschaf op het ongewenste affect te wijzen. Momenteel wordt door de KvW een eerste inspectie uitgevoerd om na te gaan of, en in welke mate, met name de gemaakte afspraken inzake de «kassakaart» door de wederverkopers worden nagekomen. Rekening houdend met de doorlooptijd van producten zal eind juli een tweede, definitieve inspectieronde plaatsvinden, die meer in het bijzonder is gericht op de aangepaste gebruiksaanwijzing. Een dezer dagen zal ik een ontwerp voor een Warenwetbesluit-Kruidenpreparaten aan de Ministerraad voorleggen waarin aanvullende, meer specifieke voorschriften ten aanzien van de samenstelling en etikettering van kruidenpreparaten zijn opgenomen. Tussen de KvW en de Inspectie voor de Gezondheidszorg zijn onder meer afspraken gemaakt over gezamenlijk optreden in die gevallen waar bij het aantreffen van preparaten niet direct duidelijk is, welk wettelijk regime op de produkten van toepassing is. </antwoord>
      <antwoord nummer="4">In vervolg op het incident met de aristolochiazuren bevattende kruidenpreparaten in België zijn de autoriteiten in de Europese lidstaten geïnformeerd. Alle lidstaten hebben maatregelen getroffen om dergelijke producten te weren, zodat eet- of drinkwaren die aristolochiazuren of derivaten daarvan bevatten, niet meer in de handel zijn. Hypericum kan risico opleveren door mogelijke interacties met bepaalde medicijnen. Het verhandelen van Hypericum is in geen van de Europese lidstaten verboden. Wel is in een aantal lidstaten Hypericum geclassificeerd als een geneesmiddel en is het in Ierland, voor zover bekend als enige Europese lidstaat, uitsluitend op doktersrecept verkrijgbaar. </antwoord>
      <antwoord nummer="5">Krachtens de Warenwet worden eisen gesteld aan de veiligheid van kruidenpreparaten en het goed informeren van de consument. De KvW ziet toe op naleving van deze voorschriften (zie mijn antwoord op vraag 3). Ik zie geen aanleiding voor specifieke aandacht voor preparaten van Chinese kruiden in het algemeen in de vorm van een consumentenwaarschuwing of een algemene verkoopbeperking. </antwoord>
      <antwoord nummer="6">De EG-commissie heeft kort geleden een ontwerp voor een richtlijn inzake voedingssupplementen gepubliceerd. In eerste instantie is de reikwijdte beperkt tot vitaminen- en mineralenpreparaten waarbij is aangegeven dat deze in de toekomst mogelijk uitgebreid zal worden tot kruidenpreparaten. Binnenkort zal de richtlijn inzake elektronische handel door de Raad en het Europees Parlement worden vastgesteld. Deze richtlijn bepaalt dat in principe het land van herkomst van de «informatiedienst» de regelgeving bepaalt, maar dat lidstaten onder voorwaarden (bijvoorbeeld ter bescherming van de volksgezondheid) van deze bepaling kunnen afwijken. Met de inwerkingtreding van de richtlijn wordt de vrijheid van diensten van de informatiemaatschappij gewaarborgd, met handhaving van een toereikend niveau van gezondheidsbescherming. Kruidenpreparaten worden op dit moment niet uniform gepositioneerd in de Europese lidstaten. Wel is momenteel overeenstemming over de wenselijkheid van een aparte richtlijn voor kruidengeneesmiddelen of «traditionele geneesmiddelen», maar wat de inhoud daarvan zou moeten zijn is nog onderwerp van bespreking. De inzet van Nederland in dit kader is erop gericht dat de richtlijnen voor geneesmiddelen zodanig worden aangepast dat deze kunnen worden toegepast op kruidenpreparaten. </antwoord>
      <noten afkomstig="antwoord"/>
   </antwoorden>
</kvr>
