<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Biesheuvel, Van der Hoeven en Hillen (allen CDA) over de hertaxatie van woningen op grond van de Wet WOZ. (Ingezonden 31 januari 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4561
</item>
         <item attribuut="Inhoud">Vragen over de gevolgen van hertaxatie van huurwoningen op grond van de Wet Waardering Onroerende Zaken voor huurders en verhuurders.</item>
         <item attribuut="Rubriek">Burgerlijk recht en burgerlijk procesrecht (Vermogensrecht in het algemeen) Volkshuisvesting (Woninghuren)</item>
         <item attribuut="Trefwoorden">Onroerende zaken Woninghuren</item>
         <item attribuut="Vindplaats">Kamervragen met antwoord 1996-1997, nr. 875, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="CDA">Biesheuvel</persoon>
            <persoon partij="CDA">Van der Hoeven</persoon>
            <persoon partij="CDA">Hillen</persoon>
         </item>
         <item attribuut="Datum_reaktie">1997-03-18</item>
         <item attribuut="Datum_indiening">1997-01-31</item>
         <item attribuut="Document-id">KVR4561</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1791" allpagenumbers="1791 1792" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="875" onderwerp="" indiendatum="1997-01-31">
         <vrager partij="CDA" oorsprong="parlement">Biesheuvel</vrager>
         <vrager partij="CDA" oorsprong="parlement">Van der Hoeven</vrager>
         <vrager partij="CDA" oorsprong="parlement">Hillen</vrager>
         <vraagt-aan/>
      </vraagdata>
      <antwoorddata antwoorddatum="18 maart 1997), zie ook Aanhangsel Handelingen nr. 790, vergaderjaar 1996–1997">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Tommel</antwoorder>
         <mede-antwoorder>de staatssecretarissen van Financiën en van Binnenlandse Zaken, mw</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht, dat huurders fors de dupe dreigen te worden van de hertaxatie van woningen op grond van de Wet Waardering Onroerende Zaken (WOZ)? <voetnoot nummer="1"/>
      </vraag>
      <vraag nummer="2">Kunt u, zodra de noodzakelijke gegevens bekend zijn, inzicht verschaffen in de gevolgen van de hertaxatie voor de huurstijging op micro- en macroniveau? </vraag>
      <vraag nummer="3" voetnoot="2">Bent u bereid de WOZ aan te passen, zodanig dat het onbedoelde kostenverhogende effect van deze wet voor huurders en verhuurders wordt geneutraliseerd, overeenkomstig de gedachte die aan de motie Kamp c.s. <voetnoot nummer="2"/>ten grondslag ligt? </vraag>
      <vraag nummer="4">Zo neen, welke andere mogelijkheden ziet u om huurders en verhuurders te compenseren voor de gevolgen van de hertaxatie van huurwoningen op grond van de WOZ? </vraag>
      <noten afkomstig="vraag">
         <noot nummer="1" datum="1997-01-28" bron="De Telegraaf">De Telegraaf, 28 januari 1997</noot>
         <noot nummer="2" documenttype="Kamerstuk" kamerstuk-id="22 885" documentnummer="30">Kamerstuk 22 885, nr. 30</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De gevolgen van de hertaxatie van woningen voor de huurstijgingen zijn niet direct te herleiden. Allereerst zal een gewijzigde woningwaarde door gemeenten vertaald moeten worden in een aanslag in het kader van de onroerende-zaakbelastingen (OZB). Daarvoor zullen gemeenten opnieuw moeten bekijken welke tarieven zij zullen vaststellen. De huurders van zelfstandige woonruimten ontvangen voor het gebruikersdeel van de OZB rechtstreeks een aanslag van hun gemeente. Verhuurders ontvangen een aanslag voor het eigenaarsdeel. Het is vervolgens de vraag of en in hoeverre verhuurders (een eventuele stijging van) het eigenaarsdeel van de OZB-aanslag in de huur doorberekenen. Het effect van de hertaxatie op de huurprijs van woningen heeft onze volle aandacht. Er zal een onderzoek worden gedaan naar de mogelijke gevolgen van de ontwikkeling van de OZB voor de huren. In dit onderzoek zal worden betrokken: – de waarde-ontwikkeling van de huursector en daarbinnen de waarde-ontwikkeling van de verschillende prijsklassen. Daarbij zal met name worden gekeken naar die prijsklassen waar de speciale aandachtsgroep van het volkshuisvestingsbeleid grotendeels op is aangewezen; – de mate waarin de OZB-lasten zijn gestegen en de oorzaak hiervan (conform de in de Nota Lokale Lastendruk aangekondigde monitoring) – de mate waarin verhuurders de gestegen OZB-lasten doorberekenen in de huren en de gevolgen hiervan voor de investeringsruimte van de betreffende corporaties. De resultaten hiervan zullen u na de zomer worden gemeld. </antwoord>
      <antwoord nummer="3" voetnoot="1 2 3 4">De eventuele financiële gevolgen voor huurders en verhuurders die samenhangen met de hertaxatie van woningen komen enerzijds voort uit de algemene (en gedifferentieerde) waardestijging van woningen als gevolg van marktontwikkelingen in de afgelopen jaren en zijn anderzijds afhankelijk van het al dan niet aanpassen van de gemeentelijke OZB-tarieven. Gemeenten hebben de bevoegdheid om door een neerwaartse bijstelling van de gemeentelijke OZB-tarieven de gevolgen van opgetreden waardestijgingen te mitigeren of geheel op te heffen. Dat is ook de strekking van de moties Kamp c.s. <voetnoot nummer="1"/>en Remkes c.s. <voetnoot nummer="2"/>, die beogen te komen tot een budgettair neutrale invoering van de Wet WOZ. Voorts zijn bij de Aanpassingswet Wet waardering onroerende zaken wettelijke mogelijkheden geïntroduceerd om: a. het tarief tussen woningen en niet-woningen te differentiëren; b. een ingroeivariant toe te passen waarmee de stijging van de aanslag ten opzichte van het vorige jaar kan worden beperkt tot 25%; c. de aanslag af te toppen op (minimaal) 130% van het bedrag dat in 1996 verschuldigd was. Het is aan de lokale politiek om uiteindelijk dergelijke afwegingen te maken. De Wet WOZ, die de waardebepaling van onroerende zaken in de verschillende wet- en regelgeving uniformeert, leidt als zodanig niet tot extra lasten voor huurders en verhuurders noch tot een stijging van de waarde in het economische verkeer. Een aanpassing van de Wet WOZ is derhalve niet aan de orde. In dit verband wordt opgemerkt dat gemeenten, behoudens de wettelijke beperkingen in de tariefstelling, zoals de relatieve limiet tussen de gebruikers- en eigenarenbelasting en de onder a tot en met c genoemde regelingen, volledig autonoom zijn de tarieven van de OZB vast te stellen. Verder is nog vrij recent, als gevolg van een door de Tweede Kamer aanvaard amendement <voetnoot nummer="3"/>, het preventief toezicht op de gemeentelijke belastingverordening afgeschaft. De regering heeft meermalen uitgesproken dat het niet de bedoeling is van de Wet WOZ om tot extra OZB-opbrengsten voor gemeenten te komen. Eerder heeft de regering, gevolg gevend aan de genoemde motie Remkes c.s., overleg gevoerd met de VNG over de wens van de Kamer dat de hertaxaties in het kader van de Wet WOZ niet tot hogere OZB-inkomsten zouden moeten leiden. De VNG heeft in reactie hierop afstand genomen van de suggestie dat gemeenten een waardestijging zonder meer laten uitmonden in een stijging van de OZB-opbrengsten. Wij zullen de ontwikkeling van de lokale heffingen in relatie tot de woonquote de komende jaren nauwgezet blijven monitoren, zoals overigens ook is aangekondigd naar aanleiding van de Nota Lokale Lastendruk <voetnoot nummer="4"/>. Indien uit deze monitoring, of uit het hierboven aangekondigde onderzoek naar de gevolgen van de OZB voor de huurontwikkeling, mocht blijken dat er in een deel van de gemeenten sprake is van een forse stijging van de OZB-opbrengsten, zullen wij opnieuw in overleg treden met de VNG. </antwoord>
      <antwoord nummer="4">Wij ontvangen signalen van gemeenten die – wanneer zij bij waardestijgingen niet in staat zijn om het OZB-tarief voldoende neerwaarts bij te stellen om tot een ten opzichte van het vorige jaar voor de individuele belastingontvanger gelijke OZB-aanslag te komen – compensatie voor hun bewoners zoeken in de vorm van verlaging van andere lokale heffingen (bv. de gemeente Utrecht). Daarnaast wijzen wij er op, dat de gemeenten – meer dan vroeger – de mogelijkheid hebben terzake van de OZB tot kwijtschelding over te gaan. Voorts wordt door sommige partijen in het veld aangegeven dat, wanneer verhuurders geheel of gedeeltelijk een stijging van het eigenaarsdeel van de OZB-aanslag doorberekenen in de (kale) huurprijs, de individuele huursubsidie in een aantal gevallen compensatie biedt. Wij zijn van mening dat de compensatie die de huursubsidie biedt geen rechtvaardiging voor gemeenten mag zijn de OZB-tarieven in onvoldoende mate neerwaarts aan te passen. De gemeenten en het rijk hebben een gedeelde verantwoordelijkheid voor het beheersbaar houden van de woonlasten, evenals voor het beheersbaar houden van de uitgaven aan huursubsidie. Bij het opstellen van de begroting voor de huursubsidie is geen rekening gehouden met extra uitgaven voortvloeiend uit de invoering van de Wet WOZ. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="22 885" documentnummer="30">Kamerstuk 22 885, nr. 30)</noot>
         <noot nummer="2" documenttype="Kamerstuk" kamerstuk-id="24 552 en 24 553" documentnummer="21">Kamerstuk 24 552 en 24 553, nr. 21)</noot>
         <noot nummer="3" documenttype="Kamerstuk" kamerstuk-id="24 051" documentnummer="9">Kamerstuk 24 051, nr. 9</noot>
         <noot nummer="4" documenttype="Kamerstuk" kamerstuk-id="25 011" documentnummer="2">Kamerstuk 25 011, nr. 2</noot>
      </noten>
   </antwoorden>
</kvr>
