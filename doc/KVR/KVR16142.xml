<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Justitie over de Dublin-claimanten. (Ingezonden 13 mei 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16142
</item>
         <item attribuut="Inhoud">Vragen over dreigende scheiding van een Turks-Koerdische familie als gevolg van Dublin-claim, in verband met eerder Nederlands standpunt voor bijeenhouden en bijeenbrengen van gezinnen.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 2001-2002, nr. 1558, Tweede Kamer</item>
         <item attribuut="Vraagnr_bij_indiening">2010210290</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2002-08-23</item>
         <item attribuut="Datum_indiening">2002-05-13</item>
         <item attribuut="Document-id">KVR16142</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3307" allpagenumbers="3307 3308" vetnummer="2010210290" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16142" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1558" onderwerp="" indiendatum="2002-05-13">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="23 augustus 2002), zie ook Aanhangsel Handelingen nr. 1250, vergaderjaar 2001–2002.">
         <antwoorder functie="minister" ministerie="Vreemdelingen Zaken en Integratiebeleid">Nawijn</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het u bekend dat op 8 mei aanstaande de familie van Turks-Koerdische afkomst, gescheiden zal worden omdat een Dublin-claim ten aanzien van vader, moeder en dochter door Duitsland is gehonoreerd, als gevolg waarvan vader, moeder en dochter naar Duitsland terug zullen moeten, terwijl de meerderjarige zonen, die destijds in Turkije samen met de rest van het gezin woonden, in Nederland mogen blijven? <voetnoot nummer="1"/>
      </vraag>
      <vraag nummer="2">Hoe verhoudt zich deze scheiding met de inhoud van het Besluit nr. 1/2000 van 31 oktober 2000 waarin ten aanzien van Dublin-claimanten is vastgelegd dat het wenselijk is het gezinsverband in stand te houden? </vraag>
      <vraag nummer="3" voetnoot="2">Hoe strookt de beslissing voorts met het standpunt dat door voormalig staatssecretaris Cohen is vertolkt in zijn brief van 22 november 2000 <voetnoot nummer="2"/>dat in de verordening die de overeenkomst van Dublin moet vervangen, Nederland uitdrukkelijk het standpunt inneemt dat het bijeenhouden en bijeenbrengen van gezinnen als uitgangspunt dient te gelden? </vraag>
      <vraag nummer="4">Bent u bereid maatregelen te treffen om te voorkomen dat het gezin gescheiden wordt? Zo neen, waarom niet? </vraag>
      <noten afkomstig="vraag">
         <noot nummer="1">IND nummer van de vader, moeder en dochter: 0002218133</noot>
         <noot nummer="2">TK 2000–2001, 25 506 nr. 6</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Uitgangspunt van Besluit 1/2000 is om zoveel als mogelijk asielverzoeken van gezinsleden gezamenlijk te behandelen. Dit zowel vanuit de gedachte van het respecteren van het gezinsleven als vanuit het oogpunt van het voeren van een efficiënte asielprocedure. De uitgangspunten van Besluit 1/2000 zijn vertaald in uitvoeringsbeleid en neergelegd in de Vreemdelingencirculaire. Dublin-zaken waarin gezinsaspecten aan de orde zijn, worden derhalve aan dit beleid getoetst. Bezien wordt of op grond van dit beleid aanleiding bestaat om gezinnen bijeen te houden of te brengen. Daarbij wordt nog opgemerkt dat Besluit 1/2000 niet beoogt te voorzien in gezinshereniging als zodanig, daarin voorziet het reguliere toelatingsbeleid. In de onderhavige zaak is sprake van een situatie van asielaanvragen van ouders en minderjarige kinderen enerzijds, en apart daarvan asielaanvragen enkele maanden later van de meerderjarige zonen van deze ouders. Er is dan ook geen sprake van een gezin in de zin van Besluit 1/2000. Reeds daarom is het terzake gevoerde beleid in deze situatie niet van toepassing. Overigens wil ik nog opmerken dat de ouders al in 1996 een asielaanvraag in Duitsland hebben ingediend en daar enkele jaren hebben verbleven. Vervolgens zijn zij naar Nederland gereisd. Een van de uitgangspunten van de Overeenkomst van Dublin is het tegengaan van meervoudige aanvragen. </antwoord>
      <antwoord nummer="3">In de brief van de Minister van Justitie, de Minister van Binnenlandse Zaken en Koninkrijksrelaties en mijzelf inzake de geannoteerde agenda voor de JBZ-raad van 13 en 14 juni 2002 (29 mei 2002, kenmerk: 5160070/02/BIZ) heb ik uw Kamer ingelicht over de stand van zaken rond de onderhandelingen over de ontwerpverordening die de Overeenkomst van Dublin op zal volgen. In deze brief is aangegeven dat Nederland zich tot op heden bij de onderhandelingen sterk heeft gemaakt voor een duidelijke en dwingende bepaling voor het zoveel mogelijk bijeenhouden en bijeenbrengen van gezinsleden in het kader van de procedure. Nederland heeft zich tijdens de onderhandelingen voorstander getoond van een breed gezinsbegrip, maar staat op dit punt vrijwel alleen. Bij de behandeling van de ontwerpverordening in de JBZ-raad van juni 2002 is het discussiepunt rond het bijeenhouden en bijeenbrengen van gezinnen overigens niet aan de orde geweest. </antwoord>
      <antwoord nummer="4">Mijn antwoord op vraag 3 betekent niet dat in ieder individueel geval aanleiding bestaat om de leden van een gezin bijeen te houden of te brengen. Altijd zal op grond van de individuele feiten en omstandigheden, met inachtneming van het geldende beleid, een afweging worden gemaakt. Gelet op mijn beantwoording bij vraag 2 zie ik in dit specifieke geval geen aanleiding om van de overdracht van deze familie aan Duitsland af te zien. </antwoord>
      <noten afkomstig="antwoord"/>
   </antwoorden>
</kvr>
