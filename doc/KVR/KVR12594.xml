<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Reitsma en Van der Knaap (beiden CDA) aan de minister van Verkeer en Waterstaat over het beleid ten aanzien van Schiphol. (Ingezonden 24 oktober 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12594
</item>
         <item attribuut="Inhoud">Vragen naar aanleiding van een artikel in Trouw van 19 oktober 2000 over de kritiek van IATA op het beleid ten aanzien van Schiphol.</item>
         <item attribuut="Rubriek">Milieu (Geluidhinder) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Geluidhinder Schiphol</item>
         <item attribuut="Vindplaats">Kamervragen met antwoord 2000-2001, nr. 235, Tweede Kamer</item>
         <item attribuut="Vraagnr_bij_indiening">2000101520</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Reitsma</persoon>
            <persoon partij="CDA">Van der Knaap</persoon>
         </item>
         <item attribuut="Datum_reaktie">2000-11-08</item>
         <item attribuut="Datum_indiening">2000-10-24</item>
         <item attribuut="Document-id">KVR12594</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="479" allpagenumbers="479 480" vetnummer="2000101520" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12594" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="235" onderwerp="" indiendatum="2000-10-24">
         <vrager partij="CDA" oorsprong="parlement">Reitsma</vrager>
         <vrager partij="CDA" oorsprong="parlement">Van der Knaap</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2000-11-8">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het artikel <voetnoot nummer="1"/>betreffende de kritiek van IATA op het beleid ten aanzien van Schiphol? </vraag>
      <vraag nummer="2">Wat vindt u van de uitspraak dat uw maatregelen contraproductief voor het milieu en de economie zijn? </vraag>
      <vraag nummer="3">Is het u bekend dat er door de huidige wetgeving veel vertragingen op Schiphol zijn en dat dit leidt tot veel irritatie van passagiers? </vraag>
      <vraag nummer="4">Ziet u mogelijkheden om deze situatie in het nieuwe gebruiksjaar van 1 november 2000 t/m 31 oktober 2001 te voorkomen? </vraag>
      <vraag nummer="5">Geven deze problemen van vertraging en internationale beschadiging van Schiphol aanleiding om sneller te werken aan een nieuw stelsel van milieunormen? </vraag>
      <vraag nummer="6">Kan het nieuwe normenstelsel zo snel mogelijk van toepassing worden verklaard op het vierbanenstelsel in plaats van te wachten op de realisatie van de vijfde baan? </vraag>
      <noten afkomstig="vraag">
         <noot nummer="1" datum="2000-10-19" bron="Trouw">Trouw, 19 oktober 2000</noot>
      </noten>
   </vragen>
   <antwoorden aantal="6">
      <antwoord nummer="1">Ja; ik heb met enige verwondering kennisgenomen van de kritiek waarvan in dat artikel sprake is. </antwoord>
      <antwoord nummer="2">De in het artikel in Trouw bedoelde maatregelen zijn niet door mij genomen, maar door de Luchthaven Schiphol. De op grond van de Luchtvaartwet vastgestelde geluidszones mogen niet worden overschreden. Op het moment dat een overschrijding van (één van) de geluidszones dreigt is de luchthaven op grond van de aanwijzing Schiphol gehouden om maatregelen te nemen. Het is aan de luchthaven om te bepalen welke maatregel in het concrete geval het best genomen kan worden. Uiteraard moet de luchthaven – in overleg met de luchtvaartmaatschappijen – ervoor zorgen dat die maatregel de dagelijkse gang van zaken op de luchthaven zo min mogelijk verstoort. In juni 2000 zijn de geluidszones aangepast in verband met de handhavingsproblematiek ten gevolge van de vorm van de geluidszones. Bovendien is een beperkte groei mogelijk gemaakt met maximaal 20 000 vliegtuigbewegingen per jaar. In voorgaande jaren zijn overschrijdingen van de geluidszones nog gedoogd in verband met de hiervoor genoemde handhavingsproblematiek. Ik heb steeds gesteld dat overschrijdingen na aanpassing van de geluidszones niet meer zouden worden gedoogd. De luchthaven is daarvan op de hoogte. Het is daarmee haar taak om door een zorgvuldige planning en uitvoering van de activiteiten in de loop van een gebruiksjaar er voor te zorgen dat situaties als die waarop deze vragen betrekking hebben, worden voorkomen. Overigens: het is inderdaad zo dat door de aard van het huidige wettelijke regime (met vastgestelde geluidszones) in de loop van enig jaar een zodanige situatie kan ontstaan dat ter beperking van de geluidsbelasting van een beperkt aantal woningen overgestapt moet worden op een baangebruik dat tot een feitelijk grotere milieubelasting leidt, teneinde binnen de vastgestelde geluidszones te blijven. </antwoord>
      <antwoord nummer="3">Zie antwoord op vraag 2. </antwoord>
      <antwoord nummer="4">Zie antwoord op vraag 2. </antwoord>
      <antwoord nummer="5">Zoals aangekondigd in de nota Toekomst van de nationale luchthaven wordt een nieuw stelsel van milieunormen voorbereid, dat gebaseerd zal zijn op een speciaal aan Schiphol gewijd hoofdstuk van de Wet luchtvaart. Het betrokken wetsvoorstel, waarover de Raad van State inmiddels heeft geadviseerd, zal naar verwachting tegen de jaarwisseling bij de Tweede Kamer aanhangig kunnen worden gemaakt. In de planning wordt ervan uitgegaan dat het jaar 2001 beschikbaar is voor de parlementaire behandeling van het wetsvoorstel. Ten dele parallel aan die behandeling zullen uitvoeringsbesluiten worden voorbereid, die aan inspraak zijn onderworpen en waartegen – na hun vaststelling – bezwaar en beroep openstaan. Een en ander is er op gericht tegen het begin van 2003, wanneer de aanleg van de vijfde baan op Schiphol voltooid kan zijn, ook het nieuwe wettelijke systeem gebruiksgereed te hebben. Het is niet mogelijk dit voorbereidingstraject zonder aan de zorgvuldigheid daarvan afbreuk te doen zodanig te versnellen dat het nieuwe stelsel wezenlijk eerder in werking kan treden. Daarvoor zou het overigens ook nodig zijn om voor het vierbanenstelsel nog een afzonderlijke set normen uit te werken, die slechts korte tijd toepassing zouden kunnen vinden. Ook daartoe zie ik geen reële mogelijkheid. </antwoord>
      <antwoord nummer="6">Zie antwoord op vraag 5. </antwoord>
      <noten afkomstig="antwoord"/>
   </antwoorden>
</kvr>
