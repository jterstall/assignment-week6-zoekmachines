<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over genetisch veranderde voedingsgewassen. (Ingezonden 13 augustus 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7794
</item>
         <item attribuut="Inhoud">Betreft onderzoek naar een genetisch gemodificeerde aardappel.</item>
         <item attribuut="Rubriek">Consument (Levensmiddelenkeuring) Consument (Voedings- en productveiligheid) Landbouw (Landbouwproducten)</item>
         <item attribuut="Trefwoorden">Aardappelen Biotechnologie Levensmiddelenkeuring</item>
         <item attribuut="Vindplaats">Kamervragen met antwoord 1997-1998, nr. 1775, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1998-09-14</item>
         <item attribuut="Datum_indiening">1998-08-13</item>
         <item attribuut="Document-id">KVR7794</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3647" allpagenumbers="3647 3648" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7794" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1775" onderwerp="" indiendatum="1998-08-13">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1998-09-14">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de staatssecretaris van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het artikel «Transgene voeding tast afweersysteem ratten aan» <voetnoot nummer="1"/>, alsmede de resultaten van het onderzoek van het Schotse Rowett Research Institute, waarnaar het artikel verwijst? </vraag>
      <vraag nummer="2">Betreft het onderzoek een aardappelras dat al voor de consumptie is toegelaten? Zo ja, is de bij het onderzoek van het Rowett Research Institute betrokken genetisch veranderde aardappel ook in Nederland op de markt en verbindt u aan genoemde onderzoeksresultaten consequenties ten aanzien van de toelating? </vraag>
      <vraag nummer="3">Geven de onderzoeksresultaten van het Rowett Research Institute u aanleiding om de toelatingsprocedure voor genetisch veranderde gewassen aan te scherpen? </vraag>
      <vraag nummer="4">Is of wordt in Nederland vergelijkbaar onderzoek verricht naar de gevolgen van consumptie van genetisch veranderde voedingsgewassen op het natuurlijk afweersysteem? Zo nee, acht u het opportuun om hiertoe het initiatief te nemen? </vraag>
      <noten afkomstig="vraag">
         <noot nummer="1" datum="1998-08-11" bron="Agrarisch Dagblad">Agrarisch Dagblad, 11 augustus 1998</noot>
      </noten>
   </vragen>
   <antwoorden aantal="4">
      <antwoord nummer="1">Het artikel uit het Agrarisch Dagblad is mij bekend. De resultaten van het onderzoek zijn nog niet gepubliceerd in wetenschappelijke tijdschriften of anderszins officieel bekend gemaakt. Delen van het onderzoek zijn alleen via de BBC televisie wereldkundig gemaakt. Uit daaropvolgende persberichten van het Rowett Research Institute blijkt dat de onderzoeker voortijdig resultaten van een onderzoek naar buiten heeft gebracht, zonder dat deze resultaten de gebruikelijke wetenschappelijke toetsing hebben ondergaan. Op grond van de informatie die tot op heden door het Instituut is verstrekt, kan alleen een indruk worden verkregen omtrent aard en opzet van het onderzoek. Het beeld is als volgt. De genetisch gemodificeerde aardappel in kwestie bevat een gen (erfelijk materiaal, DNA) dat codeert voor de aanmaak van een bepaald lectine. Lectines komen van nature voor in planten. Het gen is afkomstig van andere planten dan de aardappel. Lectines hebben verschillende functies in planten en de betreffende lectine zou de aardappel moeten beschermen tegen aantasting door insecten. Het is reeds lang bekend dat bepaalde lectines giftig zijn voor mens en dier. Bij het door de BBC gepresenteerde Schotse onderzoek ging het echter niet om ratten die gevoerd waren met een genetisch gemodificeerde aardappel. Het voer bestond uit gewone aardappelen waaraan een lectine was toegevoegd. De bij de ratten gevonden effecten kunnen dan ook niet toegeschreven worden aan genetische modificaties in het algemeen. Veeleer moet gedacht worden aan een effect van het toegevoegde lectine. Ten onrechte is de suggestie gewekt dat de bij proefdieren aangetoonde effecten het gevolg zouden zijn van het voederen van deze dieren met genetisch gemodificeerde aardappelen. Het Instituut spreekt van «misleidende informatie» en heeft zich genoodzaakt gezien deze berichten te rectificeren. De betreffende onderzoeker is op non-actief gesteld. Het Instituut heeft toegezegd alle relevante resultaten zorgvuldig te willen laten beoordelen door wetenschappers en officiële deskundigen en deze ter beschikking te stellen aan de Britse regering en aan de Europese Unie. Indien nodig zal vervolgonderzoek worden uitgevoerd. </antwoord>
      <antwoord nummer="2">Voor zover bekend gaat het hier om experimenteel onderzoek. De betreffende genetisch gemodificeerde aardappel is voor geen enkele gebruikstoepassing toegelaten op de Europese markt, en dus ook niet in Nederland. </antwoord>
      <antwoord nummer="3">Zowel nationaal als internationaal wordt de veiligheid van genetisch gemodificeerde producten met grote zorgvuldigheid getoetst volgens internationaal geaccordeerde richtlijnen. Met inachtneming van deze richtlijnen maken toxiciteitstesten, inclusief onderzoek naar effecten op het immuunsysteem, onderdeel uit van de veiligheidsbeoordeling van genetisch gemodificeerde organismen en daarmee verkregen levensmiddelen. Dit geldt dus ook voor de beoordeling van de veiligheid van een genetisch gemodificeerde aardappel met een lectine-gen. Om bovengenoemde redenen (zie antwoord vraag 1) geeft het Schotse onderzoek op voorhand geen aanleiding om de veiligheidsbeoordeling aan te scherpen. Dat neemt niet weg dat met interesse wordt uitgezien naar de publicatie van de onderzoeksgegevens en van de resultaten van de audit die door het Rowett Research Institute is ingesteld. Op grond daarvan kan een oordeel worden geveld over de vraag of het Schotse onderzoek noodzaakt tot aanpassing van de veiligheidsbeoordeling. </antwoord>
      <antwoord nummer="4">Vooraleer een genetisch gemodificeerd voedingsgewas in Nederland en in de Europese Unie op de markt kan worden gebracht, moet een producent daartoe een aanvraag indienen. Deze aanvraag gaat vergezeld van een dossier waaruit ondermeer de veiligheid voor de consument moet blijken. Zoals in het antwoord op vraag 3 is gesteld, bestaan voor de veiligheidsbeoordeling richtlijnen die aangeven welk type onderzoek door de producent moet zijn verricht. Effecten op het immuunsysteem maken daarvan onderdeel uit. Extra initiatieven zijn op dit punt niet nodig. Ten algemene kan nog worden opgemerkt dat in verband met de veiligheidsbeoordeling van nieuwe voedingsmiddelen, net zoals dat het geval is bij chemische stoffen, de voortschrijdende ontwikkeling ten aanzien van kennis, wetenschap en ervaring nauwgezet wordt gevolgd. </antwoord>
      <noten afkomstig="antwoord"/>
   </antwoorden>
</kvr>
