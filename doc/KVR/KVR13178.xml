<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Atsma (CDA) aan de staatssecretaris van Onderwijs, Cultuur en Wetenschappen, dhr. Van der Ploeg, over uitbreidingsmogelijkheden voor regionale omroepen. (Ingezonden 13 februari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13178
</item>
         <item attribuut="Inhoud">Vragen over de Limburgse regionale omroep L1, die ook in België uitzendt. Normaal gesproken mogen regionale omroepen alleen binnen de grenzen van de gemeente of de provincie uitzenden.</item>
         <item attribuut="Rubriek">Communicatie, media en informatievoorziening (Omroepen)</item>
         <item attribuut="Trefwoorden">Regionale omroepen</item>
         <item attribuut="Vindplaats">Kamervragen met antwoord 2000-2001, nr. 741, Tweede Kamer</item>
         <item attribuut="Vraagnr_bij_indiening">2000106370</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Atsma</persoon>
         </item>
         <item attribuut="Datum_reaktie">2001-02-23</item>
         <item attribuut="Datum_indiening">2001-02-13</item>
         <item attribuut="Document-id">KVR13178</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1533" allpagenumbers="1533 1534" vetnummer="2000106370" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13178" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="741" onderwerp="" indiendatum="2001-02-13">
         <vrager partij="CDA" oorsprong="parlement">Atsma</vrager>
         <vraagt-aan>de staatssecretaris van Onderwijs, Cultuur en Wetenschappen, dhr. Van der Ploeg,</vraagt-aan>
      </vraagdata>
      <antwoorddata antwoorddatum="2001-02-23">
         <antwoorder functie="staatssecretaris" ministerie="Onderwijs, Cultuur en Wetenschappen">Van der Ploeg</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het artikel «Programma’s L1 mogen in België op het kabelnet?» (Limburger 7-2-2001) en het artikel «Limburgse omroep ook in België»? <voetnoot nummer="1"/>
      </vraag>
      <vraag nummer="2">Is het waar dat het Commissariaat voor de Media de regionale omroep L1 toestemming heeft verleend om ook in het aangrenzende Belgisch-Limburg programma’s via de kabel uit te zenden? Welke argumenten liggen aan het besluit ten grondslag? </vraag>
      <vraag nummer="3">Hoe verhoudt zich dit besluit tot artikel 64a van de Mediawet, waarin wordt bepaald dat programma’s van lokale en regionale omroepen in principe niet buiten de eigen gemeente- of provinciegrenzen mogen worden uitgezonden? </vraag>
      <vraag nummer="4">Is het u bekend dat uit onder meer Groningen, Fryslân, Drenthe, Overijssel Flevoland, Gelderland, Brabant, Zeeland, Noord- en Zuid-Holland regelmatig verzoeken komen om een andere dan de «eigen» regionale omroep te ontvangen? </vraag>
      <vraag nummer="5">Deelt u de mening dat dergelijke verzoeken, zeker vanuit naburige provincies, moeten worden gehonoreerd als de betreffende programmaraden ook een positief advies hebben gegeven? </vraag>
      <vraag nummer="6">Welke stappen wilt u nemen om dit te bevorderen? </vraag>
      <noten afkomstig="vraag">
         <noot nummer="1" datum="2001-02-7" bron="De Limburger">De Limburger, 7 februari 2001</noot>
         <noot nummer="2" datum="2001-02-7" bron="Algemeen Dagblad">Algemeen Dagblad, 7 februari 2001</noot>
      </noten>
   </vragen>
   <antwoorden aantal="4">
      <antwoord nummer="1 en 2">Ja. Het Commissariaat voor de Media heeft bij besluit van 6 februari 2001 aan Omroep Limburg ontheffing verleend van het bepaalde in artikel 64a, eerste lid, van de Mediawet ten behoeve van het uitzenden van haar televisieprogramma in Belgisch Limburg. Deze ontheffing wordt verleend onder de voorwaarde dat slechts het voor Nederlands Limburg bestemde televisieprogramma van Omroep Limburg in Belgisch Limburg wordt uitgezonden. Deze ontheffing heeft dus geen betrekking op het radioprogramma van Omroep Limburg en evenmin is het Omroep Limburg toegestaan om speciaal voor Belgisch Limburg een ander televisieprogramma te vervaardigen, dat afwijkt van het eigen reguliere programma dat wordt uitgezonden voor Nederlands Limburg. </antwoord>
      <antwoord nummer="3">Het eerste lid van artikel 64a Mediawet bepaalt, dat het een lokale of regionale omroepinstelling niet is toegestaan, haar programma uit te (doen) zenden buiten de gemeente onderscheidenlijk de provincie waarvoor het bestemd is. Het onderhavige besluit van het Commissariaat voor de Media is gebaseerd op het tweede lid van artikel 64a Mediawet: «In bijzondere gevallen (...) kan het Commissariaat voor de Media aan een instelling die zendtijd heeft verkregen voor lokale of regionale omroep, ontheffing verlenen van het verbod, bedoeld in het eerste lid». Het Commissariaat had in eerste instantie (besluit van 26 september 2000) een verzoek van Omroep Limburg voor een dergelijke ontheffing afgewezen, omdat naar zijn oordeel geen sprake was van een bijzonder geval als bedoeld in artikel 64a, tweede lid, van de Mediawet. Omroep Limburg en Gedeputeerde Staten van Limburg hebben hiertegen een bezwaarschrift ingediend. Het Commissariaat voor de Media is van oordeel dat GS Limburg niet rechtstreeks bij het bestreden besluit zijn betrokken en heeft GS Limburg dan ook niet-ontvankelijk verklaard. Inzake het bezwaarschrift van Omroep Limburg heeft het Commissariaat voor de Media overwogen dat tussen de provincies Nederlands en Belgisch Limburg een dusdanige maatschappelijke en culturele samenhang is, dat gesproken kan worden van een natuurlijke eenheid en derhalve van een regionaal gebied dat de staatkundige grenzen overschrijdt. Door Omroep Limburg is aannemelijk gemaakt dat de bevolking van beide provincies deze provincies als één streek ervaart. Dit blijkt bijvoorbeeld uit de gemeenschappelijke (streek)taal en de talrijke gemeenschappelijke culturele activiteiten. Het Commissariaat is van oordeel dat een dergelijke samenhang tussen beide provincies Limburg uniek is en derhalve bijzonder voor zowel Nederland als België. Het Commissariaat neemt mede in overweging de nadere toelichting van Omroep Limburg dat haar oorspronkelijke programma in Belgisch Limburg wordt doorgegeven en géén programma zal worden gemaakt dat gericht is op Belgisch Limburg. Ook zal Omroep Limburg zich op het terrein van reclame-acquisitie beperken tot de eigen Nederlandse regio. In verband hiermee bestond er voor het Commissariaat aanleiding het bestreden besluit te herzien. </antwoord>
      <antwoord nummer="4">Ja, dergelijke verzoeken zijn mij bekend. Ik wijs er op dat het Commissariaat voor de Media reeds eerder (1998) een ontheffing aan Omroep Fryslân verleende voor verspreiding van hun uitzendingen buiten de provincie Friesland. Die ontheffing is eveneens gebaseerd op het tweede lid van artikel 64a Mediawet. </antwoord>
      <antwoord nummer="5 en 6">ln de nota Kabel en consument: marktwerking en digitalisering (april 2000) heeft het kabinet aangekondigd dat de uitzendbeperking van artikel 64a Mediawet zal worden aangepast, zodat de programma’s van lokale en regionale omroepen – naast de huidige verspreiding via aardse ether en kabel – ook via de satelliet mogen worden verspreid. Dit voornemen is ingegeven door de wens om de concurrentie tussen infrastructuren te bevorderen. Een andere optie is om artikel 64a Mediawet volledig te schrappen. Daarmee wordt tegelijk een ander probleem opgelost: met name vanuit de grensgebieden tussen provincies bereiken mij regelmatig verzoeken om – naast de eigen regionale omroep – ook het programma van de regionale omroep uit de buurprovincie te mogen ontvangen via het kabelnet. Dat ligt ook in lijn met het voornemen om verspreiding van lokale/regionale omroep via satelliet toe te staan: wanneer je het meerdere toestaat (uitzending via satelliet) is het logisch om het mindere (verspreiding via het kabelnet) eveneens toe te staan. Ik kan mij voorstellen dat het advies van de programmaraad daarbij een rol speelt, want dat kan worden gezien als indicatie van het belang dat ter plekke gehecht wordt aan doorgifte van het regionale programma uit de buurprovincie. De voor- en nadelen van afschaffing, respectievelijk wijziging van artikel 64a worden nader onderzocht. Ik zal deze kwestie meenemen bij een volgende wijziging van de Mediawet. Waar het gaat om uitzending van een lokaal/regionaal programma via een aardse etherzender, zal worden vastgehouden aan de huidige praktijk van een zendersterkte die toereikend is om ontvangst van het programma door het algemeen publiek in de gemeente of provincie waarvoor het programma bestemd is, mogelijk te maken. Het toestaan van een hoger zendvermogen is ongewenst omdat zulks leidt tot verstoring van de orde in de ether en op gespannen voet staat met een efficiënt gebruik van de beschikbare frequenties. </antwoord>
      <noten afkomstig="antwoord"/>
   </antwoorden>
</kvr>
