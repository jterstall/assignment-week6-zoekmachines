<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Blaauw (VVD) over mogelijk brilverbod voor beroepschauffeurs. (Ingezonden 18 maart 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2916
</item>
         <item attribuut="Inhoud">Vragen over de naleving van een Europese richtlijn, waardoor een aantal chauffeurs gedwongen zouden zijn om contactlenzen te dragen in plaats van een bril. _</item>
         <item attribuut="Rubriek">Gezondheidszorg (Medische hulpmiddelen) Verkeer, vervoer en waterstaat (Wegvervoer)</item>
         <item attribuut="Trefwoorden">Chauffeurs Medische hulpmiddelen Wegvervoer</item>
         <item attribuut="Vindplaats">Kamervragen met antwoord 1995-1996, nr. 962, Tweede Kamer</item>
         <item attribuut="Afkomstig_van">'erkeer en Waterstaat</item>
         <item attribuut="Indiener">
            <persoon partij="VVD">Blaauw</persoon>
         </item>
         <item attribuut="Datum_reaktie">1996-04-15</item>
         <item attribuut="Datum_indiening">1996-03-18</item>
         <item attribuut="Document-id">KVR2916</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1955" allpagenumbers="1955 1956" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="962" onderwerp="" indiendatum="1996-03-18">
         <vrager partij="VVD" oorsprong="parlement">Blaauw</vrager>
         <vraagt-aan/>
      </vraagdata>
      <antwoorddata antwoorddatum="1996-04-15">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de staatssecretaris van Buitenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is de motivering van de Europese Commissie om per richtlijn vast te leggen, dat chauffeurs van vrachtwagens, touringcars en autobussen verplicht zijn contactlenzen te dragen bij een verminderd gezichtsvermogen van min vier? <voetnoot nummer="1"/>
      </vraag>
      <vraag nummer="2">Is het vaststellen van de richtlijn een meerderheidsbesluit danwel een unanimiteitsbeslissing geweest? </vraag>
      <vraag nummer="3">Welke positie heeft Nederland ingenomen bij de besluitvorming, mede gezien het feit dat reeds op 25 oktober 1995 door Nederland per brief ontheffing is gevraagd? </vraag>
      <vraag nummer="4">Hoe was de opstelling van de vertegenwoordiging van andere lidstaten? </vraag>
      <vraag nummer="5">In hoeverre is het vaststellen van deze richtlijn in overeenstemming met het subsidiariteitsbeginsel? </vraag>
      <vraag nummer="6">Bent u bereid alsnog activiteiten te ontwikkelen om richtlijn 91/439 aan te passen aan recente ontwikkelingen, zodat de onderhavige bepaling van contactlenzen wordt geschrapt? Toelichting Deze vragen dienen ter aanvulling op de eerdere vragen ter zake van de leden Leers en Reitsma, ingezonden 14 maart 1996. </vraag>
      <noten afkomstig="vraag">
         <noot nummer="1">Zie De Telegraaf d.d 14 maart 1996, ’Brilverbod voor chauffeurs’</noot>
      </noten>
   </vragen>
   <antwoorden aantal="5">
      <antwoord nummer="1">Bij het ontwerpen van de richtlijn in het midden der tachtiger jaren is de Europese Commissie er van uit gegaan dat gezien de toenmalige stand van de techniek het niet mogelijk was brillen met een grotere brekingsindex dan –4 dioptrie te slijpen zonder dat een voor de verkeersveiligheid onaanvaardbare vertekening in het beeld kan optreden. </antwoord>
      <antwoord nummer="2">Meerderheidsbesluit (artikel 75). </antwoord>
      <antwoord nummer="3 en 4">Bij de ambtelijke onderhandelingen heeft Nederland zich fel verzet tegen de onder antwoord 1. bedoelde norm, omdat inmiddels bekend was dat de medische techniek zich verder had ontwikkeld en dat wel degelijk aanvaardbare brillen met een grotere brekingsindex dan –4 konden worden geslepen. Destijds stond Nederland betrekkelijk alleen in deze opvatting. Bij de finale onderhandelingen over de richtlijn heeft het toenmalige voorzitterschap verzocht niet opnieuw wijziging van de medische normen aan de orde te stellen. Nederland heeft zich op dat moment in het kader van de onderhandelingen daarbij neergelegd. Voor zover nog valt na te gaan heeft Nederland bij de besluitvorming (Transportraad van 20/21 juni 1991) het probleem van de brilleglazen niet opnieuw aan de orde gesteld. Daarbij heeft mede een rol gespeeld dat bij de uitwerking van de Europese normen in de Nederlandse wetgeving een beroep gedaan zou kunnen worden op artikel 7, derde lid van de richtlijn waarbij met instemming van de Europese Commissie afgeweken mag worden van de normen wanneer ontwikkelingen op medisch gebied zulks rechtvaardigen. Inmiddels werd in Nederland door de Gezondheidsraad een advies voorbereid naar aanleiding van de Europese normen waarin aan deze aangelegenheid ook aandacht zou worden besteed. En een dergelijk advies kan Nederland dan sterken bij het indienen van het verzoek bij de Europese Commissie. </antwoord>
      <antwoord nummer="5">De regering hecht veel waarde aan een strikte naleving van het subsidiariteitsbeginsel. Bij een gezamenlijk pakket van Europese minimumnormen, een van de zwaarste wetgevende middelen op Gemeenschapsniveau, moet de vraag naar rechtvaardiging vanuit het subsidiariteitsoogpunt indringend worden gesteld. In het onderhavige geval moet deze vraag alles afwegende, positief worden beantwoord. Immers het achterliggende doel, de onderlinge erkenning van rijbewijzen is om een aantal redenen van belang: het vrije verkeer van personen, een gelijkwaardige toegang tot elkaars vervoersmarkt, verkeersveiligheid en volksgezondheid. </antwoord>
      <antwoord nummer="6">Ja. Bij brief van 25 oktober 1995 heb ik mij tot de Europese Commissie gewend met een beroep op artikel 7, derde lid van de richtlijn (zie antwoord 3 en 4). Over deze aangelegenheid zal binnenkort nader overleg te Brussel worden gevoerd. Ik zal mij er tot het uiterste voor inzetten, dat in Nederland het huidige beleid (=normen niveau) kan worden voortgezet. </antwoord>
      <noten afkomstig="antwoord"/>
   </antwoorden>
</kvr>
