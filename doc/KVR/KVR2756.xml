<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden O.P.G. Vos en Van Erp over winkelcriminaliteit. (ingezonden 26 februari 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2756
</item>
         <item attribuut="Inhoud">Aandacht wordt met name gevraagd voor het feit dat minimaal 90% van de winkeliers geen aangifte zou doen van winkeldiefstallen.</item>
         <item attribuut="Rubriek">Bedrijfsleven en industrie (Midden- en kleinbedrijf) Criminaliteit en openbare orde (Criminaliteitsbestrijding en -preventie)</item>
         <item attribuut="Trefwoorden">Detailhandel Diefstal Winkels</item>
         <item attribuut="Vindplaats">Kamervragen met antwoord 1995-1996, nr. 805, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">O.P.G. Vos</persoon>
            <persoon partij="VVD">Van Erp</persoon>
         </item>
         <item attribuut="Datum_reaktie">1996-03-19</item>
         <item attribuut="Datum_indiening">1996-02-26</item>
         <item attribuut="Document-id">KVR2756</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1633" allpagenumbers="1633 1634" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="805" onderwerp="" indiendatum="">
         <vrager partij="VVD" oorsprong="parlement">O.P.G. Vos</vrager>
         <vrager partij="VVD" oorsprong="parlement">Van Erp</vrager>
         <vraagt-aan/>
      </vraagdata>
      <antwoorddata antwoorddatum="1996-03-19">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Herinnert u zich het plan «Aanpak winkelcriminaliteit 1994–1995» <voetnoot nummer="1"/>dat het vorig kabinet aan de Kamer heeft gestuurd? </vraag>
      <vraag nummer="2" voetnoot="2">Kent u het bericht <voetnoot nummer="2"/>dat MKB-Nederland, de dienstenbond FNV en de Mitex stellen dat minimaal 90% van de winkeliers geen aangifte doen van winkeldiefstallen? </vraag>
      <vraag nummer="3">Is die stelling juist? Zo neen, wat is het juiste percentage? </vraag>
      <vraag nummer="4">Wat zijn uw voornemens voor de aanpak van de winkelcriminaliteit in deze kabinetsperiode, na de looptijd van het plan «Aanpak winkelcriminaliteit 1994–1995»? Vindt er een evaluatie plaats? Zo ja, wanneer? </vraag>
      <vraag nummer="5">Welke mogelijkheden ziet u om het aangiftepercentage te verhogen en welk opsporingspercentage wilt u daarbij bereiken? </vraag>
      <noten afkomstig="vraag">
         <noot nummer="1">Tweede Kamer, vergaderjaar 1993–1994, 22 038, nr. 5</noot>
         <noot nummer="2" datum="1996-01-9" bron="De Telegraaf">De Telegraaf, 9 januari 1996</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">In 1995 is in opdracht van mijn ministerie de criminaliteit in de detailhandel onderzocht (rapport «Criminaliteit en detailhandel», uitgegeven door de dienst Preventie Jeugdbescherming en Reclassering). Uit het onderzoek bleek dat de aangiftebereidheid gemiddeld 8% is. De bereidheid verschilt per delict. Aangiftebereidheid hangt af van het soort delict en is met name laag bij relatief lichte delicten: diefstal van koopwaar 6%, diefstal van geld 10%, graffiti 2%, vernieling 23% en bedreiging 7%. De aangifte van (poging tot 91%) inbraak 100% en beroving 46% ligt veel hoger. </antwoord>
      <antwoord nummer="4">Er is bij het Hoofdbedrijfschap Detailhandel een nieuw plan van aanpak winkelcriminaliteit in de maak voor de periode 1996–1998 waarbij de overheid wederom betrokken zal worden. Zodra dit plan gereed is – naar verwachting nog voor de zomer – zult u over de inhoud van het plan worden geı¨nformeerd. U zult dan tevens worden geı¨nformeerd over de evaluatie-resultaten van het plan van aanpak over de periode 1994–1995. </antwoord>
      <antwoord nummer="5">Uit het onder 3 genoemde onderzoek blijkt dat het doen van aangifte door de winkeliers voor hen een uitkomst is van kosten-baten afweging, waarbij de pakkans van de dader, de overweging of men zijn geld terugkrijgt en de inspanning in tijd en moeite tegen elkaar worden afgewogen. In veel gevallen lijkt hen de gevraagde inspanning van het doen van aangifte niet op te wegen tegen de verwachte opbrengst. In vergelijking met 1991 – toen een vergelijkbaar onderzoek werd uitgevoerd – is men wel iets eerder bereid aangifte te doen en is de houding ten aanzien van de verwachte inzet van de politie iets positiever. Belangrijk is daarbij hoe de aangifteprocedure is. Het blijkt dat 54% tevreden is over de aangifteprocedures. Redenen van ontevredenheid zijn: dat het teveel tijd kost, te omslachtig is of een te trage reactie van de politie komt. Mogelijk is een deel van de winkeliers nog onbekend met de mogelijkheid om via een eenvoudig formulier aangifte te doen, men hoeft dan niet naar het politiebureau te gaan. De winkeliers blijken voorts niet goed op de hoogte van de door het OM gehanteerde procedures, bv. het lik-op-stuk beleid. Daar waar zij dit wel zijn, verandert het beeld en, naar ik verwacht, ook de aangiftebereidheid. Mijn beleid is, evenals de afgelopen jaren, gericht op het voortzetten van de integrale benadering van de winkelcriminaliteit, waarvoor in de afgelopen periode het instrumentarium is ontwikkeld. Het gaat daarbij om samenwerking tussen winkelier, politie en justitie. De specifieke inspanningen van politie- en justitiezijde staan in dat verband in het toepassen van lik-op-stuk-beleid en het verstrekken van informatie over de afdoening. Informatieverschaffing door justitie en politie aan slachtoffers van misdrijven heeft m.n. in het kader van de uitvoering van de wet Terwee een hoge prioriteit en verloopt steeds beter. Doelstelling van deze integrale benadering is de problematiek van winkelcriminaliteit beheersbaar te maken of te houden. Binnen dat verband kan het verhogen van de aangiftebereidheid een zinvolle doelstelling zijn. Het Hoofdbedrijfschap Detailhandel benadrukt bij zijn leden het belang van het doen van aangifte. Voorts bestaan er plannen om de relatie tussen het aangeven van een delict en de registratie en opvolging daarvan – m.n. in het geval van recidive – door de politie, nader te onderzoeken. Het is de vraag of het zinvol is te koersen op een verhoging van het opsporingspercentage alleen. Het gaat erom de overlast door winkelcriminaliteit terug te dringen. Daartoe is een gezamenlijke inspanning van alle betrokkenen vereist. Opsporing is een van de middelen daarbij. Een betere samenwerking zal primair leiden tot een betere beheersing van de problematiek en ook een hogere opsporing kunnen bewerkstelligen. Het hiervoor genoemde voorgenomen onderzoek zal, naar ik verwacht, een bijdrage hieraan leveren. </antwoord>
      <noten afkomstig="antwoord"/>
   </antwoorden>
</kvr>
