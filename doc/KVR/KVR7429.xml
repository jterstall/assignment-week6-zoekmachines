<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rosenmöller en Hermann (GroenLinks) over privacy in de sociale zekerheid en de gezondheidszorg. (Ingezonden 29 mei 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7429
</item>
         <item attribuut="Inhoud">Vragen over berichten dat commerciële verzekeraars steeds vaker in het bezit (kunnen) komen van vertrouwelijke gegevens van werknemers en verzekerden en dat gevaar dreigt voor misbruik van deze gegevens.</item>
         <item attribuut="Rubriek">Bedrijfsleven en industrie (Bank- en verzekeringswezen) Criminaliteit en openbare orde (Persoonsregistratie en identificatie) Sociale zekerheid (Algemeen) Staats- en bestuursrecht (Privacy)</item>
         <item attribuut="Trefwoorden">Gezondheidszorg Persoonsregistratie Privacy Sociale verzekeringen Verzekeringsmaatschappijen</item>
         <item attribuut="Vindplaats">Kamervragen met antwoord 1997-1998, nr. 1469, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Rosenmöller</persoon>
            <persoon partij="GroenLinks">Hermann</persoon>
         </item>
         <item attribuut="Datum_reaktie">1998-07-06</item>
         <item attribuut="Datum_indiening">1998-05-29</item>
         <item attribuut="Document-id">KVR7429</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3013" allpagenumbers="3013 3014" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7429" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1469" onderwerp="" indiendatum="1998-05-29">
         <vrager partij="GroenLinks" oorsprong="parlement">Rosenmöller</vrager>
         <vrager partij="GroenLinks" oorsprong="parlement">Hermann</vrager>
         <vraagt-aan/>
      </vraagdata>
      <antwoorddata antwoorddatum="1998-07-6">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Bent u op de hoogte van het jaarverslag 1997 van de Registratiekamer en van de inhoud van de brief die de Registratiekamer onlangs stuurde aan de kabinetsinformateurs over de bedreiging van de privacy door de ontwikkelingen in de sociale zekerheid en de gezondheidszorg? </vraag>
      <vraag nummer="2">Klopt het dat commerciële verzekeraars steeds vaker in het bezit (kunnen) komen van vertrouwelijke gegevens van werknemers en verzekerden en dat gevaar voor misbruik van deze gegevens dreigt? </vraag>
      <vraag nummer="3">Hoe beoordeelt u de door de Registratiekamer als zorgwekkende gekenschetste ontwikkelingen met betrekking tot de privacy van verzekerden? </vraag>
      <vraag nummer="4">Wat is uw mening over de door de Registratiekamer aanbevolen maatregelen ter bescherming van de privacy? Bent u voornemens aan (één van) deze aanbevelingen gehoor te geven? </vraag>
      <vraag nummer="5">In hoeverre vormt de brief van de Registratiekamer voor u aanleiding om terug te komen op de adviesaanvraag, 27 april 1998 aan onder meer de Sociaal Economische Raad over de toekomst van de uitvoeringsorganisatie sociale verzekeringen? </vraag>
      <vraag nummer="6">Wat is uw oordeel over de uitkomsten die zijn vervat in de rapportage d.d. april 1998 van de Helpdesk Gezondheid, werk en verzekeringen en met name de in die rapportage genoemde klachten en aanbevelingen met betrekking tot de privacy? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Er hebben mij geen berichten bereikt dat commerciële verzekeraars steeds vaker in het bezit komen van vertrouwelijke gegevens van werknemers en verzekerden. In de Organisatiewet sociale verzekeringen (Osv 1997) is geregeld dat uitvoeringsinstellingen een geheimhoudingsplicht hebben en dat zij slechts gegevens aan een derde mogen verstrekken indien en voor zover daartoe een wettelijke grondslag bestaat. De OSV 1997 biedt evenwel geen wettelijke grondslag om persoonsgegevens aan commerciële verzekeraars te verstrekken. Desgevraagd heeft de Registratiekamer medegedeeld dat er tot nu toe geen concrete zaken aan haar zijn voorgelegd door verzekerde werknemers, uitkeringsgerechtigden of andere betrokkenen dat hun persoonlijke gegevens bij uitvoeringsinstellingen op onrechtmatige wijze door commerciële verzekeraars zijn ingezien. Ook uit een door het Ctsv ingesteld onderzoek naar de vraag of de uitvoeringsinstellingen deze normen naleven, blijkt, dat er geen misbruik wordt gemaakt van de in het kader van de uitvoering van de werknemersverzekeringen verzamelde gegevens. In zijn «Eindrapport Onderzoek Gegevensbeheer» concludeert het Ctsv dat geen systematische, onterechte verstrekkingen zijn gebleken van publieke gegevens voor private doeleinden. Wel worden bij drie van de vijf uitvoeringsinstellingen gezamenlijke basisregistraties gevoerd, hetgeen risico’s oplevert voor het naleven van de in de OSV 1997 neergelegde regels. De risico’s bestaan er volgens het Ctsv uit dat gegevens kunnen «weglekken» van de uitvoeringsinstelling naar andere delen van het concern. Dit zou ook tot concurrentienadeel voor derden kunnen leiden. Nu geen onrechtmatig gebruik van persoonsgegevens is geconstateerd, is er vooralsnog geen aanleiding om nadere wettelijke regels te stellen. Wel geven de door het Ctsv gesignaleerde risico’s aanleiding tot nader onderzoek. Met het oog daarop zal na de binnenkort te verwachten bevindingen van de EDP-audits die bij de uitvoeringsinstellingen door een externe deskundige worden verricht, worden overwogen of, en zo ja welke, nadere maatregelen geboden zijn. </antwoord>
      <antwoord nummer="3">De door de Registratiekamer als zorgwekkend gekenschetste ontwikkelingen met betrekking tot de privacy van verzekerden vormen voor het kabinet een voortdurend punt van aandacht. In de adviesaanvraag aan de Sociaal-Economische Raad (SER) over de hoofdlijnen van een toekomstige uitvoeringsorganisatie sociale verzekeringen, heeft het kabinet dan ook de privacy-bescherming van de verzekerde werknemer, de uitkeringsgerechtigde en de werkgever expliciet aan de orde gesteld. Het doelbindingsbeginsel dat in het voorstel tot Wet bescherming persoonsgegevens (Wbp) is neergelegd, vormt voor het kabinet daarbij het richtsnoer. Bovendien heeft het kabinet de Registratiekamer gevraagd te adviseren over de in de adviesaanvraag neergelegde voornemens. De eventueel door de Registratiekamer uit te brengen aanbevelingen zullen door het kabinet uiteraard worden meegewogen bij de vraag hoe de privacy van alle betrokkenen moet worden gewaarborgd. </antwoord>
      <antwoord nummer="4">De Registratiekamer beveelt in haar brief aan de kabinetsinformateurs een scherpe en heldere scheiding aan van de informatiehuishouding in juridisch, organisatorisch en technologisch opzicht. Op deze handhaving van deze scheiding dient intensief toezicht te worden uitgeoefend. De door de Registratiekamer aanbevolen scheiding is in de huidige uitvoeringsorganisatie in essentie geregeld. De publieke taken moeten immers worden uitgevoerd in een aparte juridische eenheid van de holding (de eigenlijke uitvoeringsinstelling, ook wel A-poot genoemd), en de private taken moeten in de andere onderdelen van de holding (de zogenaamde B-poot) worden verricht. Op deze wijze is beoogd een strikte juridische, bestuurlijke en financiële scheiding aan te brengen tussen de A- en de B-poot van de holdings. In de praktijk kunnen zich weliswaar risico’s voordoen, maar deze kunnen via goed toezicht worden voorkomen. De aanbevelingen van de Registratiekamer geven dan ook vooralsnog geen aanleiding om maatregelen te nemen. En bij de vormgeving van de toekomstige uitvoeringsorganisatie werknemersverzekeringen zal de inrichting van de informatiehuishouding en de consequenties hiervan voor de privacy van betrokkenen een zwaarwegend aandachtspunt zijn. </antwoord>
      <antwoord nummer="5">Zoals gezegd zullen de aanbevelingen van de Registratiekamer worden meegewogen bij de wijze waarop de privacy van de betrokkenen in de toekomstige uitvoeringsorganisatie zal worden beschermd. De Registratiekamer zal in haar nog uit te brengen advies ongetwijfeld aangeven welke concrete maatregelen in aanvulling op de Wbp nodig zullen zijn om de privacy van de betrokkenen op adequate wijze te waarborgen. Er is geen reden om vooruitlopend op het nog uit te brengen advies van de Registratiekamer, terug te komen op de adviesaanvraag aan de Sociaal-Economische Raad over de toekomstige uitvoeringsorganisatie. </antwoord>
      <antwoord nummer="6">Voor mijn oordeel over de uitkomsten van de rapportage Helpdesk Gezondheid, Werk en Verzekeringen van april 1998 met betrekking tot de WAO, het behoud van werk, de verzekeringsaanvragen, de negatieve ervaringen met de arbo-/bedrijfsartsen en de klachten over ontslag, wil ik verwijzen naar de in mijn brief van 15 juni jl. (SV/WV/98/2403) vervatte antwoorden op de door de heer De Wit gestelde kamervragen 1, 2, 3 en 4. De klachten met betrekking tot de aantasting van de privacy bij het verkrijgen van werk vormen voor mij een belangrijk signaal. In mijn voorlichting aan werkgevers, werknemers en arbodiensten over de Wet Medische Keuringen (WMK) zal ik hieraan dan ook nadrukkelijk aandacht besteden. Bovendien zal dit aspect worden onderzocht bij de evaluatie die binnen drie jaar na invoering van deze wet zal worden uitgevoerd. In artikel 13 van de WMK is aangegeven dat representatieve organisatie(s) van werkgevers respectievelijk verzekeraars, werknemers, consumenten, patiënten en artsen een onafhankelijke klachtencommissie kunnen instellen. Indien hierover drie jaar na 1 januari 1998 nog geen (afdoende) afspraken zijn gemaakt, worden bij algemene maatregel van bestuur daarover regels vastgesteld. Gelet op deze termijn acht ik nu nog niet het moment aangebroken om zelf een klachtencommissie in het kader van deze wet in te stellen. </antwoord>
      <noten afkomstig="antwoord"/>
   </antwoorden>
</kvr>
