<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers van Justitie en van Buitenlandse Zaken over de duur van voorarrest van via een Europees aanhoudingsbevel overgeleverde Nederlanders. (Ingezonden 21 december 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30604
</item>
         <item attribuut="Inhoud">Gevraagd wordt onder meer welke actie wordt ondernomen indien bij een ongebruikelijk lang voorarrest blijkt dat er nog geen zicht is op de aanvang van een proces.</item>
         <item attribuut="Rubriek">Internationale betrekkingen (Europese Unie) Strafrecht en strafprocesrecht (Dwangmiddelen)</item>
         <item attribuut="Trefwoorden">Aanhoudingen Europees recht</item>
         <item attribuut="Vindplaats">Kamervragen met antwoord 2007-2008, nr. 1076, Tweede Kamer</item>
         <item attribuut="Vraagnr_bij_indiening">2070807310</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2008-01-17</item>
         <item attribuut="Datum_indiening">2007-12-21</item>
         <item attribuut="Document-id">KVR30604</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2295" allpagenumbers="2295 2296" vetnummer="2070807310" code="0708tkkvr1076" lopendefooter="Tweede Kamer, vergaderjaar 2007–2008, Aanhangsel" filenaam="KVR30604" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1076" onderwerp="" indiendatum="2007-12-21">
         <vrager partij="SP" oorsprong="parlement">De Wit</vrager>
         <vraagt-aan>de ministers van Justitie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2008-01-17">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Herinnert u zich de antwoorden op de Kamervragen van 13 november 2007? <voetnoot nummer="1"/>
      </vraag>
      <vraag nummer="2">Wordt de door de ambassades bijgehouden lijst van de duur van het voorarrest ook centraal bijgehouden op het Ministerie van Buitenlandse Zaken? Zo neen, waarom niet? Bent u bereid deze gegevens centraal te registreren op het Ministerie van Buitenlandse Zaken dan wel het ministerie van Justitie? Zo ja, worden deze gegevens gedeeld met het ministerie van Justitie? </vraag>
      <vraag nummer="3">Wordt er op de ambassades bijgehouden welke Nederlandse gedetineerden zijn overgeleverd op grond van een Europees arrestatiebevel? Zo neen, bent u bereid dit op te nemen in de registraties? </vraag>
      <vraag nummer="4">Is er een opdracht gegeven aan de ambassades dat zij navraag moeten doen naar de voortgang in gevallen waarin het voorarrest langer duurt dan in de desbetreffende lidstaat gebruikelijk is? Zo neen, waarom niet? Zo ja, is dit een dwingend voorschrift? </vraag>
      <vraag nummer="5">Welke actie wordt ondernomen indien bij navraag door een ambassade bij een ongebruikelijk lang voorarrest blijkt dat er nog geen zicht is op de aanvang van een proces? </vraag>
      <vraag nummer="6">Wilt u een overzicht geven van de gebruikelijke duur van voorarrest van de bij het Europees arrestatiebevel betrokken lidstaten? Zo neen, waarom niet? </vraag>
      <vraag nummer="7">Hoe beoordeelt u in het algemeen, in het kader van het wederzijds vertrouwen in het rechtsstelsel van andere lidstaten, een duur van voorarrest die de Nederlandse maatstaven ver overstijgt? </vraag>
      <noten afkomstig="vraag">
         <noot nummer="1" documenttype="Kamervragen" documentjaargang="2006-2007" documentnummer="858">Aanhangsel Handelingen, vergaderjaar 2006–2007, nr. 858.</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Het ministerie van Buitenlandse Zaken houdt op zowel het departement als op de posten de situatie van iedere individuele Nederlandse gedetineerde in het buitenland bij in een centraal geautomatiseerd systeem genaamd Prison. Op dit moment zijn dat ruim 2600 dossiers. In ieder individueel dossier worden gegevens over onder meer zaken als detentie, aanklacht, bezoekverslagen, duur voorarrest en uitlevering genoteerd. Zodra blijkt dat een voorarrest langer duurt dan gebruikelijk of wettelijke termijnen worden overschreden kan de ambassade besluiten hierover contact op te nemen met nationale autoriteiten. De gegevens die in het Prison-systeem van Buitenlandse Zaken zijn opgenomen zijn overigens onderworpen aan het regime van de Wet bescherming persoonsgegevens en kunnen op grond daarvan alleen bij hoge uitzondering zonder toestemming van gedetineerde met derden, dus ook andere ministeries, worden gedeeld. </antwoord>
      <antwoord nummer="4 en 5">In het kader van algemene consulaire bijstand en meer in het bijzonder gedetineerdenbeleid behartigt de ambassade de belangen van Nederlanders die in het buitenland gedetineerd zijn. Wanneer de ambassade bemerkt dat in individuele gevallen de periode van voorarrest onredelijk wordt overschreden, spreekt zij daarover haar zorg uit bij de lokale autoriteiten. Door regelmatig te rappelleren of zelfs een klacht in te dienen kan de druk in een dossier worden opgevoerd. Tevens kan de advocaat van een gedetineerde in deze situatie een rol spelen. </antwoord>
      <antwoord nummer="6 en 7">In antwoord op de vragen van deze vragensteller over een Nederlandse vrachtwagenchauffeur in Frankrijk (ingezonden 2 november 2007, nr. 2070804190) heb ik aangegeven dat de overlevering van eigen onderdanen en de teruglevering daarvan aan de orde zal komen in het kader van de EU-evaluatie over de toepassing van het kaderbesluit van 13 juni 2002 betreffende het Europees aanhoudingsbevel en de procedures inzake de overlevering in de lidstaten door Nederland. In mijn beantwoording heb ik evenwel benadrukt dat de duur van voorarrest afhankelijk is van verschillende factoren, zoals de complexiteit van de strafzaak (een of meerdere verdachten) en de mate waarin nog onderzoek moet worden verricht. Per geval bestaat bovendien een rechterlijke toets over de voortzetting van het voorarrest. Een gebruikelijke duur van voorarrest laat zich derhalve moeilijk vaststellen. </antwoord>
      <noten afkomstig="antwoord"/>
   </antwoorden>
</kvr>
