<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister voor Vreemdelingenzaken en Integratie over de referentenprocedure. (Ingezonden 25 maart 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20134
</item>
         <item attribuut="Inhoud">Vragen naar aanleiding van de uitspraak van de Raad van State met betrekking tot de referentenprocedure en de mogelijke gevolgen van deze uitspraak voor circa 6100 mensen.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen Vreemdelingen</item>
         <item attribuut="Vindplaats">Kamervragen met antwoord 2003-2004, nr. 1411, Tweede Kamer</item>
         <item attribuut="Vraagnr_bij_indiening">2030411310</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2004-04-23</item>
         <item attribuut="Datum_indiening">2004-03-25</item>
         <item attribuut="Document-id">KVR20134</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2981" allpagenumbers="2981 2982" vetnummer="2030411310" code="0304tkkvr1411" lopendefooter="Tweede Kamer, vergaderjaar 2003–2004, Aanhangsel" filenaam="KVR20134" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1411" onderwerp="" indiendatum="2004-03-25">
         <vrager partij="SP" oorsprong="parlement">De Wit</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2004-04-23">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Herinnert u zich de antwoorden op de vragen inzake de uitspraak van de Raad van State met betrekking tot de referentenprocedure? <voetnoot nummer="1"/>
      </vraag>
      <vraag nummer="2">Hoever bent u met het in kaart brengen van de mogelijke implicaties van de uitspraak voor circa 6100 mensen? </vraag>
      <vraag nummer="3">Klopt het dat het gros van de mensen die een referentenprocedure is gestart, dat hebben gedaan op advies van de IND? Zo neen, kunt u aangeven welke beleidsregel geldt voor de afdeling voorlichting van de IND? </vraag>
      <vraag nummer="4">Waarom heeft de IND in haar voorlichting aan potentiële referenten niet uitdrukkelijk het thans ontstane rechtsgevolg meegedeeld als een van de zaken waar rekening mee moet worden gehouden bij de aanvraag? </vraag>
      <vraag nummer="5">Vindt u het een taak van de voorlichting van de IND om mensen volledig voor te lichten over procedures? Zo ja, vindt u dat dat in casu is gebeurd? </vraag>
      <noten afkomstig="vraag">
         <noot nummer="1" documenttype="Kamervragen">Aanhangsel Handelingen, nr. 863 en 867, vergaderjaar 2003–2004.</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">In antwoord op de eerder door u gestelde vragen is aangegeven dat de implicaties van de uitspraak van de Afdeling Bestuursrechtspraak van de Raad van State (hierna: de Afdeling) in kaart worden gebracht en dat wordt bezien welke maatregelen ten behoeve van de mvv-adviesprocedures nodig en mogelijk zijn. Ook is eerder in antwoord op uw vragen gesteld, dat in algemene termen van een overgangsregeling geen sprake kan zijn. Hiermee heb ik willen aangeven dat de mogelijkheden om rechtsmiddelen in te stellen na de datum van de uitspraak niet gedurende een periode van overgang in stand gehouden zullen worden. Dat is gelet op de uitspraak niet mogelijk. Wel heb ik inmiddels in materiële zin de gevolgen in kaart gebracht voor de 6100 zaken waarin het lopende bezwaar niet-ontvankelijk is verklaard. Ik heb inmiddels besloten om toch een regeling te treffen, omdat de gevolgen van de uitspraak voor sommige van de circa 6100 zaken onwenselijk zijn. Deze regeling heeft geen betrekking op de mogelijkheid rechtsmiddelen in te stellen, maar op de inhoudelijke voorwaarden voor verblijf. Momenteel is de regeling in voorbereiding. Deze zal gelden voor de zaken waarin op het moment van het niet-ontvankelijk verklaren van het bezwaar inmiddels aangetoond aan alle voorwaarden werd voldaan. Voor deze specifieke categorie zal gelden dat wanneer in een bepaalde (nog vast te stellen) peilperiode een nieuw verzoek om advies dan wel een mvv-aanvraag in het buitenland wordt ingediend, het eerdere moment waarop inmiddels aan alle voorwaarden werd voldaan, bepalend zal zijn voor de uitkomst van de nieuwe procedure. Het voorbehoud hierop zal zijn gelegen in wettelijke beletselen om alsnog in te willigen of in gewijzigde omstandigheden in de situatie van referent of vreemdeling die aan inwilliging in de weg staan. </antwoord>
      <antwoord nummer="3">De IND adviseert om een referentenprocedure te starten, maar geeft wel aan dat de behandelduur van een referentenprocedure doorgaans korter is dan een in het buitenland te starten mvv-aanvraag. De inhoudelijke beoordeling is echter in beide gevallen dezelfde. Het enige verschil is dat sedert de uitspraak van de Afdeling in een door de referent gestarte adviesprocedure geen rechtsmiddelen kunnen worden ingesteld tegen een negatief advies. </antwoord>
      <antwoord nummer="4">De IND geeft in haar voorlichting aan referenten en gemachtigden aan dat het niet mogelijk is om rechtsmiddelen aan te wenden tegen een negatief advies over afgifte van een mvv. In de beschikking waarbij in de circa 6100 zaken het bezwaar niet-ontvankelijk is verklaard, is volledig uitleg gegeven over de achtergrond daarvan. Voorafgaand aan de uitspraak van de Afdeling heeft de IND geen informatie naar buiten gebracht over de mogelijke uitkomst van de uitspraak. Ik acht dit een juiste handelwijze. Anticiperen op de uitkomst van een uitspraak in de voorlichting aan de burger is naar mijn mening onwenselijk. </antwoord>
      <antwoord nummer="5">Ja. De voorlichting is volledig geweest. Sedert de datum van de uitspraak van de Afdeling is door de IND uitgedragen dat niet langer met vrucht rechtsmiddelen kunnen worden aangewend tegen een negatief oordeel in de referentenprocedure. Openstaande bezwaren dienden niet-ontvankelijk te worden verklaard. Ik meen dat met de overgangsregeling die thans in voorbereiding is in voldoende mate tegemoet gekomen wordt aan mogelijke onwenselijke gevolgen van de wijziging van het beleid inzake de referentenprocedure en de uitvoering daarvan. Wanneer men in rechte wenst op te kunnen komen tegen een negatief oordeel in een mvv-procedure, dient deze gestart te worden door de vreemdeling, in het buitenland. </antwoord>
      <noten afkomstig="antwoord"/>
   </antwoorden>
</kvr>
