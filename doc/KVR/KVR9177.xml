<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Apostolou en Koenders (beiden PvdA) aan de minister van Buitenlandse Zaken over de vrijheid van meningsuiting in Cuba. (Ingezonden 26 februari 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9177
</item>
         <item attribuut="Inhoud">Herdruk in verband met toevoeging juiste beantwoording.</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Cuba Mensenrechten</item>
         <item attribuut="Vindplaats">Kamervragen met antwoord 1998-1999, nr. 1058H, Tweede Kamer</item>
         <item attribuut="Vraagnr_bij_indiening">2989908520</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Apostolou</persoon>
            <persoon partij="PvdA">Koenders</persoon>
         </item>
         <item attribuut="Datum_reaktie">1999-03-30</item>
         <item attribuut="Datum_indiening">1999-02-26</item>
         <item attribuut="Document-id">KVR9177</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2167" allpagenumbers="2167 2168" vetnummer="2989908520" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9177" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1058" onderwerp="" indiendatum="1999-02-26">
         <vrager partij="PvdA" oorsprong="parlement">Apostolou</vrager>
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="1999-03-30">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van de berichten dat Cuba hard gaat optreden tegen de misdaad, maar vooral tegen dissidenten? <voetnoot nummer="1"/>
      </vraag>
      <vraag nummer="2">Welke elementen uit de «Wet ter bescherming van de nationale onafhankelijkheid en de economie van Cuba» richten zich met name op censuurmaatregelen en beperking van de vrijheid van meningsuiting van Cubaanse burgers? </vraag>
      <vraag nummer="3">Wat is uw oordeel over deze maatregelen tegen critici van het Cubaanse regime? </vraag>
      <vraag nummer="4">Deelt u het oordeel dat voornoemde wetgeving de beweging van onafhankelijke Cubaanse journalisten en dissidentengroeperingen verder inperkt en derhalve in strijd is met de fundamentele rechten van de mens? </vraag>
      <vraag nummer="5">Welke mogelijkheden staan tot uw beschikking om stelling te nemen tegen deze maatregelen van de Cubaanse regering? Welke initiatieven gaat u ondernemen? Bent u bereid om deze zaak in internationale fora als de EU en de Verenigde Naties aan te kaarten? </vraag>
      <noten afkomstig="vraag">
         <noot nummer="1" datum="1999-02-16" bron="NRC Handelsblad">NRC Handelsblad, 16 februari 1999</noot>
      </noten>
   </vragen>
   <antwoorden aantal="5">
      <antwoord nummer="1">Ja. In Cuba heeft het parlement ingestemd met een aanscherping van de bestaande strafwet. Tevens werd op 16 februari jl. goedkeuring gehecht aan de «Wet ter bescherming van de nationale onafhankelijkheid en economie van Cuba». De laatstgenoemde wet en de wijzigingen van het Wetboek van Strafrecht werden op 15 maart jl. gepubliceerd in het Cubaanse Staatsblad en zijn vanaf dat moment van kracht. </antwoord>
      <antwoord nummer="2">Deze wet beoogt gedrag strafbaar te stellen waarmee steun wordt gegeven aan de doeleinden van de Helms Burton Wet, het embargo, de economische oorlog tegen Cuba, de omverwerping (van de regering) en aan soortgelijke maatregelen (en handelingen), waarmee schade wordt toegebracht aan de onafhankelijkheid, de integriteit, en de soevereiniteit van de staat alsmede aan zijn economische, politieke en sociale fundamenten (art. 1). De wet bepaalt dat een ieder die zich schuldig maakt aan het verstoren van de openbare orde ter bevordering van de doelstellingen van de Helms Burton Wet een straf riskeert van twee tot acht jaar (art. 8). De maximum straf op overtreding van deze wet bedraagt 15 jaar. In speciale gevallen, zoals gebruik van geweld, intimidatie, chantage, winstbejag, of wanneer deze handelingen leiden tot represailles van de Verenigde Staten, kan 20 jaar worden opgelegd (art. 9). Buitenlandse journalisten die in Cuba zijn geaccrediteerd worden van de toepassing van de wet uitgesloten. De wet is wel van toepassing op Cubaanse journalisten of dissidenten die medewerking verlenen aan buitenlandse massamedia. </antwoord>
      <antwoord nummer="3">De wet richt zich met name tegen «collaboratie» met de VS en andere partijen die soortgelijke doelstellingen beogen als de VS in haar politiek jegens Cuba. De wet is zorgwekkend aangezien hij inderdaad de vrijheid van meningsuiting beperkt en bovendien in zijn doelstellingen en redactie mogelijkheden biedt tot arbitraire toepassing. Na het Pausbezoek leek sprake van een lichte, zij het volstrekt onvoldoende verbetering van de mensenrechtensituatie in Cuba. Zoals in het antwoord op de vorige vraag ook naar voren kwam, beroept het regime zich zoals steeds op het VS-boycotbeleid om deze en andere vrijheidsbeperkende maatregelen te * I.v.m. toevoeging juiste beantwoording. rechtvaardigen. Ik beschouw de recente aanscherping van de Cubaanse wetgeving als een stap terug en een structurele verslechtering van het binnenlands politiek klimaat in Cuba. </antwoord>
      <antwoord nummer="4">Ja. </antwoord>
      <antwoord nummer="5">Nederland heeft de optie zowel in EU-verband, in VN-verband als bilateraal uiting te geven aan de bestaande gevoelens van verontrusting en afwijzing ten aanzien van de jongste ontwikkelingen inzake de mensenrechten. In EU-verband heeft Nederland er op aangedrongen dat de EU zich tegenover de Cubaanse autoriteiten krachtig uitspreekt tegen de inperking van de vrijheden van Cubaanse burgers en pers, zoals hierboven aan de orde gesteld. De EU heeft op 17 maart jl. een verklaring uitgegeven waarin ernstige bezorgdheid wordt uitgesproken inzake het beperken van het uitoefenen van burgerrechten in Cuba als gevolg van de recente wetswijzigingen. In VN-verband zal Nederland er bij EU-partners op aandringen deze kwestie aan de orde te stellen tijdens de 55ste zitting van de Mensenrechtencommissie (MRC) van de Verenigde Naties, die plaatsvindt van 22 maart tot en met 30 april a.s. Voorts is op 18 maart jl. de Cubaanse ambassadeur op het departement ontboden, waarbij het inperken van de vrijheden van Cubaanse burgers, dissidenten en pers in Cuba aan de orde is gesteld en veroordeeld. </antwoord>
      <noten afkomstig="antwoord"/>
   </antwoorden>
</kvr>
