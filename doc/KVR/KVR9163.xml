<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Sociale Zaken en Werkgelegenheid over werknemersgegevens bij het SFB. (Ingezonden 24 maart 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9163
</item>
         <item attribuut="Inhoud">Vragen over het bericht dat het Sociaal Fonds Bouwnijverheid de registratie van de gegevens van werknemers voor wie het de sociale zekerheidswetten uitvoert "in de commerciële poot van het bedrijf heeft gezet".</item>
         <item attribuut="Rubriek">Arbeid (Werknemers) Criminaliteit en openbare orde (Persoonsregistratie en identificatie) Sociale zekerheid (Algemeen)</item>
         <item attribuut="Trefwoorden">Persoonsregistratie SFB Werknemers</item>
         <item attribuut="Vindplaats">Kamervragen met antwoord 1998-1999, nr. 1188, Tweede Kamer</item>
         <item attribuut="Vraagnr_bij_indiening">2989910210</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">1999-04-15</item>
         <item attribuut="Datum_indiening">1999-03-24</item>
         <item attribuut="Document-id">KVR9163</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2433" allpagenumbers="2433 2434" vetnummer="2989910210" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9163" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1188" onderwerp="" indiendatum="1999-03-24">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="1999-04-15">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het artikel «Voor SFB lijkt het al 2001»? <voetnoot nummer="1"/>
      </vraag>
      <vraag nummer="2">Heeft het Sociaal Fonds Bouwnijverheid de registratie van de gegevens van de werknemers voor wie het de sociale zekerheidswetten uitvoert «in de commerciële poot van het bedrijf gezet»? Zo ja, wat is uw opvatting daarover? </vraag>
      <vraag nummer="3">Klopt het voorts dat de plannen van het SFB hiervoor al op 20 december 1995 aan het CTSV zijn voorgelegd en dat het CTSV in gebreke is gebleven hierop tijdig te reageren? </vraag>
      <vraag nummer="4">Kunt u bevestigen dat, indien in 2001 de beoogde concurrentie tussen de uitvoeringsinstellingen doorgaat, ook in die situatie de werknemersgegevens beschermd moeten worden en niet ter beschikking mogen komen van commerciële bedrijven? Zo ja, is het dan niet gewenst dit standpunt nog eens kenbaar te maken aan de uitvoeringsinstellingen? Zo neen, om welke reden niet? </vraag>
      <noten afkomstig="vraag">
         <noot nummer="1" datum="1999-03-22" bron="Trouw">Trouw, 22 maart 1999</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2" voetnoot="1">De SFB-uitvoeringsinstelling heeft de werkzaamheden ten behoeve van heffing en inning van de premies werknemersverzekeringen uitbesteed aan SFB Diensten BV, een werkmaatschappij in de private poot van de holding waar de uitvoeringsinstelling deel van uitmaakt. Daarbij gaat het onder meer om het verzamelen en beheren van de gegevens. Voor de beroepsgroepen van de schilders en de baggeraars is deze taak uitbesteed aan respectievelijk het Sociaal Fonds Schilders en het Sociaal Fonds Baggeraars. Dit zijn zelfstandige organisaties die niet tot de SFB-holding behoren. Deze uitbestedingen zijn onrechtmatig. Zij zijn immers in strijd met de Regeling uitbesteding door uitvoeringsinstellingen <voetnoot nummer="1"/>. In deze regeling is bepaald dat de kerntaken van de uitvoeringsinstellingen niet mogen worden uitbesteed. Tot de kerntaken behoren onder andere heffing en inning van premies en ontvangst, opslag en beheer van gegevens. Ik ben van mening dat er een eind moet komen aan deze onrechtmatige situatie. Ik heb het Ctsv dan ook gevraagd om te bewerkstelligen dat de uitbesteding van de collecterende functie bij het SFB (en daarmee dus ook van het gegevensbeheer) zo snel als mogelijk wordt beëindigd. </antwoord>
      <antwoord nummer="3">Vooraf zij opgemerkt dat het belangrijk is om onderscheid te maken tussen de situatie vóór 1 maart 1997, de datum waarop de Osv 1997 en de daarop gebaseerde regelgeving van kracht werd, en de situatie na die datum. Sinds 1 maart 1997 dienen uitvoeringsinstellingen voor uitbestedingen toestemming te vragen bij het Lisv. Nadere regels hieromtrent zijn gesteld in de Regeling Uitbesteding door uitvoeringsinstellingen. Vóór 1 maart 1997 dienden uitbestedingen door uitvoeringsinstellingen vooraf te worden goedgekeurd door het Ctsv. Op 20 december 1995 heeft het SFB het Ctsv verzocht om goedkeuring te verlenen aan uitbesteding van werkzaamheden die verband hielden met de collecterende functie. Omdat het Ctsv van mening was dat er onduidelijkheden bestonden ten aanzien van de precieze vorm van de uitbesteding, waardoor geen deugdelijk oordeel kon worden gevormd, heeft het Ctsv de beslistermijn met drie maanden verdaagd en het SFB gevraagd aan te geven hoe de uitbesteding nader zou worden uitgewerkt. Toen het SFB de uiteindelijke uitbestedingscontracten op 26 april 1996 instuurde (kort voor het verstrijken van de beslistermijn) was er volgens het Ctsv op dat moment eigenlijk sprake van een nieuwe aanvraag, waardoor op dat moment een nieuwe beslistermijn van drie maanden ging lopen. Het Ctsv heeft vervolgens de aanvraag getoetst en besloten om goedkeuring te onthouden. Het Ctsv achtte daarmee het verzoek om goedkeuring van 20 december 1995 afgedaan. Volgens het SFB was er echter geen sprake van een nieuwe aanvraag en dus ook niet van een nieuwe beslistermijn. Volgens het SFB kon het verzoek om goedkeuring van 20 december 1995 niet als afgedaan worden beschouwd. Nu dat verzoek nooit was ingetrokken en binnen de daarvoor geldende beslistermijn daarop nooit een beslissing was genomen was de uitbesteding «van rechtswege» goedgekeurd. In haar uitspraak van 17 december 1998 heeft de arrondissementsrechtbank te Amsterdam het SFB in het gelijk gesteld in die zin dat de rechtbank meende dat de betreffende uitbestedingen ex lege waren goedgekeurd. De rechtbank heeft zich inhoudelijk niet over de uitbesteding uitgelaten. Voor de beoordeling van de huidige situatie is deze uitspraak echter niet relevant. Op grond van de nu geldende wet- en regelgeving zijn de onderhavige uitbestedingen bij het SFB niet geoorloofd. </antwoord>
      <antwoord nummer="4">In het kabinetsstandpunt Structuur uitvoering, werk en inkomen (Suwi) is aangegeven dat de persoonsgegevens die voor de uitvoering van de werknemersverzekeringen zijn verzameld, niet buiten het hiervoor geschapen wettelijke kader voor private activiteiten mogen worden verwerkt. Het voorstel tot de Wet bescherming persoonsgegevens (Wbp), dat bij de Tweede Kamer in behandeling is, vormt voor het kabinet daarbij het richtsnoer. De doeleinden waarvoor gegevens mogen worden verwerkt, worden daarin limitatief opgesomd. Het kabinet is voornemens om op basis van de Wbp, de specifieke regels voor het gebruik van gegevens in het kader van de sociale zekerheid nader in wetgeving vast te leggen. Dit zal onder meer betrekking hebben op het gebruik van de werknemersgegevens voor private activiteiten. Ik ga ervan uit dat de uitvoeringsinstellingen goed op de hoogte zijn van het kabinetsstandpunt Suwi en de daarin verwoorde lijn met betrekking tot het gebruik van persoonsgegevens. In de komende jaren zal bij de besluitvorming, de uitwerking en implementatie van Suwi nog uitgebreid aandacht worden besteed aan dit belangrijke onderwerp. Het lijkt mij derhalve niet nodig om de uitvoeringsinstellingen hierover afzonderlijk in te lichten. </antwoord>
      <noten afkomstig="antwoord">
         <noot nummer="1">Staatscourant 25 februari 1997, nr. 41. Deze regeling is gebaseerd op artikel 42 Osv 1997, Staatsblad 1997, 95</noot>
      </noten>
   </antwoorden>
</kvr>
