<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over nierdialyse.(Ingezonden 17 mei 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9497
</item>
         <item attribuut="Inhoud">Vragen naar aanleiding van de situatie dat een nierpatiënt vanwege onvoldoende personeel in het Deventer Ziekenhuis slechts tweemaal in plaats van driemaal gedialyseerd kan worden.</item>
         <item attribuut="Rubriek">Gezondheidszorg (Medische beroepen) Gezondheidszorg (Zorginstellingen)</item>
         <item attribuut="Trefwoorden">Verpleegkundigen Ziekenhuizen</item>
         <item attribuut="Vindplaats">Kamervragen met antwoord 1998-1999, nr. 1490, Tweede Kamer</item>
         <item attribuut="Vraagnr_bij_indiening">2989913030</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-06-04</item>
         <item attribuut="Datum_indiening">1999-05-17</item>
         <item attribuut="Document-id">KVR9497</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2975" allpagenumbers="2975 2976" vetnummer="2989913030" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9497" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1490" onderwerp="" indiendatum="1999-05-17">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-06-4">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennis genomen van de aan u verzonden brief van de echtgenote van een nierpatiënt die vanwege onvoldoende personeel slechts tweemaal in plaats van driemaal gedialyseerd kan worden in het Deventer Ziekenhuis? <voetnoot nummer="1"/>
      </vraag>
      <vraag nummer="2">Is het waar dat de gezondheid van deze nierpatiënt verslechtert omdat de man lichamelijk zes uur lang dialyseren niet aankan met als gevolg dat onvoldoende afvalstoffen worden verwijderd en dat dit door driemaal dialyseren wellicht kan worden voorkomen? </vraag>
      <vraag nummer="3" voetnoot="2">Herinnert u zich uw uitspraak tijdens het algemeen overleg van 20 april jl. <voetnoot nummer="2"/>dat als nefrologen zeggen dat dialyse zoveel keer per week moet gebeuren, geprobeerd moet worden daarvoor mogelijkheden te scheppen en dat u er in uw gesprekken met ziekenhuizen steeds op wijst dat er geen schrijnende toestanden mogen ontstaan? </vraag>
      <vraag nummer="4">Bent u van mening dat voor de betrokken nierpatiënt in het Deventer ziekenhuis wel degelijk sprake is van een schrijnende situatie die opgelost dient te worden? </vraag>
      <vraag nummer="5">Bent u bereid met de ziekenhuizen te overleggen over noodmaatregelen om dergelijke situaties te voorkomen en op te lossen? </vraag>
      <vraag nummer="6">Kunt u de stand van zaken geven betreffende uw toezeggingen gedaan tijdens het algemeen overleg van 20 april? </vraag>
      <vraag nummer="7">Hebt u kennis genomen van de reactie van de SIGRA uit Amsterdam naar aanleiding van uw uitspraken in het algemeen overleg ten aanzien van meevallende personeelstekorten in Amsterdam, waarbij zij wijzen op de grote problemen om de continuïteit van zorg te garanderen met name voor wat betreft gespecialiseerde verpleegkundigen waaronder dialyse verpleegkundigen? Zo ja, wat is hierop uw reactie? </vraag>
      <vraag nummer="8">Wat is uw mening over de vraag die de SIGRA opwerpt namelijk of het wel een verstandige keuze is dat landelijk ontwikkelde arbeidsmarktinstrumenten zich vooral richten op de onderkant van het personeelsgebouw en dat specialistische verpleegkundigen door het ziekenhuis zelf worden opgeleid, waarbij op geen enkele wijze een beroep kan worden gedaan op de aangereikte instrumenten en ter beschikking gestelde middelen? </vraag>
      <noten afkomstig="vraag">
         <noot nummer="1">Brief aan de minister van Volksgezondheid, Welzijn en Sport, van 27 april 1999 met afschrift naar de vaste Kamercommissie (VWS9900725)</noot>
         <noot nummer="2" documenttype="Kamerstuk" kamerstuk-id="26 200-XVI" documentnummer="66">Kamerstuk 26 200-XVI, nr. 66</noot>
      </noten>
   </vragen>
   <antwoorden aantal="8">
      <antwoord nummer="1">Ja. Ik heb deze brief ontvangen. Over de inhoud is contact geweest met de schrijfster van deze brief en met de directie van het Deventer ziekenhuis. Uit dat contact is naar voren gekomen dat aanvankelijk de dialysebehandeling van de patiënt in Enschede plaatsvond. Daar ontwikkelde de patiënt hepatitis-B. Vanwege het besmettingsgevaar dient de patiënt in een aparte ruimte te worden gedialyseerd door apart personeel. Enschede had deze mogelijkheid niet, waardoor de patiënt naar Deventer moest. Vanwege onvoldoende personele bezetting kan de patiënt in Deventer vooralsnog twee maal per week gedialyseerd worden in plaats van de tot dan toe gebruikelijke frequentie van drie maal per week. </antwoord>
      <antwoord nummer="2">Ik heb van de directie van het Deventer ziekenhuis begrepen dat het voor deze patiënt inderdaad beter is om drie maal vier uur in plaats van twee maal zes uur te worden gedialyseerd. </antwoord>
      <antwoord nummer="3">Ja. Ik ben van mening dat patiënten de zorg dienen te krijgen die ze behoeven en dat zorgaanbieders ook de verantwoordelijkheid voor een kwalitatief verantwoorde zorg dienen te nemen. </antwoord>
      <antwoord nummer="4">Het is aan het bestuur van het ziekenhuis om te beoordelen of dit een ongewenste situatie is die een oplossing behoeft. </antwoord>
      <antwoord nummer="5">Ja, indien noodzakelijk. Ik wil hierbij erop wijzen dat de verantwoordelijkheid voor de kwaliteit van de geboden zorg primair bij de leiding van de ziekenhuizen ligt. Natuurlijk zal ik erop toezien dat waar nodig er dusdanige kaders worden geschapen dat die kwaliteit waargemaakt kan worden. Ik wil u hierbij in herinnering brengen dat ik tijdens het overleg in april heb aangegeven dat ik daar de nodige maatregelen voor heb genomen en nog zal nemen, zowel voor wat betreft de capaciteitsproblematiek als voor wat betreft de arbeidsmarktproblematiek. </antwoord>
      <antwoord nummer="6">Tijdens het algemeen overleg van 20 april heb ik u het volgende toegezegd: a. Het COTG zal worden verzocht de beleidsregels voor dialyse indien nodig aan te passen. b. Aan het eind van de overgangstermijn van twee jaar zal de Kamer worden geïnformeerd over de uitkomsten van de evaluatie van de Ziekenfondsraad naar de toepassing van artikel 8 van de Wet op bijzondere medische verrichtingen (WBMV) op dialyse, waarbij afzonderlijk zal worden ingegaan op kinderdialyse. c. De Kamer zal nader worden geïnformeerd over de verschillen tussen artikel 2 en artikel 8 WBMV. Ad a. Ik heb het COTG inmiddels schriftelijk verzocht de beleidsregels voor dialyse indien nodig aan te passen. Een afschrift van deze brief wordt u separaat toegezonden. Ad b. Ik heb de Ziekenfondsraad inmiddels verzocht de toepassing van artikel 8 WBMV in het werkprogramma van de Sub-commissie evaluatie WBMV op te nemen. Ik heb reeds aangegeven dat afzonderlijk aandacht dient te worden besteed aan de kinderdialyse. Na ontvangst van het rapport zal ik u informeren over de uitkomsten van de evaluatie. Ad c. Ik heb deze vraag reeds onder de aandacht van het RIVM gebracht. Een schriftelijk antwoord op uw vraag over een eventueel verband tussen een stijging van de pathologie en de samenstelling van de bevolking zal ik u na ontvangst van de gevraagde informatie toezenden. Ad d. Over de verschillen tussen artikel 2 en artikel 8 WBMV wordt u ook separaat een brief verzonden. </antwoord>
      <antwoord nummer="7">Ja, uitgangspunt van mijn beleid is dat de verantwoordelijkheid voor en de financiering van de initiële beroepsopleidingen bij de overheid berust en de verantwoordelijkheid voor en de financiering van de vervolgopleidingen, de verdere specialisatie dus, primair bij het veld ligt. </antwoord>
      <antwoord nummer="8">Het voorzien in de behoefte aan gespecialiseerde verpleegkundigen door middel van het ter beschikking stellen van extra middelen en wervingsactiviteiten is primair een zaak van de sector zelf. De extra middelen die voor het arbeidsmarktbeleid zijn ingezet voor het oplossen van knelpunten, kunnen door sociale partners in overleg met ministerie van VWS ook worden aangewend voor het voorkomen van het ontstaan van tekorten aan gespecialiseerde verpleegkundigen. Voorwaarde is daarbij dat daarover overeenstemming bestaat tussen betrokken partijen. </antwoord>
      <noten afkomstig="antwoord"/>
   </antwoorden>
</kvr>
