<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister van Buitenlandse Zaken over de humanitaire situatie in vluchtelingenkampen in Tsjetsjenië. (Ingezonden 6 april 2000); Antwoord</item>
         <item attribuut="Bestand">31Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11555
</item>
         <item attribuut="Inhoud">Vragen over welke sancties tegen Rusland gebruikt kunnen worden, mede gezien de situatie van de vluchtelingen in Tsjetsjenië.</item>
         <item attribuut="Rubriek">Staats- en bestuursrecht (Grondrechten) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Mensenrechten Oorlogen Rusland</item>
         <item attribuut="Vindplaats">Kamervragen met antwoord 1999-2000, nr. 1151, Tweede Kamer</item>
         <item attribuut="Vraagnr_bij_indiening">2990009500</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2000-04-21</item>
         <item attribuut="Datum_indiening">2000-04-06</item>
         <item attribuut="Document-id">KVR11555</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2585" allpagenumbers="2585 2586" vetnummer="2990009500" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11555" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1151" onderwerp="" indiendatum="2000-04-6">
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2000-04-21">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Hoe beoordeelt u de houding van de Russische autoriteiten die de VN-Commissaris voor de Mensenrechten de toegang ontzeggen tot 4 dorpen en een gevangenkamp in Tsjetsjenië waar volgens ooggetuigen systematisch door Russische militairen is gemoord en gemarteld? </vraag>
      <vraag nummer="2">Hoe verhouden deze weigering en het traineren van humanitaire toegang tot de vluchtelingenkampen en meer in het algemeen het bezoeken van onafhankelijke instanties zich tot de verplichtingen die Rusland heeft als lid van de OVSE, de Raad van Europa en de Verenigde Naties? </vraag>
      <vraag nummer="3">Beschikt u over gegevens met betrekking tot de humanitaire situatie in de vluchtelingenkampen, alsmede het aantal vluchtelingen dat nu geholpen kan worden? Hoe wordt er nu voor gezorgd dat deze toegang wordt verbeterd? </vraag>
      <vraag nummer="4">Herinnert u zich uw uitspraak dat er ten aanzien van Rusland sprake moet zijn van een oplopend gebruik van drukmiddelen en een ladder van sancties? Aan welke specifieke maatregelen en welke ladder van sancties denkt u nu opnieuw onderzoek naar de mensenrechtenschendingen wordt getraineerd en Commissaris Robinson zich uitspreekt over stelselmatige schendingen van mensenrechten? </vraag>
      <vraag nummer="5">Bent u bereid in lijn met de toezeggingen aan de Kamer zich uit te spreken voor een expliciete veroordeling van Rusland in de Mensenrechtencommissie in Genève en in EU-verband een Nederlands initiatief te nemen tot een onafhankelijk internationaal onderzoek van de VN, alsmede het voorbereiden van een internationaal tribunaal voor Russen en Tsjetsjenen die zich schuldig hebben gemaakt aan mensenrechtenschendingen? </vraag>
      <vraag nummer="6">Hoort Rusland nog langer thuis in de Raad van Europa? Is de regering bereid opnieuw te bezien hoe een statenklacht kan worden ingediend? </vraag>
      <vraag nummer="7">Onder welke voorwaarden en op welke wijze acht u een strategisch partnerschap met Rusland mogelijk? </vraag>
      <vraag nummer="8">Kunt u deze vragen beantwoorden vóór het Overleg over de Algemene Raad en de discussies in de Raad van Europa aanstaande donderdag. </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Tijdens mijn onderhoud met minister Ivanov in Moskou op 14 maart jl. heb ik met kracht de toegang van internationale organisaties en de media tot Tsjetsjenië bepleit. Ook de EU heeft meermalen, onder meer in haar verklaring tijdens de Europese Raad te Lissabon, tot grotere openheid aan Russische zijde opgeroepen. Het bezoek van de Hoge Commissaris voor de Mensenrechten gaf de Russische regering helaas geen aanleiding om hieraan gehoor te geven hetgeen ik een gemiste kans acht. </antwoord>
      <antwoord nummer="2">In de regel krijgen internationale hulpverleners en waarnemers toegang tot (opvangcentra voor) ontheemden in Ingoesjetië en andere buurrepublieken. Toegang tot ontheemden in Tsjetsjenië ligt gecompliceerder omdat de veiligheidsomstandigheden aldaar vaak onvoldoende zijn om op verantwoorde wijze lokale of internationale staf uit te kunnen sturen. Om deze reden bestaat er een grote terughoudendheid bij de internationale organisaties om het gebied in te gaan. Rusland gebruikt de precaire veiligheidssituatie bovendien regelmatig als excuus om geen internationale vertegenwoordigers te hoeven toelaten. Overigens zijn er ook positieve ontwikkelingen. De Raad van Europa en de Russische autoriteiten hebben overeenstemming bereikt over de stationering van drie mensenrechtenexperts van de Raad in de regionale burelen van de presidentiële mensenrechtencommissaris Kalamanov. Ook OVSE/ODIHR zal aan deze organisatie twee internationale mensenrechtenexperts toevoegen. De Commissie tegen Marteling van de Raad van Europa heeft onlangs nader onderzoek kunnen verrichten naar berichten over martelingen in detentiecentra in Tsjetsjenië en de Russische overheid heeft toestemming gegeven voor publicatie van het in principe confidentiële rapport. De Chairman in Office van de OVSE, Ferrero Waldner, heeft op 14 en 15 april a.s. een bezoek gebracht aan Rusland tijdens welk onder meer gesproken is over de terugkeer van de OVSE-Assistance Group naar Tsjetsjenië. De in Moskou residerende ambassadeurs van de EU-troika zullen waarschijnlijk op 20 en 21 april a.s. de regio bezoeken. Het ICRC heeft de toezegging gekregen dat haar vertegenwoordigers gedetineerden in Tsjetsjenië mogen bezoeken en interviewen hetgeen als een stap in de goede richting mag worden beschouwd </antwoord>
      <antwoord nummer="3">In Ingoesjetië bevonden zich op 1 maart jl. volgens opgave van UNHCR ca. 214 000 ontheemden, die veelal bij familie en gastgezinnen zijn ondergebracht. Een kwart van hen bevindt zich in opvangcentra. De hulpverlening wordt verzorgd door de Russische autoriteiten, diverse internationale organisaties en NGO’s. De hulpverlening aan ontheemden in Tsjetsjenië door de Russische autoriteiten is inmiddels beter georganiseerd dan voorheen, maar laat nog steeds veel te wensen over. De veiligheidssituatie voor burgerbevolking en ontheemden is in grote delen van Tsjetsjenië bijzonder slecht. De Russische autoriteiten pogen ontheemden in de buurrepublieken van de noodzaak tot terugkeer naar Tsjetsjenië te overtuigen. In dit kader zou de humanitaire hulpverlening in Tsetsjenië sinds een aantal weken zijn geïntensiveerd. Tijdens recente bezoeken aan opvangcentra voor ontheemden gaven internationale waarnemers (waaronder UNHCR Robinson) blijk van bezorgdheid over de humanitaire omstandigheden. Vooral de medische situatie baart zorgen. Ik moge verder verwijzen naar de antwoorden op de vragen van het lid Van Dijke d.d. 4 april jl. welke u op 12 april jl. zijn toegegaan. Tijdens het bezoek van een EU-delegatie bestaande uit minister Gama en HV Solana aan minister Ivanov op 7 april jl., de Algemene Raad en de Samenwerkingsraad met Rusland van 10 april jl. is wederom met kracht aangedrongen op verbeterde toegang voor internationale organisaties tot de ontheemden. </antwoord>
      <antwoord nummer="4 en 5">In de relatie EU–Rusland heeft de kwestie-Tsjetsjenië aanleiding gegeven tot een aantal concrete maatregelen, ingesteld door de ER Helsinki (zie mijn brief d.d. 17 januari jl.). Ten aanzien van het besluit de handelsbepalingen uit de Partnerschaps- en Samenwerkingsovereenkomst (PSO) strikt te gaan naleven, is binnen de EU overeenstemming bereikt over een korting op het door Rusland naar de EU te exporteren quotum staalschroot van 12%. Over kortingen voor andere producten zal de Commissie nog met voorstellen komen. Voor wat betreft de ombuiging van het TACIS programma is bepaald dat tweederde van het totale budget van EURO 130 miljoen zal worden aangewend voor humanitaire hulp aan de Tsjetsjeense bevolking. Aangenomen mag worden dat positieve stappen van Russische zijde (vgl. ook mijn antwoord op vraag 3) althans gedeeltelijk zijn ingegeven door Russische gevoeligheid voor de EU-maatregelen en internationale kritiek. De EU heeft de druk inmiddels verder opgevoerd. Tijdens een troikamissie op hoog niveau (Voorzitterschap, Commissaris Patten, Hoge Vertegenwoordiger Solana) van 6–7 april jl. is opnieuw aangedrongen op een onafhankelijk onderzoek naar mensenrechtenschendingen. Ook tijdens de Samenwerkingsraad met de RF op 10 april jl. is hierover duidelijke taal gesproken. Daarnaast ligt in de VN-Mensenrechtencommissie (MRC) in Genève momenteel een in EU-verband afgestemde resolutie inzake Tsjetsjenië voor. Deze beoogt met name te bewerkstelligen dat een onafhankelijk onderzoek kan worden ingesteld naar mensenrechtenschendingen in Tsjetsjenie. Nederland heeft in EU-verband al in een vroeg stadium en sindsdien voortdurend op een dergelijke resolutie aangedrongen. </antwoord>
      <antwoord nummer="6">De besluitvorming in het kader van de Raad van Europa zal naar verwachting aansluiting zoeken bij de eerdere positiebepaling van de EU en zal daarbij met name de Russische reactie op de oproep in de VN-Commissie voor de rechten van de mens naar een onafhankelijk onderzoek naar mensenrechtenschendingen in beschouwing nemen. Ik wil hier nu niet op vooruitlopen. De maatregelen als gevraagd door de Parlementaire Assemblee van de Raad van Europa (i.e. opschorting Russisch lidmaatschap en indienen van een statenklacht) zijn op zichzelf thans reeds een duidelijk signaal. Anderzijds betekent opschorting van het Russisch lidmaatschap dat de contacten en de dialoog tussen Rusland en de Europese instellingen zouden verminderen. In het algemeen geef ik er de voorkeur aan om de Raad van Europa te benutten om Rusland te beïnvloeden en niet te isoleren. </antwoord>
      <antwoord nummer="7">Zoals ik tijdens het AO van 9 februari reeds heb medegedeeld acht ik een strategisch partnerschap met Rusland van het grootste belang voor onze gezamenlijke toekomst in Europa. De voorwaarden voor dit partnerschap staan geformuleerd in het Partnerschaps- en Samenwerkingsakkoord met Rusland dat de EU in december 1997 heeft geratificeerd. </antwoord>
      <antwoord nummer="8">Deze termijn is niet meer aan de orde. </antwoord>
      <noten afkomstig="antwoord"/>
   </antwoorden>
</kvr>
