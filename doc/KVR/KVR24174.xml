<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Szabó (VVD) aan de minister en de staatssecretaris van Defensie over uitspraken van de toenmalige bevelhebber der luchtstrijdkrachten over de behoefte aan Apaches. (Ingezonden 3 oktober 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24174
</item>
         <item attribuut="Inhoud">Vragen naar aanleiding van twee recente berichten over inzet van Nederlandse helikopters in Afghanistan: - uitspraken van toenmalig bevelhebber der luchtstrijdkrachten Starink over de behoefte aan Apaches en transporthelikopters (ACOM-Journaal, september 2005); - redactioneel commentaar in Militaire Spectator, juli/augustus 2005, waarin wordt gesteld dat het mariniersbataljon dat zomer 2005 naar Noord-Afghanistan is gestuurd over onvoldoende 'escalatiedominantie' beschikt, vooral na het eerder terugtrekken van het Nederlandse Apache-detachement uit Afghanistan zonder dat er vervangende helikoptercapaciteit ter beschikking is gesteld van ISAF. Indiener zet, in verband hiermee, vraagtekens bij voorgenomen verkoop van Apaches.</item>
         <item attribuut="Rubriek">Veiligheidsbeleid en defensie (Militair materieel) Veiligheidsbeleid en defensie (NAVO)</item>
         <item attribuut="Trefwoorden">Afghanistan Militaire vliegtuigen</item>
         <item attribuut="Vindplaats">Kamervragen met antwoord 2005-2006, nr. 233, Tweede Kamer</item>
         <item attribuut="Vraagnr_bij_indiening">2050600720</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="VVD">Szabó</persoon>
         </item>
         <item attribuut="Datum_reaktie">2005-10-28</item>
         <item attribuut="Datum_indiening">2005-10-03</item>
         <item attribuut="Document-id">KVR24174</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="497" allpagenumbers="497 498" vetnummer="2050600720" code="0506tkkvr233" lopendefooter="Tweede Kamer, vergaderjaar 2005–2006, Aanhangsel" filenaam="KVR24174" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="233" onderwerp="" indiendatum="2005-10-3">
         <vrager partij="VVD" oorsprong="parlement">Szabó</vrager>
         <vraagt-aan>de minister en de staatssecretaris van Defensie</vraagt-aan>
      </vraagdata>
      <antwoorddata antwoorddatum="2005-10-28">
         <antwoorder functie="minister" ministerie="Defensie">Kamp</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van de volgende uitspraken van de toenmalige bevelhebber der luchtstrijdkrachten Starink over de operationele inzetbaarheid van de krijgsmacht, meer in het bijzonder de behoefte aan Apaches en transporthelikopters? Wat is uw reactie op deze uitspraken? <voetnoot nummer="1"/>
      </vraag>
      <vraag nummer="2" voetnoot="2">Heeft u kennisgenomen van het redactioneel commentaar waarin wordt aangegeven dat het mariniersbataljon dat deze zomer naar Noord-Afghanistan is uitgestuurd over onvoldoende escalatiedominantie beschikt, vooral ook omdat het Nederlandse Apache-detachement dit voorjaar uit Afghanistan is teruggetrokken en er geen vervangende helikoptercapaciteit aan ISAF ter beschikking is gesteld? <voetnoot nummer="2"/>Wat is uw reactie op deze uitspraak? </vraag>
      <vraag nummer="3">Deelt u de mening dat de Nederlandse Apache-squadrons bij uitstek geschikt zijn voor het verlenen van ondersteuning aan lichtbewapende Nederlandse militairen te land in risicovolle gebieden en het daarbij verzorgen van escalatiedominantie? </vraag>
      <vraag nummer="4">Deelt u de mening dat ook voor komende jaren bij de inzet van Nederlandse militairen een aanzienlijke vraag zal blijven bestaan naar de inzet van Apaches? </vraag>
      <vraag nummer="5">Is het waar dat de Defensietop thans niet kan voldoen aan de vraag naar inzet van Nederlandse Apaches-squadrons ter beveiliging van militaire operaties? </vraag>
      <vraag nummer="6">Blijft u, ook onder deze omstandigheden, van mening dat er juist Apaches moeten worden verkocht in plaats van extra aangeschaft? </vraag>
      <vraag nummer="7">Bent u bereid om de verkoop van enkele Apaches uit te stellen tot na de komende behandeling van de Defensiebegroting voor 2006? </vraag>
      <noten afkomstig="vraag">
         <noot nummer="1" titel="Daar zouden we best twee keer zoveel van kunnen en willen hebben en dan nog zouden we niet aan de vraag kunnen voldoen. Ik heb het dan over Apaches en transporthelikopters.">ACOM-journaal, september 2005, p. 7, «Daar zouden we best twee keer zoveel van kunnen en willen hebben en dan nog zouden we niet aan de vraag kunnen voldoen. Ik heb het dan over Apaches en transporthelikopters.»</noot>
         <noot nummer="2">Militaire Spectator, juli/augustus 2005, p. 294, 295</noot>
      </noten>
   </vragen>
   <antwoorden aantal="4">
      <antwoord nummer="1 en 6">In de dagelijkse praktijk van crisisbeheersingsoperaties blijkt dat de beschikbaarheid van transporthelikopters van groot belang is. Met de aanschaf van vier extra Chinook-helikopters wordt de huidige Chinook-vloot met bijna een derde deel uitgebreid. De regering beschouwt de uitbreiding met vier extra Chinook-helikopters als een belangrijke bijdrage aan het voorzien in de internationale behoefte aan middelzware transporthelikopters. Ook met 24 Apaches kan Nederland een geloofwaardige bijdrage blijven leveren met kwalitatief hoogwaardige toestellen. Om langdurig de vereiste kwaliteit te kunnen bieden en deze te kunnen bekostigen, is in 2003 gekozen voor een vermindering van het aantal toestellen van 30naar 24 verbeterde toestellen. </antwoord>
      <antwoord nummer="2 en 3">Escalatiedominantie kan, behalve deels door de eenheid zelf, zowel door capaciteiten op de grond, als de lucht, en vanaf zee worden bereikt. Bij de aanwijzing van het mariniersbataljon als ISAF-verkiezingsondersteuning is onder meer gekeken naar de taken, de benodigde wijze van optreden en de geschiktheid van de eenheid. De behoefte aan eenheden ter ondersteuning van de verkiezingen in september 2005 was voornamelijk gebaseerd op de opgedane ervaring tijdens de eerdere presidentsverkiezingen en de onderkende dreiging. Deze behoefte betrof lichte infanterie-eenheden met organieke gevechtssteun, onder meer aangevuld met capaciteiten voor explosievenopruiming en capaciteiten om luchtsteun aan te vragen. Als onderdeel van de strategische reserve van de NAVO eenheden was het Nederlandse mariniersbataljon al voorbereid op eventuele inzet in lopende NAVO- of EU-operaties. Het bataljon voldeed daarmee aan de gestelde eisen voor geschiktheid en beschikbaarheid. Mede door de uitbreiding van ISAF naar de westelijke provincies, heeft de NAVO een permanente behoefte aan gevechtsvliegtuigen onderkend voor het leveren van luchtsteun en het uitvoeren van verkenningen. Om in deze behoefte te voorzien heeft de regering eerder besloten per 1 april 2005 drie F-16 gevechtsvliegtuigen (plus één als technische reserve) en ongeveer 100 militairen aan ISAF bij te dragen. U bent hierover per brief (kamerstuk 27 925 nr. 160) geïnformeerd. Samen met het mariniersbataljon vormde dit de Nederlandse bijdrage aan de escalatiedominantie van ISAF rond de verkiezingen. </antwoord>
      <antwoord nummer="4 en 5">Indien de situatie hiertoe aanleiding geeft, kunnen gevechtshelikopters of andersoortige wapensystemen worden ingezet voor de bescherming van Nederlandse militairen of bondgenoten. Verlenging van de inzet van het Nederlandse Apache-detachement na 1 april 2005 behoorde niet tot de mogelijkheden. Na de langdurige en gelijktijdige inzet van Apache-helikopters in Afghanistan en Irak, die als een uitzondering moet worden beschouwd, zou de betreffende eenheid van de Koninklijke luchtmacht minimaal een half jaar nodig hebben voor recuperatie en opleidingen. Toekomstige uitzendingen zullen weer zijn afgestemd op de gebruikelijke inzetmogelijkheden en het instandhoudingsvermogen van de Apache-eenheden. </antwoord>
      <antwoord nummer="7">De verkoopmogelijkheden van complexe wapensystemen zijn niet groot. Onderhandelingen met een potentiële koper zijn nu gaande. Het verdient niet de voorkeur de onderhandelingen tijdens een verkoopproces stil te leggen en hiertoe is ook geen aanleiding. Het ligt niet in de verwachting dat de verkoop voor de begrotingsbehandeling zal zijn voltooid. </antwoord>
      <noten afkomstig="antwoord"/>
   </antwoorden>
</kvr>
