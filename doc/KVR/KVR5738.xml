<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koekkoek (CDA) over de vrijlating van een verdachte van Valsemunterij. (Ingezonden 21 augustus 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5738
</item>
         <item attribuut="Inhoud">Vragen betreffen misverstanden in de communicatie tussen politie (Regiopolitie Groningen) en Openbaar Ministerie.</item>
         <item attribuut="Rubriek">Rechterlijke organisatie (Openbaar ministerie) Strafrecht en strafprocesrecht (Vervolging)</item>
         <item attribuut="Trefwoorden">Openbaar ministerie Verdachten Verdachten</item>
         <item attribuut="Vindplaats">Kamervragen met antwoord 1997-1998, nr. 61, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Koekkoek</persoon>
         </item>
         <item attribuut="Datum_reaktie">1997-09-30</item>
         <item attribuut="Datum_indiening">1997-08-21</item>
         <item attribuut="Document-id">KVR5738</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="123" allpagenumbers="123 124" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5738" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="61" onderwerp="" indiendatum="1997-08-21">
         <vrager partij="CDA" oorsprong="parlement">Koekkoek</vrager>
         <vraagt-aan/>
      </vraagdata>
      <antwoorddata antwoorddatum="30 september 1997), zie Aanhangsel Handelingen nr. 1813, vergaderjaar 1996–1997">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Is een verdachte van valsemunterij aangehouden en vervolgens weer vrijgelaten? <voetnoot nummer="1"/>
      </vraag>
      <vraag nummer="2">Wat is er misgegaan in de communicatie tussen politie en Openbaar Ministerie? </vraag>
      <vraag nummer="3">Welke lessen trekken politie en Openbaar Ministerie in Groningen uit het gebeurde? </vraag>
      <noten afkomstig="vraag">
         <noot nummer="1" datum="1997-08-8" bron="Trouw en Nieuwsblad van het Noorden">Trouw en Nieuwsblad van het Noorden, 8 augustus 1997</noot>
      </noten>
   </vragen>
   <antwoorden aantal="3">
      <antwoord nummer="1">Ja, op zaterdag 2 augustus is de verdachte door medewerkers van de Regiopolitie Groningen aangehouden en op dinsdag 5 augustus is de verdachte op last van een officier van justitie in vrijheid gesteld. </antwoord>
      <antwoord nummer="2">In deze zaak blijken zich misverstanden te hebben voorgedaan. Hierover kan het volgende worden meegedeeld. De verdachte werd aangehouden ter zake artikel 209 WvSr (valsemunterij). Het betrof een aanhouding buiten heterdaad. Toestemming voor deze aanhouding was vooraf niet gevraagd aan de dienstdoende piket-officier van justitie en door deze was ook geen opdracht tot aanhouding gegeven. Voorafgaand aan de aanhouding was door de dienstdoende hulpofficier van justitie wel toestemming gevraagd aan de piket-officier van justitie tot het inzetten van een observatieteam. Deze toestemming werd verkregen. De hulpofficier van justitie is – in tegenstelling tot de officier van justitie – ervan uitgegaan dat niet alleen toestemming was gegeven tot inzet van het observatieteam, maar dat ook een last tot aanhouding buiten heterdaad was gegeven. In telefonisch overleg op maandag 4 augustus 1997 tussen politie en openbaar ministerie, is de rechtsgrond van de aanhouding besproken. Op basis van die mondelinge informatie concludeerde de officier van justitie na marginale toetsing dat de aanhouding voldeed aan de eisen van het Wetboek van Strafvordering. Besloten werd dan ook dat de verdachte diende te worden voorgeleid aan de rechter-commissaris, zulks met het oog op het feit dat nader onderzoek wenselijk was. Bestudering van het op 5 augustus 1997 ontvangen proces-verbaal maakte het de piket-officier van justitie mogelijk de rechtsgrond voor de aanhouding in volle omvang te toetsen. De op het proces-verbaal gebaseerde toetsing leidde de officier van justitie echter tot een ander oordeel dan dat eerder op basis van de telefonische informatie was verkregen. In het proces-verbaal bleek namelijk niet alle informatie verwerkt, die eerder telefonisch wel was verstrekt. Deze informatie was in de ogen van de behandelend officier van justitie essentieel voor de voorliggende vordering tot inbewaringstelling. De behandelend officier van justitie heeft nog geprobeerd vóór de voorgeleiding de benodigde duidelijkheid van de politie te verkrijgen. Toen dit niet lukte, zag zij zich genoodzaakt de vordering tot inbewaringstelling in te trekken en de onmiddellijke invrijheidstelling van de verdachte te gelasten. Zij heeft dit aan de rechter-commissaris laten weten. Tijdens de naderhand gehouden evaluatie van de zaak is gebleken dat de ontbrekende informatie wèl bij de politie beschikbaar was en dat die informatie, indien deze wel in het proces-verbaal was verwerkt, naar het oordeel van de behandelend officier van justitie tot een toewijzing van de vordering bewaring zou hebben geleid. De boven geschetste gang van zaken heeft aan voortzetting van het strafrechtelijk onderzoek niet in de weg gestaan; inmiddels zijn twee verdachten aangehouden. </antwoord>
      <antwoord nummer="3">Op 14 augustus hebben direct betrokkenen of hun leidinggevenden van politie en openbaar ministerie onder leiding van de recherche-officier van justitie en de plaatsvervangend korpschef, belast met recherche-aangelegenheden, de kwestie geanalyseerd en aan een nadere beschouwing onderworpen. Teneinde te voorkomen dat in de toekomst andermaal misverstanden als het onderhavige ontstaan, zijn procedure-afspraken gemaakt die erin voorzien dat in alle gevallen van aanhoudingen buiten heterdaad waarbij bijzondere opsporingsmethoden als observatie zullen worden gehanteerd, de politie in een eerder stadium met het openbaar ministerie overlegt over de te volgen opsporingsstrategie en van het openbaar ministerie aanwijzingen krijgt omtrent de momenten in de uitvoering van die strategie waarop toetsing door het openbaar ministerie moet plaatsvinden. </antwoord>
      <noten afkomstig="antwoord"/>
   </antwoorden>
</kvr>
