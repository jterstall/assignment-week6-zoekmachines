<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Weekers (VVD) aan de minister van Sociale Zaken en Werkgelegenheid over de openbaarheid van CAO-Fondsen, de afhankelijkheid van vakbonden van verplichte werkgeversbijdragen en het mogelijk gesjoemel met ledenaantallen. (Ingezonden 23 september 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18694
</item>
         <item attribuut="Inhoud">Vragen naar aanleiding van eerdere toezegging van (voormalig) minister Vermeend (SZW) dat de jaarverslagen van algemeen verbindend verklaarde CAO-fondsen openbaar zouden worden gemaakt, in verband met werkgeversbijdragen voor vakbonden.</item>
         <item attribuut="Rubriek">Arbeid (Werkgevers) Arbeid (Werknemers) Inkomen en rechtspositie (Arbeidsovereenkomsten en CAO's)</item>
         <item attribuut="Trefwoorden">CAO's Werkgevers Werknemers</item>
         <item attribuut="Vindplaats">Kamervragen met antwoord 2003-2004, nr. 149, Tweede Kamer</item>
         <item attribuut="Vraagnr_bij_indiening">2030400310</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="VVD">Weekers</persoon>
         </item>
         <item attribuut="Datum_reaktie">2003-10-13</item>
         <item attribuut="Datum_indiening">2003-09-23</item>
         <item attribuut="Document-id">KVR18694</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="321" allpagenumbers="321 322 323" vetnummer="2030400310" code="0304tkkvr149" lopendefooter="Tweede Kamer, vergaderjaar 2003–2004, Aanhangsel" filenaam="KVR18694" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="149" onderwerp="" indiendatum="2003-09-23">
         <vrager partij="VVD" oorsprong="parlement">Weekers</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2003-10-13">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich de toezegging van uw ambtsvoorganger Vermeend dat de jaarverslagen van algemeen verbindendverklaarde CAO-fondsen openbaar zouden worden gemaakt? <voetnoot nummer="1"/>
      </vraag>
      <vraag nummer="2" voetnoot="2">Bent u ervan op de hoogte dat deze toezegging pas in 2003 heeft geleid tot een inzagenprocedure, <voetnoot nummer="2"/>waarin onder meer valt te lezen, dat de algemeen verbindendverklaarde CAO-fondsen onder de Auteurswet 1912 vallen en daarom niet mogen worden gekopieerd of overgeschreven? Bent u ervan op de hoogte dat belangstellenden voor de CAO-fondsen bovendien een protocol moeten ondertekenen dat geen inbreuk wordt gemaakt op het auteursrecht? </vraag>
      <vraag nummer="3">Wat is de reden van genoemde beperkingen op de openbaarheid? Deelt u de opvatting dat de wijze van terinzagelegging, het daarop van toepassing verklaren van de Auteurswet van 1912 en het voorschrift om het protocol te ondertekenen opdat niets naar buiten komt, niet echt bevorderlijk is voor transparantie rondom ge-avv-de sectorfondsen en dat genoemde beperkingen onmiddellijk moeten worden opgeheven opdat publiekelijk verantwoording wordt afgelegd? Welke maatregelen gaat u nemen om de mist rondom CAO-fondsen op te lossen? </vraag>
      <vraag nummer="4" voetnoot="3">Klopt het dat vakbonden, waaronder FNV-Bondgenoten, tot enkele tientallen procenten van hun exploitatie afhankelijk zijn van deze sectorfondsen en dus van verplichte werkgeversbijdragen? <voetnoot nummer="3"/>Om hoeveel geld en welke vakbonden gaat het? </vraag>
      <vraag nummer="5">Deelt u de opvatting dat het nimmer de bedoeling kan zijn dat door middel van algemeen verbindend verklaren van CAO’s, werkgevers de facto door u worden gedwongen om vakbonden te subsidiëren? Wat gaat u eraan doen dat hier een einde aan komt? Bent u bereid om geld dat via deze wijze ten onrechte tot de exploitatie van vakbonden heeft bijgedragen, terug te vorderen? </vraag>
      <vraag nummer="6">Hebt u kennisgenomen van de berichten dat met de opgave van aantal werknemers die onder een CAO vallen zou worden gesjoemeld teneinde voor algemeen verbindend verklaring in aanmerking te komen? Wat doet u met deze berichten? Op welke wijze overtuigt u zich ervan dat niet wordt gesjoemeld met ledenaantallen? </vraag>
      <noten afkomstig="vraag">
         <noot nummer="4"/>
         <noot nummer="1" datum="2003-10-9" bron="Algemeen Dagblad">Algemeen Dagblad, 9 oktober 2003</noot>
         <noot nummer="2">Website Arbeidsinspectie (Titel: Op welke wijze kunt u inzage in de jaarstukken (AVV’de fondsen) krijgen)</noot>
         <noot nummer="3" datum="2003-09-15" bron="NOVA">NOVA, 15 september 2003</noot>
         <noot nummer="4">idem</noot>
      </noten>
   </vragen>
   <antwoorden aantal="6">
      <antwoord nummer="1">Ja. In het Algemeen Overleg met de vaste commissie voor Sociale Zaken en Werkgelegenheid van 18 oktober 2001 heeft mijn ambtsvoorganger o.a. toegezegd het Toetsingskader Algemeen Verbindend Verklaren van CAO-bepalingen (AVV) zodanig aan te passen dat de openbaarheid en verkrijgbaarheid van jaarstukken wordt vergroot (Kamerstuk, 28 000 XV, nr. 10). De toezegging van mijn ambtsvoorganger heeft geleid tot een besluit tot wijziging van het Toetsingskader AVV, gepubliceerd op 19 juni 2002 in de Staatscourant (nr. 114/pag. 11) en met als datum van inwerkingtreding 1 januari 2003. Het betreffende besluit is ter kennisneming aan de vaste commissie voor Sociale Zaken en Werkgelegenheid gestuurd op 12 juli 2002 (AV/CAM/2002/51211). In het Toetsingskader AVV is vastgelegd dat in de statuten van CAO-fondsen moet zijn voorgeschreven dat het jaarverslag en de accountantsverklaring voor bij het fonds betrokken werkgevers en werknemers wordt neergelegd ten kantore van het fonds en op een of meer door de minister van SZW aan te wijzen plaatsen. Voorts dient in de statuten te zijn geregeld dat het jaarverslag en de accountantsverklaring op aanvraag aan de bij het fonds betrokken werkgevers en werknemers worden toegezonden (tegen betaling van de daaraan verbonden kosten). Daarnaast is in het Toetsingskader AVV geregeld dat de jaarverslagen van fondsen en de accountantsverklaringen voor een ieder ter inzage liggen bij het ministerie van SZW (Arbeidsinspectie), conform het wijzigingsbesluit met ingang van 1 januari 2003. </antwoord>
      <antwoord nummer="2">Ik ben op de hoogte dat de toezegging van mijn ambtsvoorganger heeft geleid tot een inzageprocedure en daarbij behorend protocol. Om misverstanden te voorkomen wijs ik erop dat in het protocol niet staat dat de Auteurswet van toepassing is op AVV’de CAO-fondsen, maar wel op de jaarverslagen van AVV’de CAO-fondsen en de daarbij geleverde accountantsverklaringen. De toepasselijkheid van de Auteurswet op de jaarverslagen en accountantsverklaringen was reeds voorafgaand aan de inwerkingtreding van de mogelijkheid tot inzage bekendgemaakt, ook aan diegenen die zich al bij de Arbeidsinspectie hadden gemeld als belangstellende. Zo is onder andere ook op de Voorlichtingsdag van de Arbeidsinspectie op 18 december 2002 (voor een ieder toegankelijk) over de inzageprocedure gecommuniceerd, waarbij tevens werd aangekondigd dat de toen genoemde toepasselijkheid van de Auteurswet in een te ondertekenen protocol vervat zou worden. Dit is telkens herhaald als belangstellenden zich bij de Arbeidsinspectie meldden. Ook is kenbaar gemaakt dat jaarverslagen, conform het gewijzigde Toetsingskader AVV en te beginnen voor de jaarverslagen over 2002, binnen 6 maanden na afloop van het boekjaar aan het Centraal Kantoor van de Arbeidsinspectie toegezonden dienden te worden. Dit laatste impliceerde, tevens rekening houdend met een eenmalige uitstelmogelijkheid bij wijze van overgangsregeling, dat de gewenste inzage logischerwijs niet eerder effectief kon aanvangen dan in de tweede helft van 2003. De inzageprocedure en het protocol zijn vanaf 20 augustus 2003 ook op de website van de Arbeidsinspectie te raadplegen. </antwoord>
      <antwoord nummer="3">Het protocol beperkt de openbaarheid van jaarverslagen en bijgevoegde accountantsverklaringen niet, maar wijst degene die inzage verkrijgt op het feit dat er een wettelijke regeling geldt ten aanzien van het auteursrecht op beide documenten. Beperkingen zoals niet kopiëren en niet overschrijven vloeien voort uit de Auteurswet en worden niet opgelegd door middel van het protocol. De Arbeidsinspectie dient met zorgvuldigheid om te gaan met schriftelijke stukken die door anderen aan haar beschikbaar zijn gesteld, zoals de hier bedoelde jaarverslagen en accountantsverklaringen. Deze documenten zijn en blijven dus openbaar, inzage is er immers voor een ieder. En zoals in het antwoord op vraag 1 is aangegeven, dienen direct betrokkenen (bedrijfsgenoten) het jaarverslag toegestuurd te krijgen van het fonds als zij daar om vragen. </antwoord>
      <antwoord nummer="4">Het departement beschikt niet over de gevraagde informatie. Wel is mij bekend op grond van berichtgeving op de website Van FNV-Bondgenoten (www.bondgenoten.fnv.nl «Vakbondsfinanciën weer onder controle»,, 23 september 2003), dat in 2002 6,5% van de inkomsten van FNV Bondgenoten voortkwam uit bijdragen die werkgevers leveren op grond van (niet AVV’de CAO-)afspraken over het zogeheten «vakbondstientje». Daarnaast verwacht de vakbond dat zij in 2003 ongeveer 14 miljoen van haar inkomsten (op een totale begroting van bijna 100 miljoen) zal verkrijgen uit bijdragen uit al dan niet AVV’de CAO-fondsen op grond van gespecificeerde activiteiten. </antwoord>
      <antwoord nummer="5">Ik deel de bedoelde opvattingen niet in algemene zin. Bijdragen zoals een «vakbondstientje» kunnen door vakbonden en werkgevers(organisaties) in vrijheid worden overeengekomen, maar worden niet AVV’d. Voorzover het gaat om subsidies die vakbonden (en/of werkgeversorganisaties) ontvangen uit wel AVV’de fondsen gebeurt dit onder voorwaarden. Op grond van in de AVV’de statuten en/of de huishoudelijke reglementen vastgelegde doelstellingen van CAO-fondsen en bestedingsdoelen is het mogelijk dat instellingen subsidies verkrijgen van het fonds voor activiteiten die binnen de doelstellingen en bestedingsdoelen passen. Tot die instellingen kunnen uiteraard ook werknemers- en/of werkgeversorganisaties behoren. In het gewijzigde Toetsingskader AVV is geregeld dat instellingen die subsidie verkrijgen uit een fonds de besteding daarvan dienen te verantwoorden tegenover het subsidieverlenende fonds. Het fonds is weer verplicht de verantwoordingen van de subsidie ontvangende instellingen in het eigen jaarverslag op te nemen. Voorzover een werkgever zou menen dat geld ten onrechte tot de exploitatie van vakbonden heeft geleid, is het aan hemzelf om dit terug te vorderen bij het betreffende fonds. </antwoord>
      <antwoord nummer="6">Het bericht waarnaar wordt verwezen betreft naar mijn weten de opgave van de zogeheten representativiteitsgegevens bij verzoeken tot AVV van enkele CAO’s voor het horecabedrijf, welke op 21 december 1999 zijn ingewilligd. In het genoemde geval van de horeca-CAO zijn toentertijd bedenkingen tegen de representativiteit ingediend en is aan de AVV verzoekende CAO-partijen zoals te doen gebruikelijk een waarborging gevraagd van de representativiteitsgegevens met behulp van een accountantsverklaring. Er was naar aanleiding daarvan geen reden te twijfelen aan de juistheid van de gegevens en de wijze van gegevensverzameling. Ik heb de Tweede Kamer hierover overigens uitgebreider gerapporteerd in antwoord op kamervragen die op 29 oktober 1999 door de heer Kamp van de VVD waren ingediend (Aanhangsel handelingen nr. 442, vergaderjaar 1999–2000) en later ook in antwoord op de kamervragen ingediend op 12 april 2001 door de heren Wilders en Kamp van de VVD (Aanhangsel handelingen nr. 1178, vergaderjaar 2000–2001). De toenmalige kwestie heeft er uiteindelijk toe geleid dat in het Toetsingskader AVV een bepaling is opgenomen waarmee van partijen die een verzoek tot AVV indienen (met ingang van 1 januari 2003) een nadere toelichting wordt gevraagd op de opgave van de representativiteitsgegevens, waaruit moet blijken op welke wijze de betreffende gegevens zijn verzameld (zie onderdeel 4.1 van het Toetsingskader AVV en artikel 2:2 onderdeel d van het Besluit aanmelding collectieve arbeidsovereenkomsten en het aanvragen van algemeen verbindend verklaring). </antwoord>
      <noten afkomstig="antwoord"/>
   </antwoorden>
</kvr>
