<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Blerck-Woerdman (VVD) aan de minister van Volksgezondheid, Welzijn en Sport over een dreigend tekort aan huisartsen. (Ingezonden 29 januari 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8743
</item>
         <item attribuut="Inhoud">Betreft de aangekondigde capaciteitsuitbreiding van 36 opleidingsplaatsen, terwijl een uitbreiding van 490 nodig zou zijn om het tekort op te vangen.</item>
         <item attribuut="Rubriek">Gezondheidszorg (Medische beroepen) Hoger onderwijs (Studierichtingen)</item>
         <item attribuut="Trefwoorden">Artsen Geneeskunde Toelating studenten</item>
         <item attribuut="Vindplaats">Kamervragen met antwoord 1998-1999, nr. 813, Tweede Kamer</item>
         <item attribuut="Vraagnr_bij_indiening">2989906830</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Van Blerck-Woerdman</persoon>
         </item>
         <item attribuut="Datum_reaktie">1999-02-19</item>
         <item attribuut="Datum_indiening">1999-01-29</item>
         <item attribuut="Document-id">KVR8743</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1663" allpagenumbers="1663 1664" vetnummer="2989906830" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8743" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="813" onderwerp="" indiendatum="1999-01-29">
         <vrager partij="VVD" oorsprong="parlement">Van Blerck-Woerdman</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-02-19">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1 2">Bent u op de hoogte van het dreigende tekort aan huisartsen in Nederland, zoals blijkt uit bijvoorbeeld de situatie in Groningen, Drenthe <voetnoot nummer="1"/>en Midden-Brabant <voetnoot nummer="2"/>waar binnen 10 jaar een groot aantal huisartsen met pensioen gaat? </vraag>
      <vraag nummer="2">Deelt u de mening dat de door u aangekondigde capaciteitsuitbreiding van 36 opleidingsplaatsen maar een mager gebaar is, temeer omdat het Nivelonderzoek stelt dat de opleidingscapaciteit minstens tot 490 plaatsen moet worden uitgebreid om het tekort aan huisartsen in de toekomst te kunnen opvangen? </vraag>
      <vraag nummer="3" voetnoot="3">Herinnert u zich de motie die de Kamer bij de behandeling van het JOZ heeft aangenomen <voetnoot nummer="3"/>waarin de minister wordt verzocht om bij de uitwerking van de meerjarenafspraken samen met de Landelijke Huisartsen Vereniging concrete, bevredigende afspraken te maken over de capaciteitsuitbreiding? Vindt u niet dat met uitbreiding van 36 plaatsen onvoldoende uitvoering wordt gegeven aan deze motie? Zo neen, waarom niet? Zo ja, wat wilt u er aan doen? </vraag>
      <vraag nummer="4">Waarom wilt u wachten op de uitspraak van het capaciteitsorgaan? Kan deze uitspraak nog twee jaar op zich laten wachten? Wordt hiermee geen kostbare tijd verspild? </vraag>
      <noten afkomstig="vraag">
         <noot nummer="1" datum="1999-01-26" bron="Drentse Courant,">Drentse Courant,, 26 januari 1999</noot>
         <noot nummer="2" datum="1999-01-23" bron="Brabants Dagblad,">Brabants Dagblad,, 23 januari 1999</noot>
         <noot nummer="3">Motie Van Blerck-Woerdman c.s., Kamerstuk 26 204, nr. 19</noot>
      </noten>
   </vragen>
   <antwoorden aantal="4">
      <antwoord nummer="1">Ik ben op de hoogte van de berichten over een dreigend tekort aan huisartsen in Nederland binnen 10 jaar. Op grond van de leeftijdsopbouw van de zelfstandig gevestigde huisartsen op 1 januari 1998 zullen bij een pensioneringsleeftijd van 62 jaar binnen 10 jaar ongeveer 1550 huisartsen met pensioen gaan. Voor de goede orde wijs ik er op dat het aantal huisartsen dat in deze periode de opleiding voltooit circa 3250 zal bedragen. Een deel van het verschil van 1800 zal nodig zijn om te voorzien in de uitbreidingsvraag door bevolkingsgroei en vergrijzing en de toeneming van het gaan werken in deeltijd. </antwoord>
      <antwoord nummer="2">Ik deel deze mening niet. Het Nivelonderzoek presenteert ook uitkomsten, die lager zijn dan het aantal van 490. De uitbreiding van de opleidingscapaciteit moet bovendien niet los worden gezien van andere maatregelen die in overleg met de LHV en de huisartsenopleidingen moeten worden genomen om het maatschappelijk rendement van de opleiding te verhogen en de beschikbaarheid van huisartsen te vergroten. De LHV heeft hiermee ingestemd. In ieder geval dient de door het NIVEL aangehouden uitval van twintig procent na het voltooien van de opleiding te worden voorkomen dan wel drastisch te worden gereduceerd. Ook de inzet van praktijkverpleegkundigen waarover bij de meerjarenafspraken afspraken zijn gemaakt, zal de vraag naar huisartsen beïnvloeden. </antwoord>
      <antwoord nummer="3">Ja, ik herinner mij deze motie en heb daar ook uitvoering aan gegeven. Op 20 januari 1999 heb ik bestuurlijk overleg gehad met de LHV over deze motie (zie mijn brief van 29 januari 1999, kenmerk CSZ/EZ-99.1324). Het bestuurlijk overleg heeft geleid tot overeenstemming over een uitbreiding van de toelatingscapaciteit met 12 plaatsen in 1999 en nog eens met 24 plaatsen in 2000, zodat vanaf 2000 structureel 36 plaatsen meer beschikbaar zullen zijn. De totale instroom komt daarmee op 337 in 1999 en op 361 vanaf 2000. Het realiseren van de uitbreiding zal overigens nog de nodige inspanningen vereisen van de betrokken opleidingsinstellingen. Ik ben van mening dat met een structurele uitbreiding van 36 plaatsen in samenhang met de in het overleg met de LHV voorgenomen maatregelen de komende jaren voldoende huisartsen zullen worden opgeleid om in de vraag naar huisartsen te kunnen voorzien. </antwoord>
      <antwoord nummer="4">Het capaciteitsorgaan zal in 1999 met de werkzaamheden beginnen. Het opstellen van een capaciteitsplan zal de nodige tijd kosten. Gezien de in het overleg met de LHV afgesproken maatregelen zal geen kostbare tijd worden verspild. Wanneer eventuele aanpassingen van de capaciteit nodig mochten zijn, zullen deze binnen het kader van de meerjarenafspraken kunnen geschieden. </antwoord>
      <noten afkomstig="antwoord"/>
   </antwoorden>
</kvr>
