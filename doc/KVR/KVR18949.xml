<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van den Brand (GroenLinks) aan de minister van Landbouw, Natuur en Voedselkwaliteit over mogelijke import van BSE-vlees. (Ingezonden 6 november 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18949
</item>
         <item attribuut="Inhoud">Vragen over de controle van voedselveiligheid in de verschillende lidstaten van de EU, met name over vlees afkomstig van BSE-besmette dieren.</item>
         <item attribuut="Rubriek">Consument (Levensmiddelenkeuring) Handel en economie (Douane) Internationale betrekkingen (Europese Unie) Veeteelt (Veeziekten) Veeteelt (Vlees)</item>
         <item attribuut="Trefwoorden">Dierenziekten Douane Vleeskeuring</item>
         <item attribuut="Vindplaats">Kamervragen met antwoord 2003-2004, nr. 364, Tweede Kamer</item>
         <item attribuut="Vraagnr_bij_indiening">2030402560</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="GroenLinks">Van den Brand</persoon>
         </item>
         <item attribuut="Datum_reaktie">2003-11-25</item>
         <item attribuut="Datum_indiening">2003-11-06</item>
         <item attribuut="Document-id">KVR18949</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="783" allpagenumbers="783 784" vetnummer="2030402560" code="0304tkkvr364" lopendefooter="Tweede Kamer, vergaderjaar 2003–2004, Aanhangsel" filenaam="KVR18949" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="364" onderwerp="" indiendatum="2003-11-6">
         <vrager partij="GroenLinks" oorsprong="parlement">Van den Brand</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2003-11-25">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht, dat er een risico bestaat dat er vlees van BSE-besmette dieren op de Nederlandse markt komt, afkomstig uit nieuwe EU landen als Polen? <voetnoot nummer="1"/>
      </vraag>
      <vraag nummer="2">Kunt u aangeven hoe groot het risico is dat er inderdaad nog steeds risicovol diermeel in de Poolse veeteelt wordt gebruikt, ondanks dat dit niet meer is toegestaan voor toetredende landen? Welke gegevens komen hierover uit de voortgangsrapportages naar voren? </vraag>
      <vraag nummer="3">Zijn er nog meer kandidaat-lidstaten die nog niet voldoen aan de eisen voor voedselveiligheid? Zo ja, welke en om welke risico’s gaat het hier? </vraag>
      <vraag nummer="4">Erkent u dat er druk wordt uitgeoefend op de Europese Commissie om lankmoedig op te treden naar nieuwe lidstaten, wanneer zij ondanks de gestelde eisen hun zaakjes nog niet op orde hebben? </vraag>
      <vraag nummer="5">Heeft u zekerheid gekregen van de Europese Commissie dat zij gebruik zullen maken van het vrijwaringartikel, om Pools vlees van de markt te weren, wanneer blijkt dat er nog steeds een kans bestaat dat Pools vlees afkomstig is van BSE-besmette dieren? </vraag>
      <vraag nummer="6">Bent u bereid bij de Europese Commissie erop aan te dringen de markt te sluiten voor Pools vlees, of vlees uit andere kandidaat-lidstaten, wanneer er geen garanties zijn dat dit vlees veilig is? </vraag>
      <vraag nummer="7">Bent u eventueel bereid om zelf de Nederlandse grenzen te sluiten voor Pools vlees, of vlees uit andere lidstaten, wanneer er geen garanties zijn dat dit vlees veilig is, teneinde de Nederlandse consument te beschermen? Zo neen, waarom niet? </vraag>
      <vraag nummer="8">Bent u bereid bovenstaande vragen te beantwoorden vóór het debat over de toetredingsverdragen? </vraag>
      <noten afkomstig="vraag">
         <noot nummer="1" datum="2003-11-5" bron=", Trouw" titel="Import BSE-vlees dreigt">«Import BSE-vlees dreigt», Trouw, 5 november 2003</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Uit de voortgangsrapportage van de Europese Commissie blijkt dat Polen op dit moment al een totaalverbod op het vervoederen van diermeel kent. Overigens bestaat er in Polen al een verbod op de vervoedering van diermelen aan herkauwers sinds 1999. Het toezicht op de naleving ervan is echter onvoldoende, zo stelt de Commissie. Dat beeld komt ook naar voren uit het meest recente rapport van het Voedsel en Veterinair Bureau (FVO) van de Europese Commissie (januari 2003). Uit de voortgangsrapportage komen geen gegevens naar voren over de grootte van de risico’s hiervan of waarvoor dit een risico zou kunnen vormen. Duidelijk is echter dat Polen, in de maanden die nog resten tot het moment van toetreding, op dit onderdeel een toezichtstructuur zal moeten ontwikkelen. </antwoord>
      <antwoord nummer="3">De Commissie concludeert in de monitoringrapporten dat de tien toetredende lidstaten grote voortgang hebben geboekt bij de overname en implementatie van het acquis, maar dat voorafgaand aan hun toetreding nog een aantal belangrijke taken moet worden uitgevoerd. Er zijn een aantal punten van zorg geïdentificeerd. De punten van zorg op voedselveiligheidsgebied, zoals ook in de regeringsnotitie «De vijfde uitbreiding van de Europese Unie» aangegeven, zijn de volgende: • In Hongarije, Polen, Slowakije en Tsjechië zal de voedselverwerkende industrie (onder andere slachterijen, uitsnijderijen en melkverwerkende bedrijven) bij het huidige tempo van aanpassing haar verplichtingen in het kader van de toetredingsonderhandelingen niet tijdig kunnen nakomen. Het gaat hier om bedrijven die geen overgangstermijn hebben en die op de datum van toetreding zeer waarschijnlijk niet zullen voldoen aan de eisen die het acquis stelt. De Commissie geeft aan dat specifieke maatregelen genomen zullen worden, zoals het opleggen van beperkingen van productie en op de markt brengen van de producten van deze bedrijven. • Polen heeft nog onvoldoende voortuitgang geboekt bij de organisatie van de controle op het verkeer van levende dieren. Dit zet de integratie van de Poolse diersector in de interne markt op het spel. In Letland, Malta en Polen zijn de maatregelen en de infrastructuur voor de verwerking van dierlijk afval nog niet op orde. De Commissie geeft aan dat specifieke maatregelen nodig kunnen zijn om te voorkomen dat deze gebreken een risico vormen voor de voedselveiligheid en het dierenwelzijn in de Europese Unie. • Versterkte inspanning is met name bij Polen, Tsjechië en Hongarije nodig op het gebied van implementatie van de EU-wetgeving op BSE-gebied. Het probleem betreft voornamelijk de grote hoeveelheid acquis (beleid) die de nieuwe toetreders op het gebied van bestrijding en voorkoming van BSE moeten overnemen. De Commissie geeft duidelijk aan op welke gebieden zij maatregelen zal nemen in het geval de achterstanden bij de overname en implementatie van het acquis niet tijdig worden ingelopen. De regering sluit zich aan bij de conclusies van de Commissie en wacht de eventuele maatregelen van de Commissie op dit gebied af. Op het gebied van het veterinair acquis zal de regering in het bijzonder de voortgang op het gebied van bestrijding en voorkoming van BSE en de aanpassing van voedselverwerkende bedrijven nauwgezet blijven volgen. </antwoord>
      <antwoord nummer="4">Zoals in de regeringsnotitie «De vijfde uitbreiding van de Europese Unie» is aangegeven, is het kabinet van mening dat de Kopenhagen-criteria, het acquis en het toetredingsverdrag waarborgen bieden voor verzekering, indien nodig, van de goede werking van het acquis en de veiligheid van de Europese burger in brede zin. De mogelijkheden om maatregelen te treffen wanneer toetredende lidstaten hun verplichtingen niet tijdig nakomen, vormen op zichzelf een extra aanmoediging aan de toetreders om hun inspanningen met kracht voort te zetten. In de rapporten stelt de Commissie dat zij vastbesloten is, wanneer noodzakelijk, passende maatregelen te nemen om de goede werking van de Unie te verzekeren. De Commissie geeft aan welke maatregelen mogelijk zullen moeten worden getroffen wegens het niet tijdig nakomen van de verplichtingen en toezeggingen van het toetredingsverdrag, zoals het ontzeggen van het recht van onderdanen van bepaalde lidstaten hun bepaalde beroepen uit te oefenen in andere lidstaten en het beperken van de productie en verkoop van voedingsmiddelen uit bepaalde bedrijven. De regering gaat ervan uit dat de Commissie inderdaad, als daar reden voor is, passende maatregelen zal treffen. De regering zal terzake alert blijven door bij de Commissie aan te dringen op tijdige informatie over bij toetreding nog bestaande problemen en voorgenomen passende maatregelen naar aanleiding daarvan. In het geval de Commissie onvoldoende maatregelen zou nemen, zal de regering gebruik maken van het recht te verzoeken om vrijwaringsmaatregelen. </antwoord>
      <antwoord nummer="5">Zie antwoord 4. </antwoord>
      <antwoord nummer="6">Wanneer een EU-lidstaat niet voldoet aan bepaalde EU-wetgeving, waardoor er een risico ontstaat op het gebied van voedselveiligheid voor onder andere Nederland, kan de Europese Commissie op basis van het EU-acquis op eigen initiatief of op initiatief van een EU-lidstaat maatregelen nemen. Nederland heeft reeds eerder de Commissie verzocht maatregelen te nemen bij risico’s vanuit een EU-lidstaat voor de voedselveiligheidssituatie in Nederland en zal dat indien nodig vanzelfsprekend weer doen. Ik verwijs hierbij naar bovengenoemde regeringsnotitie. </antwoord>
      <antwoord nummer="7">In de Interne Markt van de Europese Unie kan een lidstaat niet eenzijdig de grenzen sluiten voor producten uit een of meerdere andere lidstaten. Er is altijd een besluit op communautair niveau vereist waarbij de lidstaat of lidstaten waar de omstreden producten van afkomstig zijn, worden verplicht deze producten niet meer op de communautaire markt te brengen. Dit is een fundamenteel uitgangspunt van de werking van de Interne Markt. Zoals in het antwoord bij vraag 4 reeds is gesteld, is de Europese Commissie de eerstverantwoordelijke om vrijwaringsmaatregelen te nemen op basis van de mogelijkheden die de huidige communautaire wetgeving daarvoor biedt. </antwoord>
      <antwoord nummer="8">Ter voorbereiding van het overleg met uw Kamer over het Toetredingsverdrag bent u reeds per brief van de minister en de staatssecretaris van Buitenlandse Zaken geïnformeerd over de algemene lijn die het kabinet kiest met betrekking tot maatregelen op het gebied van voedselveiligheid, waaronder ook maatregelen op het gebied van BSE behoren. Deze verdere beantwoording geeft, in aanvulling daarop, nog een nadere specificatie. </antwoord>
      <noten afkomstig="antwoord"/>
   </antwoorden>
</kvr>
