<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister voor Ontwikkelingssamenwerking over het PRSP in Burkina Faso. (Ingezonden 29 november 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14711
</item>
         <item attribuut="Inhoud">Vragen over het niet-gepubliceerde EU-rapport over de voortgang van Poverty Reduction Strategy Paper (PRSP) in Burkina Faso.</item>
         <item attribuut="Rubriek">Ontwikkelingssamenwerking (Ontwikkelingshulp Afrika)</item>
         <item attribuut="Trefwoorden">Burkina Faso Ontwikkelingssamenwerking</item>
         <item attribuut="Vindplaats">Kamervragen met antwoord 2001-2002, nr. 347, Tweede Kamer</item>
         <item attribuut="Vraagnr_bij_indiening">2010203050</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2001-12-04</item>
         <item attribuut="Datum_indiening">2001-11-29</item>
         <item attribuut="Document-id">KVR14711</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="723" allpagenumbers="723 724" vetnummer="2010203050" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14711" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="347" onderwerp="" indiendatum="2001-11-29">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2001-12-4">
         <antwoorder functie="minister" ministerie="Ontwikkelingssamenwerking">Herfkens</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het artikel «La méfiance s’installe»? <voetnoot nummer="1"/>Wat is uw oordeel over dit artikel? </vraag>
      <vraag nummer="2" voetnoot="2">Is het waar dat er een EU-document bestaat waarin onder meer wordt ingegaan op de voortgang van het PRSP <voetnoot nummer="2"/>in Burkina Faso? Zo ja, wat is uw mening over dit document? </vraag>
      <vraag nummer="3">Was u hier ook van op de hoogte ten tijde van het Algemeen Overleg over het landenbeleid van 14 november 2001? Klopt het dat leden van de EU-afvaardiging in Burkina Faso vanwege de inhoud van het rapport zijn bedreigd en dat het rapport hierdoor niet openbaar is verschenen? Wilt u over de inhoud en de reden van het niet publiceren contact opnemen met de Commissie in Brussel en de Kamer over de uitkomsten informeren? </vraag>
      <vraag nummer="4">Wilt u deze vragen beantwoorden vóór dinsdag 4 december a.s. in verband met het VAO landenbeleid dat die week zal plaatsvinden? </vraag>
      <noten afkomstig="vraag">
         <noot nummer="1" titel="Le Pays">Verschenen op 28 september 2001 in «Le Pays», zie bijlage</noot>
         <noot nummer="2">Poverty Reduction Strategy Paper</noot>
      </noten>
   </vragen>
   <antwoorden aantal="4">
      <antwoord nummer="1">Ja, sinds u mij daarop geattendeerd heeft. Ik meen dat het een juiste, zij het onvolledige, weergave is van het inmiddels overigens achterhaalde document waaruit veelvuldig wordt geciteerd. </antwoord>
      <antwoord nummer="2">Het document waarover wordt gesproken is geen EU-document in formele zin. Het betreft een intern memorandum, opgesteld door de deelnemers aan het lokale EU/OS coördinatieoverleg, bedoeld als achtergrondinformatie voor een gesprek tussen de EU ambassadeurs en Premier Yonli in mei jl. Documenten van deze aard worden in alle landen waarmee we samenwerken geproduceerd; ik beschouw dit als onderdeel van het dagelijks werk van onze vertegenwoordigingen, wat hun ondersteunt in het voeren van de beleidsdialoog. In het algemeen is het niet gebruikelijk om dergelijke documenten aan de hoofdsteden voor te leggen. In het document wordt in algemene zin ingegaan op de samenwerking tussen de Burkinabè-overheid en de Europese donoren (EU-lidstaten + Europese Commissie) en in het bijzonder op de voortgang van het PRSP tot en met april 2001. Het document is een momentopname, en signaleert ten behoeve van de Ambassadeurs een aantal problemen waartegen de EU donoren aanlopen nadat het nieuwe Burkinese kabinet in november 2000 is begonnen. Dit document is bewust in onverbloemde taal geschreven en zet een aantal negatieve punten op een rijtje. Het ging er hier echter niet om een balans op te maken, maar om in klare taal te vertellen welke problemen zich voordeden. De positieve punten kwamen niet aan de orde. Op basis van dit document is een EU-demarche in mei jl. uitgevoerd. Ik constateer dat deze demarche succesvol is geweest; sindsdien is bij voorbeeld een duidelijke verbetering in de informatie-uitwisseling opgetreden. Wat het PRSP-proces betreft heeft een evaluatie in september jl. plaatsgevonden: de uitkomst daarvan was positief. Op 30 november is door de gezamenlijke Board van WB en IMF geconstateerd dat Burkina Faso duidelijke vooruitgang had geboekt bij de implementatie van het PRSP. Ik deel deze analyse. Overigens wil ik erop wijzen dat dit document, dat mede met Nederlandse inbreng is opgesteld, aantoont dat NL samen met de EU en de andere donoren kritisch is en niet aarzelt de Burkinabè-regering op haar verantwoordelijkheid aan te spreken. </antwoord>
      <antwoord nummer="3">Nee. Ik was wel op de hoogte van sommige in het document – nu deels achterhaalde – geformuleerde problemen en de ter zake genomen actie, zoals in het antwoord op vraag 2 vermeld. Ik zie geen aanleiding om met de Europese Commissie contact op te nemen. Gezien het karakter van het document – een intern discussiestuk – is het niet verrassend dat het niet openbaar is gemaakt. Over bedreigingen aan het adres van de EU-afvaardiging is mij niets bekend. </antwoord>
      <antwoord nummer="4">Ja. De antwoorden zullen u bereiken vóór het geplande VAO op woensdag 5 december om 10.15 uur. </antwoord>
      <noten afkomstig="antwoord"/>
   </antwoorden>
</kvr>
