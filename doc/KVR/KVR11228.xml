<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister van Buitenlandse Zaken over het oppakken van Koerdische leiders. (Ingezonden 24 februari 2000); Antwoord</item>
         <item attribuut="Bestand">28Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11228
</item>
         <item attribuut="Inhoud">Vragen over het bericht in de Volkskrant van 22 februari 2000, dat drie Koerdische burgemeesters in Turkije zijn gearresteerd.</item>
         <item attribuut="Rubriek">Internationale betrekkingen (Overig) Strafrecht en strafprocesrecht (Dwangmiddelen)</item>
         <item attribuut="Trefwoorden">Aanhoudingen Turkije</item>
         <item attribuut="Vindplaats">Kamervragen met antwoord 1999-2000, nr. 859, Tweede Kamer</item>
         <item attribuut="Vraagnr_bij_indiening">2990007520</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2000-03-07</item>
         <item attribuut="Datum_indiening">2000-02-24</item>
         <item attribuut="Document-id">KVR11228</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1871" allpagenumbers="1871 1872" vetnummer="2990007520" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11228" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="859" onderwerp="" indiendatum="2000-02-24">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2000-03-7">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van het artikel «Turken pakken Koerdische leiders op»? <voetnoot nummer="1"/>
      </vraag>
      <vraag nummer="2">Zijn de berichten dat drie Koerdische burgemeesters in Turkije gearresteerd zijn wegens vermeende steun aan «Koerdische Terroristen» juist? Zo ja, hoe beoordeelt u, tegen de achtergrond van het toekomstige Turkse EU lidmaatschap en haar «wachtkamerpositie» in deze, de arrestatie van de drie Koerdische burgemeesters? </vraag>
      <vraag nummer="3">Zijn er naar aanleiding van deze arrestaties verklaringen uitgebracht door Koerdische partijen en organisaties? Zo ja, hoe luiden deze? </vraag>
      <vraag nummer="4">Bent u het ermee eens dat deze arrestaties redenen geven tot pessimisme? Onderstrepen ze niet de weigerachtige rol van de Turkse regering om tot een geweldsloze oplossing te komen van het Koerdische vraagstuk? Zo neen, waarom niet? Zo ja, bent u bereid al dan niet in EU verband de Turkse regering hierop aan te spreken? </vraag>
      <vraag nummer="5">Is er een officiële EU reactie naar buiten gebracht over de arrestatie van de drie Koerdische burgemeesters en het ontzeggen van de toegang van een Eurodelegatie tot de gevangenzittende Koerdische politica Leyla Sana? Zo ja, hoe luidt deze? Zo neen, bent u bereid dit alsnog in EU verband aan de orde te stellen? </vraag>
      <vraag nummer="6">Bent u bereid in EU verband de dialoog met Turkije aangaande de Koerdische kwestie en de mensenrechtensituatie te intensiveren? </vraag>
      <noten afkomstig="vraag">
         <noot nummer="1" datum="2000-02-22" bron="Volkskrant ," titel="Turken pakken Koerdische leiders op">Volkskrant «Turken pakken Koerdische leiders op»,, 22 februari 2000</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Genoemde arrestaties, het recente uitzendverbod van CNN-Türk, de weigering om een delegatie uit het Europese Parlement te laten spreken met het gedetineerde parlementslid mevrouw Zana, alsmede de veroordeling van enkele hoge HADEP-functionarissen, zijn slecht verenigbaar met de weg die Turkije heeft verkozen ter vervulling van de criteria voor het EU-lidmaatschap. Het is op zich wel verheugend dat de betrokken burgemeesters, wellicht dank zij de scherpe reacties zowel in Turkije zelf (onder meer van Koerdische organisaties) alsook van de kant van de Europese Unie, inmiddels op borgtocht in vrijheid zijn gesteld. Maar daarmee is de kwestie – die door onder meer de Nederlandse ambassade nauwkeurig wordt gevolgd – allerminst voorbij. Koerdische reacties ademden over het algemeen misnoegen over het uitblijven van een positief antwoord van de Turkse regering op PKK-ouvertures in de richting van een vreedzame benadering van de Koerdische kwestie. Bij de terechte kritiek op het recente optreden van de Turkse autoriteiten blijft het overigens van belang, verschillende positieve ontwikkelingen van het afgelopen jaar – die mijns inziens wijzen op het bestaan van hervormingsgezinde krachten – niet geheel uit het oog te verliezen. In dat verband kan bijvoorbeeld worden gewezen op een ontvangst door President Demirel van de vorig jaar in Zuid-Oost-Turkije gekozen Koerdische burgemeesters, alsmede op een eerste ontmoeting tussen de Turkse minister voor Mensenrechten Irtemcelik en Turkse mensenrechten-NGO’s. </antwoord>
      <antwoord nummer="4">Het Turkse optreden, onder meer in de vorm van arrestaties van Koerdische prominenten, doet veronderstellen dat in het bijzonder het justitiële en politie-apparaat vooralsnog afwijzend staat tegenover een dialoog met de Koerdische minderheid. Zoals bekend, wordt bij voortduring in de contacten in bilateraal en EU-verband tegenover de Turkse autoriteiten gewezen op het belang van het aangaan van een dergelijke dialoog. </antwoord>
      <antwoord nummer="5 en 6">Uiteraard is van EU-zijde tegenover de Turkse autoriteiten een duidelijk blijk van afkeuring tot uitdrukking gebracht. In het algemeen houdt de EU-kandidatuur van Turkije, zoals overeengekomen in Helsinki, onder andere een versterkte politieke dialoog en een bijzondere nadruk op de mensenrechtensituatie in, derhalve ook aangaande de behandeling van minderheden. Tijdens mijn werkbezoek aan Ankara in december 1999 heb ik op dit aspect grote nadruk gelegd. Daarbij heb ik persoonlijk aandacht gevraagd voor de situatie van Mevrouw Zana. </antwoord>
      <noten afkomstig="antwoord"/>
   </antwoorden>
</kvr>
