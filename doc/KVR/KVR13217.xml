<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rietkerk (CDA) aan de minister van Justitie over een tekort aan politiecellen in Amsterdam. (Ingezonden 17 januari 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13217
</item>
         <item attribuut="Inhoud">Vragen over het tekort aan politiecellen in Amsterdam, waardoor het soms niet mogelijk is verdachten daadwerkelijk op te sluiten.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Criminaliteit en openbare orde (Politie)</item>
         <item attribuut="Trefwoorden">Gevangeniswezen Politie</item>
         <item attribuut="Vindplaats">Kamervragen met antwoord 2000-2001, nr. 779, Tweede Kamer</item>
         <item attribuut="Vraagnr_bij_indiening">2000104590</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Rietkerk</persoon>
         </item>
         <item attribuut="Datum_reaktie">2001-03-02</item>
         <item attribuut="Datum_indiening">2001-01-17</item>
         <item attribuut="Document-id">KVR13217</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1613" allpagenumbers="1613 1614" vetnummer="2000104590" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13217" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="779" onderwerp="" indiendatum="2001-01-17">
         <vrager partij="CDA" oorsprong="parlement">Rietkerk</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2 maart 2001), zie ook Aanhangsel Handelingen nr. 623, vergaderjaar 2000–2001">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van het bericht «Groot cellentekort in Amsterdam»? <voetnoot nummer="1"/>
      </vraag>
      <vraag nummer="2">Is het waar dat er een tekort is aan cellen op politiebureaus in Amsterdam? Zo ja, hoe groot is het tekort en wat zijn de oorzaken hiervan? </vraag>
      <vraag nummer="3">Hoeveel cellen worden er bij welke politiekorpsen ingehuurd en hoe groot is het tekort dat dan overblijft? </vraag>
      <vraag nummer="4" voetnoot="2">Is het waar dat het niet meer mogelijk is om verdachten, die vanwege plaatsgebrek in een huis van bewaring, bij de politie worden afgeleverd, daadwerkelijk op te sluiten? Zo ja, om hoeveel verdachten gaat het? Hoe is deze situatie te rijmen met uw toezeggingen <voetnoot nummer="2"/>met betrekking tot de capaciteit van politiecellen tijdens de debatten over cellentekort en vroegtijdig heenzenden? </vraag>
      <vraag nummer="5">Is het waar dat er in 2001 40 000 overnachtingen in cellen in Amsterdam verwacht worden, zo’n 6000 meer dan in 2000? Hoe is dit te verklaren? </vraag>
      <vraag nummer="6">Is de te verwachten toename van de vraag om politiecellen ingepland en begroot? Wat betekenen mogelijke ontruimingen, grote politieacties en (voetbal)rellen voor de cellencapaciteit? Is het waar dat de cellencapaciteit dan ontoereikend is? Zo ja, welke maatregelen gaat u hiertegen nemen? </vraag>
      <vraag nummer="7">Doen zich buiten Amsterdam eveneens problemen voor rond de capaciteit van politiecellen? Zo ja, welke maatregelen gaat u hiertegen nemen? </vraag>
      <noten afkomstig="vraag">
         <noot nummer="1" datum="2001-01-2" bron="Telegraaf">Telegraaf, 2 januari 2001</noot>
         <noot nummer="2" documenttype="Kamerstuk" kamerstuk-id="24 587, nr. 53 en kamerstuk 24 587" documentnummer="57">Kamerstuk 24 587, nr. 53 en kamerstuk 24 587, nr. 57</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In het geval van pieken in het aanbod zoals ten gevolge van grote politieacties kunnen arrestanten soms niet (direct) worden ondergebracht in de politiecellencomplexen in de eigen politieregio. Dan komt het voor dat Amsterdam-Amstelland voor een of meer dagen gebruik moet maken van celcapaciteit van andere politieregio’s. Tot dusver is dit altijd gelukt. Het zou ondoelmatig zijn om voor de incidentele grote pieken in Amsterdam (of in enige andere politieregio) een structurele overcapaciteit aan te houden. Op dit moment zijn in de bureaus van de regiopolitie Amsterdam-Amstelland 107 politiecellen beschikbaar. Medio 2003 zullen in totaal 180 cellen zijn gerealiseerd. Dit geplande aantal van 180 cellen in de politieregio is dus nu nog niet gerealiseerd. Een van de oorzaken is dat begin 1999 door de korpsleiding van politieregio Amsterdam-Amstelland is besloten dat de zorg voor arrestanten zal gaan plaatsvinden in drie afzonderlijke complexen, te weten Binnenstad (hoofdbureau), Noordwest en Zuidoost; de laatste twee nieuw te bouwen, Binnenstad grondig gerenoveerd. Door vertraging in de bouw van Noordwest (geplande oplevering nu begin 2002) en Zuidoost (oplevering medio 2003) alsmede de verbouwing van het complex Binnenstad is er momenteel incidenteel een tekort binnen de politieregio. Tezelfdertijd worden de cellen in de districts- en wijkteambureaus, in verband met renovatie van deze bureaus, buiten gebruik gesteld en ontmanteld. (Veel van deze cellen voldeden niet aan de landelijke eisen voor cellencomplexen.) Ten aanzien van het gevangeniswezen is het landelijk beleid dat politiebureaus als buffer worden gebruikt om mensen voor enige dagen te kunnen laten verblijven. In Amsterdam is het regelmatig zeer moeilijk om preventief gedetineerden die een bevel bewaring hebben ontvangen in een politiebureau onder te brengen. Gemiddeld zo’n 30 keer per week moet hiervoor worden uitgeweken naar andere politiebureaus, bijvoorbeeld in Hoofddorp, Velsen, Almere en soms zelfs tot in Sittard aan toe. Wanneer dan nog steeds inbewaringgestelden niet kunnen worden geplaatst, dan wordt voor een of meerdere dagen een beroep gedaan op de zogenoemde logeercapaciteit van de inrichting Nieuwersluis. Gemiddeld gaat dit om zo’n 20 personen. Ook dit is tot dusver steeds gelukt. Tenslotte kan een verbouwing of herbestemming van een (Amsterdamse) penitentiaire inrichting de capaciteitsdruk tijdelijk verhogen. </antwoord>
      <antwoord nummer="3">In samenhang met het antwoord op vraag 2, is er doorgaans geen sprake van een tekort. Door de politieregio Amsterdam-Amstelland worden momenteel 15 (binnenkort 18) cellen bij andere korpsen in de omgeving gehuurd. Tevens kan, afhankelijk van de beschikbaarheid, een beroep worden gedaan op 13 cellen van Flevoland of zo nodig op capaciteit van Alkmaar en Den Helder. In uiterste gevallen komt het voor dat arrestanten worden geplaatst in nog beschikbare cellen van de eigen (wijkteam)bureaus. Echter bij hoge uitzondering, want hier zijn geen speciaal opgeleide arrestantenverzorgers aanwezig. Begin 1999 is namelijk besloten dat de verzorging van arrestanten nog slechts zal geschieden door speciaal daartoe opgeleide arrestantenverzorgers en niet langer door de executieve politieambtenaren naast hun normale politietaak. Vanuit het gevangeniswezen worden geen politiecellen ingehuurd. In het verleden was dit in enkele plaatsen het geval en werd er structureel betaald voor een aantal plaatsen, ongeacht de vraag of deze bezet waren of niet. Voor het gebruik van politiecellen wordt nu als regel achteraf betaald. In de justitiebegroting zijn middelen aanwezig voor de financiering van politiecellen voor dagelijks 50 personen, in afwachting van overplaatsing naar een huis van bewaring. </antwoord>
      <antwoord nummer="4 en 7">Het is niet waar dat verdachten uit deze categorie wegens plaatsgebrek niet worden opgesloten. Steeds worden alle personen met een bevel bewaring geplaatst. Ze gaan rechtstreeks naar een huis van bewaring of zoals gezegd tijdelijk naar een politiecellencomplex buiten de politieregio Amsterdam-Amstelland, of ze verblijven kort in de reeds genoemde logeercapaciteit in Nieuwersluis. Ook buiten Amsterdam worden geen personen met een bevel bewaring heengezonden. Dit neemt niet weg dat er bijvoorbeeld ook in Rotterdam en Den Haag regelmatig plaatsingsproblemen op de politiebureaus binnen de regio zijn. Deze leiden echter niet tot heenzending. Tot dusver lukt de plaatsing, op de in het antwoord op de vragen 2 en 3 voor Amsterdam aangegeven wijze. </antwoord>
      <antwoord nummer="5">Inderdaad wordt door de korpsbeheerder van Amsterdam-Amstelland een toename van het aantal overnachtingen in Amsterdam verwacht In 2000 hebben in totaal 41.649 overnachtingen plaatsgevonden, dat wil zeggen reeds toen meer dan 40.000. Dit was een stijging van het aantal overnachtingen ten opzichte van 1999 met 6213. Deze stijging werd vooral veroorzaakt door een groei van het aantal aanhoudingen en het groter aantal vreemdelingen in vreemdelingenbewaring. De mogelijke verdere groei in 2001 wordt verwacht op grond van het meer dadergericht rechercheren. </antwoord>
      <antwoord nummer="6">Hoewel een mogelijke stijging voor het komende jaar niet precies te voorspellen is, is door de politieregio Amsterdam-Amstelland in zowel de planning als de begroting reeds uitgegaan van een stijging van het aantal overnachtingen. Mogelijke ontruimingen, grote politieacties en (voetbal)rellen kunnen pieken in arrestanten opleveren. Bij grote evenementen worden in de planning afhankelijk van de te verwachten problemen extra cellen gereserveerd. Voor de eerste opvang en afhandeling van verdachten en arrestanten wordt in Amsterdam het complex Binnenstad geheel ontruimd. Voor de plaatsing van de daar afgehandelde verdachten worden, naast de reeds vermelde extern door Amsterdam-Amstelland ingehuurde cellen, extra cellen gehuurd bij andere regiokorpsen. Daarnaast was zowel tijdens de milleniumwisseling als het EK2000 ruimte gerealiseerd binnen één van de torens van de penitentiaire inrichting Over-Amstel. Zoals in het antwoord op vraag 2 opgemerkt, is het om redenen van doelmatigheid niet doenlijk om per regio structureel te investeren in benodigde celruimte ten gevolge van incidenteel grootschalig politieoptreden. Voorts is het bij te verwachten voetbal- en andere rellen gebruikelijk dat vooraf overleg plaatsvindt tussen het Openbaar Ministerie en het Gevangeniswezen, waarin afspraken worden gemaakt over extra opvang bij het Gevangeniswezen. </antwoord>
      <noten afkomstig="antwoord"/>
   </antwoorden>
</kvr>
