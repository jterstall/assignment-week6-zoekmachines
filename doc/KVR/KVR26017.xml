<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretarissen van Economische Zaken, van Defensie en van Financiën over de verkoop van Nederlandse tanks aan Chili. (Ingezonden 12 juni 2006).; Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26017
</item>
         <item attribuut="Inhoud">Nadere vragen over de verkoop van tanks door de Rotterdamse Droogdok Maatschappij RDM. De Chileense regering heeft aangegeven niet tevreden te zijn met de verkoopwijze van Nederland, omdat Nederland niet met de regering maar met de Chileense legerleiding heeft onderhandeld. Zie ook Aanhangsel van de Handelingen II, 2005-2006, nr. 199.</item>
         <item attribuut="Rubriek">Veiligheidsbeleid en defensie (Militair materieel)</item>
         <item attribuut="Trefwoorden">Militaire voertuigen Wapens</item>
         <item attribuut="Vindplaats">Kamervragen met antwoord 2005-2006, nr. 1835, Tweede Kamer</item>
         <item attribuut="Vraagnr_bij_indiening">2050615000</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2006-07-10</item>
         <item attribuut="Datum_indiening">2006-06-12</item>
         <item attribuut="Document-id">KVR26017</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3905" allpagenumbers="3905 3906" vetnummer="2050615000" code="0506tkkvr1835" lopendefooter="Tweede Kamer, vergaderjaar 2005–2006, Aanhangsel" filenaam="KVR26017" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1835" onderwerp="" indiendatum="12 juni 2006).">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretarissen van Economische Zaken, van Defensie en van Financiën</vraagt-aan>
      </vraagdata>
      <antwoorddata antwoorddatum="2006-07-10">
         <antwoorder functie="staatssecretaris" ministerie="Defensie">Van der Knaap</antwoorder>
         <mede-antwoorder>de ministers van Buitenlandse Zaken, van Economische Zaken en van Financiën</mede-antwoorder>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Hebt u kennisgenomen van een artikel <voetnoot nummer="1"/>waarin wordt gemeld dat in 1996 de Chileense staatssecretaris van Buitenlandse Zaken, Fernandez, in Den Haag meldde niet tevreden te zijn over de manier waarop de Nederland probeerde de overtollige tanks kwijt te raken, omdat de Chileense regering rechtstreeks met de Nederlandse regering wilde onderhandelen? </vraag>
      <vraag nummer="2" voetnoot="2">Welke contacten zijn er daadwerkelijk geweest tussen de regering van Chili en de toenmalige Nederlandse regering, daar u in antwoord <voetnoot nummer="2"/>op eerder vragen schrijft dat de Chileense autoriteiten geen contact hebben opgenomen met de Nederlandse autoriteiten? </vraag>
      <vraag nummer="3">Is het waar dat de toenmalige Nederlandse regering tegen de zin van de Chileense regering rechtstreeks met de Chileense legerleiding contact heeft opgenomen? Waarom is dat gedaan? Kunt u dat toelichten? </vraag>
      <vraag nummer="4">Bent u bereid het geheime dienstreisverslag dat de officieren Edens en Van Dullemen midden jaren ’90 van een reis naar Chili maakten openbaar te maken dan wel vertrouwelijk aan de Kamer ter inzage geven? Zo neen, waarom niet? </vraag>
      <vraag nummer="5">Deelt u de mening dat het in deze zaak om smeergeld gaat? Zo neen, waarom niet? Zo ja, bent u bereid deze feiten te melden bij het openbaar ministerie? Zo neen, waarom niet? </vraag>
      <vraag nummer="6" voetnoot="3">Bent u bereid regels te stellen voor zogeheten commissie- of provisiegelden? Zo ja, wanneer en op welke wijze? Zo neen, op welke wijze denkt u te voorkomen dat grote bedragen aan personen toekomen, die daarop geen recht hebben? Kunt u dat toelichten? <voetnoot nummer="3"/>
      </vraag>
      <vraag nummer="7">Was de toenmalige Nederlandse regering bekend met de constructie van de RDM-leiding om met behulp van RDM Technology in de Nederlandse Antillen de overeenkomst met Chili te sluiten? </vraag>
      <vraag nummer="8">Deelt u de mening dat de Nederlandse staat als gevolg van deze constructie miljoenen belastinginkomsten heeft misgelopen? Zo ja, bent u bereid te onderzoeken of deze constructie via de Antillen in orde is en bent u bereid de gederfde belastinggelden te verhalen bij de betrokkenen? </vraag>
      <vraag nummer="9" voetnoot="4">Is het bericht <voetnoot nummer="4"/>over de (vertrouwelijke) brief van ex-staatssecretaris Gmelich Meijling waar, waarin melding wordt gemaakt van het niet bestaande bedrijf «RDM Technology Holding NV». Heeft de Kamer op dit punt onjuiste informatie ontvangen? Zo ja, deelt u de mening dat de Kamer hierdoor de facto is misleid? Zo neen, waarom niet? </vraag>
      <vraag nummer="10" voetnoot="5">Deelt u nog steeds de mening dat RDM een gerenommeerd bedrijf is, zoals u in uw antwoord op eerdere vragen schrijft? <voetnoot nummer="5"/>Kunt u uw antwoord toelichten? </vraag>
      <vraag nummer="11" voetnoot="6">Op welke wijze voorkomt u dat de thans nog lopende deals met Chili op dezelfde (frauduleuze) wijze worden afgehandeld? Kunt u inzicht geven in de constructies die deze bedrijven kiezen bij zaken met Chili? <voetnoot nummer="6"/>
      </vraag>
      <vraag nummer="12" voetnoot="7">Is er in deze kwestie nu genoeg aanleiding om de Nederlandse justitie onderzoek te laten doen naar strafbare feiten die door Nederlanders zijn begaan? <voetnoot nummer="7"/>Kunt u uw antwoord toelichten? </vraag>
      <vraag nummer="13">Bent u bereid indien deze personen betrokken blijken bij smeergeldaffaires, hen uit te sluiten van verdere zakelijke betrokkenheid bij de verkoop c.q. export van militair materieel van de Nederlandse staat? Zo neen, waarom niet? </vraag>
      <noten afkomstig="vraag">
         <noot nummer="1" titel="faire vergoeding» voor Pinochet">NRC Handelsblad 3 en 4 juni 2006 «Een «faire vergoeding» voor Pinochet»</noot>
         <noot nummer="2">Aanhangsel 199 van 2005–2006</noot>
         <noot nummer="3" titel="CDA en VVD maak einde aan smeergeldpraktijk">Zie ook Trouw 28 september 2005 «CDA en VVD maak einde aan smeergeldpraktijk»</noot>
         <noot nummer="4">Zie noot 1</noot>
         <noot nummer="5">Zie antwoord op Kamervragen 3, 4, en 6 in Aanhangsel 199, vergaderjaar 2005–2006</noot>
         <noot nummer="6">Het krantenartikel maakt namelijk melding van het feit dat de heer Ibieta, een medewerker van Pinochet, in Chili veel zaken doet voor De Schelde, Imtech Marine &amp; Industry en Damen Shipyards</noot>
         <noot nummer="7">Zie antwoord op Kamervragen 3, 4, en 6 in Aanhangsel 199, vergaderjaar 2005–2006</noot>
      </noten>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">Het antwoord op eerdere vragen waaraan u refereert had betrekking op een Chileens onderzoek naar vermeende betalingen van smeergeld, en niet op de levering van de Leopard 1 tanks. Er zijn medio jaren negentig contacten geweest tussen de toenmalige Nederlandse en de Chileense regering, waarbij onder andere het Nederlandse standpunt werd overgebracht dat niet zou worden ingestemd met de levering van overtollige Leopard 1 tanks zolang generaal Pinochet bevelhebber van het leger was. </antwoord>
      <antwoord nummer="3">Aan de Chileense regering is in 1993 de catalogus met voor verkoop beschikbaar overtollig defensiematerieel aangeboden. Contacten met de militaire attaché op de Chileense ambassade te Bonn in 1995 hadden een uitnodiging voor een bezoek aan Chili tot gevolg. Dit bezoek heeft medio 1995 plaats gehad. Ik beschouw het als een eigen verantwoordelijkheid van de Chileense militaire autoriteiten hun politieke leiding daarover te informeren. De Nederlandse regering heeft na het bezoek van twee landmachtofficieren aan Chili medio 1995 besloten de besprekingen met Chili over de verkoop van 200 Leopard 1 tanks stop te zetten. RDM onderhield gelijktijdig relaties in Chili in verband met de door dit bedrijf uit te voeren modificaties van de Leopard tanks, mocht Chili tot de aankoop daarvan besluiten. Na het stopzetten van de besprekingen met Chili heeft RDM, voor eigen rekening en risico, besprekingen gevoerd over zowel de modificatie van 200 Leopard 1 tanks als de verkoop ervan aan Chili. Bovenstaande informatie verschaft de context waarin het bezoek en het dienstreisverslag van de twee landmachtofficieren aan Chili medio 1995 geplaatst moet worden (zie vraag 4). </antwoord>
      <antwoord nummer="4">Het dienstreisverslag bevat commercieel vertrouwelijke informatie en persoonlijke beleidsopvattingen van de opstellers. Om die reden kan alleen sprake zijn van vertrouwelijke inzage in dit dienstreisverslag. </antwoord>
      <antwoord nummer="5">In Chili wordt thans onderzoek verricht naar vermeende betalingen door het Nederlandse bedrijf RDM aan personen in Chili. De Chileense autoriteiten hebben ons (nog) niet over de uitkomsten geïnformeerd. </antwoord>
      <antwoord nummer="6">Nee, er zijn geen algemene regels voor commissie- of provisiegelden aangezien bij verkoop van overtollig strategisch materieel geen gebruik wordt gemaakt van tussenpersonen. Zulk materieel wordt in beginsel van regering aan regering verkocht. Een uitzondering daarop vormt de verkoop aan gerenommeerde ondernemingen met militaire productie, onder voorwaarde dat alleen mag worden doorverkocht aan regeringen van landen die voldoen aan de criteria van het wapenexportbeleid. Voorts geldt voor het toepassen van deze variant als regel dat de betrokken ondernemingen een toegevoegde waarde moeten hebben door het uitvoeren van onderhoud en modificaties aan het te verkopen materieel. Hiervan was in onderhavig geval sprake. </antwoord>
      <antwoord nummer="7 en 9">In de brief aan de Kamer van 16 december 1997 is gemeld dat met RDM Technology Holding N.V. overeenstemming is bereikt over de verkoop van 200 Leopard 1 tanks met toebehoren. Naderhand is RDM Holding N.V. opgegeven als contractpartij. Dat ontmoette geen bezwaar. Met deze firma is vervolgens op 4 maart 1998 een contract gesloten. De Kamer is over de wijziging niet geïnformeerd omdat deze geen repercussies had voor de overeenkomst zoals gemeld in de brief van de staatssecretaris van 16 december 1997. </antwoord>
      <antwoord nummer="8">Gelet op de geheimhoudingsplicht van artikel 67 van de Algemene wet inzake rijksbelastingen is het de Belastingdienst niet toegestaan informatie over individuele belastingplichtigen openbaar te maken. </antwoord>
      <antwoord nummer="10">Ten tijde van de contractsluiting met de RDM Holding N.V. was niets ten nadele bekend van deze firma of van een andere onderneming die behoort tot het RDM concern. </antwoord>
      <antwoord nummer="11">De thans lopende contracten inzake de overdracht van militair materieel aan Chili betreffen contracten van regering tot regering. </antwoord>
      <antwoord nummer="12 en 13">Zolang het onderzoek in Chili naar vermeende betalingen door het Nederlandse bedrijf RDM aan personen in Chili nog niet is afgerond en de Chileense autoriteiten ons niet over de uitkomsten hebben geïnformeerd, kan niet worden vastgesteld of sprake is van strafbare feiten. Als blijkt dat er een redelijk vermoeden bestaat dat de Nederlandse wet is overtreden, in het bijzonder van artikel 328 van het Wetboek van Strafrecht, zal dit vanzelfsprekend onder de aandacht worden gebracht van het openbaar ministerie. Overigens maakt de Nederlandse Staat bij de verkoop van strategisch materieel geen gebruik van tussenpersonen. Zie ook het antwoord op vraag 6. </antwoord>
      <noten afkomstig="antwoord"/>
   </antwoorden>
</kvr>
