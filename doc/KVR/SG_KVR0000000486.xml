<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bron">Staten-Generaal digitaal</item>
         <item attribuut="RecordIdentifier">sgd:mpeg21:19941995:0000486</item>
         <item attribuut="identifier">http://resolver.kb.nl/resolve?urn=sgd:mpeg21:19941995:0000486&amp;role=xml</item>
         <item attribuut="Permalink">http://resolver.kb.nl/resolve?urn=sgd:mpeg21:19941995:0000486</item>
         <item attribuut="Document-id">0000000486</item>
         <item attribuut="Rechten">Tweede Kamer der Staten-Generaal</item>
         <item attribuut="Vindplaats">Aanhangsel Tweede Kamer 1994-1995 nummer 152</item>
         <item attribuut="SGD-Type">Aanhangsel</item>
         <item attribuut="Type">Kamervragen</item>
         <item attribuut="Kamer">Tweede Kamer</item>
         <item attribuut="Bibliografische_omschrijving">Vragen van de leden Rosenmöller en M.B. Vos (beiden GroenLmks) over de milieubelasting rond Schiphol.</item>
         <item attribuut="titel">Aanhangsel Tweede Kamer 1994-1995 nummer 152</item>
         <item attribuut="Jaargang">1994_1995</item>
         <item attribuut="Vraagnummer">152</item>
         <item attribuut="Indiener">
            <persoon partij="GroenLmks">Rosenmöller</persoon>
            <persoon>Vos M.B.</persoon>
         </item>
         <item attribuut="Datum_indiening">1994-10-21</item>
         <item attribuut="Beantwoorder">
            <persoon>De Boer</persoon>
         </item>
         <item attribuut="Datum_reaktie">1994-11-09</item>
         <item attribuut="Beginpagina">305</item>
         <item attribuut="Eindpagina">306</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994-1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="305" allpagenumbers="305" vetnummer="" code="" lopendefooter="Tweede Kamer, vergaderjaar 1994-1995, Aanhangsel" filenaam="" issn-nummer="ISSN 0921 • 7398" uitgever="'s Gravenhage 1994"/>
      <vraagdata vraagnummer="152" onderwerp="de milieubelasting rond Schiphol." indiendatum="1994-10-21">
         <vrager partij="GroenLmks" oorsprong="parlement">Rosenmöller</vrager>
         <vrager partij="" oorsprong="parlement">Vos M.B.</vrager>
         <vraagt-aan/>
      </vraagdata>
      <antwoorddata antwoorddatum="1994-11-9">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Wilt u hat onderzoek van het Instituut voor Milieuvraagstukken van de VU naar cumulatie van milieubelasting (Miheubelastingsindex) rond Schiphol niet publiceren, ondanks het feit dat het onderzoek in opdracht van uw ministerie is uitgevoerd? </vraag>
      <vraag nummer="2">Deelt u de mening, dat dit onderzoek wel degelijk nieuw licht zou kunnen werpen op de milieubelasting rond Schiphol, ondanks hetfeit dat niet van de allernieuwste gegevens is uitgegaan en tevens gezien het feit dat ook de IMER niet van de nieuwste gegevens uitgaat? </vraag>
      <vraag nummer="3">Deelt u de mening, dat het van belang is de verschillende soorten hinder en risico waaraan omwonenden van Schiphol worden blootgesteld in hun samenhang te bezien? Vindt u het van belang dat een beter wetenschappelijk onderbouwde cumulatiemethode wordt geaccepteerd, ter vervanging van de tot nu door u gehanteerde «voorlopige systematiek»? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Het rapport wordt door het Instituut voor Milieuvraagstukken gepubliceerd. Dit is in overeenstemming met wat daarover in de voorwaarden, die bij deze opdracht van kracht waren, is gesteld. Gelet op de lange doorlooptijd van de studie en het mede daardoor gedateerde karakter van de gegevens waarop het onderzoek gebaseerd is, alsmede de nog lopende discussie over de wetenschappelijke aspecten van de in het onderzoek gehanteerde cumulatiemethodiek, heb ik echter besloten het onderzoek niet te publiceren in de rapportenreeks van mijn departement. </antwoord>
      <antwoord nummer="2">De milieukwaliteitsgegevens en milieukwaliteitsberekeningen die voor het onderzoek zijn gehanteerd zijn gedateerd. Voor het rapport zijn de algemene onderzoeken en economische scenario's gebruikt die ten grondslag hebben gelegen aan het Plan van Aanpak Schiphol en Omgeving. De resultaten van deze onderzoeken die zijn gepubliceerd in 1990, zijn inmiddels achterhaald door het meer recente onderzoek ten behoeve van de IMER. Het onderhavige onderzoek werpt daarmee geen nieuw licht op de milieubelasting rond Schiphol, maar vormt in de maatschappelijke discussie rond de ontwikkeling van Schiphol veeleer een mogelijke bron van verwarring. </antwoord>
      <antwoord nummer="3">Ja, het is van belang om de verschillende soorten hinder en risico zoveel als mogelijk in hun samenhang te bezien. Daar wordt in de IMER ook aandacht aan besteed, onder meer voor de verschillende geluidbronnen. Overigens zal in het kader van de PKB Schiphol en omgeving en het aanwijzingsbesluit Luchtvaartwet voor Schiphol een evaluatieprogramma worden opgesteld. Hierin zal mede aandacht worden besteed aan de samenhang van milieu-effecten en de mogelijke gevolgen daarvan voor omwonenden van de luchthaven. </antwoord>
      <antwoord nummer="4">Ja, om die reden heb ik ook de Gezondheidsraad verzocht mij te adviseren over het cumuleren van milieubelastingen in hetalgemeen en bij de Integrale Milieuzonering gehanteerde cumulatiemethodieken in het bijzonder. Naar verwachting zal rond de jaarwisseling een advies van de Gezondheidsraad beschikbaar komen. In 1995 wordt bezien of en zo ja, welke beleidsmatige vertaling gegeven wordt aan het advies van de Gezondheidsraad over het cumuleren van de verschillende milieubelastingen. </antwoord>
      <noten afkomstig="antwoord"/>
   </antwoorden>
</kvr>
