<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Vendrik en Van Gent (beiden GroenLinks) aan de staatssecretaris van Economische Zaken over het verdwijnen van de postkantoren. (Ingezonden 6 maart 2008); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31227
</item>
         <item attribuut="Inhoud">Vragen over het verdwijnen van de postkantoren naar aanleiding van een artikel in het Algemeen Dagblad van 5 maart 2008. De indieners vragen aan de staatssecretaris of hij mogelijkheden ziet om de klantgerichtheid te verbeteren door bijvoorbeeld flexibelere openingstijden of een ruimer assortiment, zodat postkantoren open blijven en werknemers hun baan kunnen behouden.</item>
         <item attribuut="Rubriek">Arbeid (Werknemers) Communicatie, media en informatievoorziening (Post) Consument (Overig)</item>
         <item attribuut="Trefwoorden">Consumenten Posterijen Werknemers</item>
         <item attribuut="Vindplaats">Kamervragen met antwoord 2007-2008, nr. 1650, Tweede Kamer</item>
         <item attribuut="Vraagnr_bij_indiening">2070814010</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="GroenLinks">Vendrik Van Gent</persoon>
         </item>
         <item attribuut="Datum_reaktie">2008-03-13</item>
         <item attribuut="Datum_indiening">2008-03-06</item>
         <item attribuut="Document-id">KVR31227</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3349" allpagenumbers="3349 3350" vetnummer="2070814010" code="0708tkkvr1650" lopendefooter="Tweede Kamer, vergaderjaar 2007–2008, Aanhangsel" filenaam="KVR31227" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1650" onderwerp="" indiendatum="2008-03-6">
         <vrager partij="GroenLinks" oorsprong="parlement">Vendrik Van Gent</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2008-03-13">
         <antwoorder functie="staatssecretaris" ministerie="Economische Zaken">Heemskerk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de aankondiging van TNT Post en de Postbank om alle 250 postkantoren te sluiten? Wat is uw reactie op dit voornemen? <voetnoot nummer="1"/>
      </vraag>
      <vraag nummer="2">Is dit besluit in overeenstemming met de Postwet en het Besluit algemene richtlijnen post (BARP)? </vraag>
      <vraag nummer="3">Meent u dat de positie van werknemers in de postbranche versterkt wordt door de liberalisering van de postmarkt? </vraag>
      <vraag nummer="4">Wat is uw oordeel over het feit dat, door deze massale sluiting, alle 1850 medewerkers van de postkantoren hun baan gaan verliezen? Bent u bereid zich ervoor in te spannen dat deze mensen niet op straat komen te staan, maar bemiddeld worden van werk naar werk? </vraag>
      <vraag nummer="5" voetnoot="2">Kunt u aangeven wat de gevolgen van deze massale sluiting zijn voor de klanten van de postkantoren? Garandeert u dat de diensten van Postbank en TNT Post, conform het voorstel van wet van het lid Crone <voetnoot nummer="2"/>, ook in dunbevolkte gebieden beschikbaar blijven? </vraag>
      <vraag nummer="6">Ziet u mogelijkheden om de klantgerichtheid te verbeteren door bijvoorbeeld flexibelere openingstijden of een ruimer assortiment, zodat postkantoren open blijven en werknemers hun baan kunnen behouden? En bent u bereid hierover in gesprek te gaan met de leiding van TNT Post en de Postbank? </vraag>
      <noten afkomstig="vraag">
         <noot nummer="1" datum="2008-03-5" bron="Algemeen Dagblad">Algemeen Dagblad, 5 maart 2008</noot>
         <noot nummer="2" documenttype="Kamerstuk" kamerstuk-id="29 688">Kamerstuk 29 688</noot>
      </noten>
   </vragen>
   <antwoorden aantal="3">
      <antwoord nummer="1 t/m 4">Ik heb kennis genomen van de voorgenomen sluiting van 250 hoofdpostkantoren. Het is de verantwoordelijkheid van de overheid dat de universele postdienst wordt geleverd in het hele land tegen betaalbare tarieven aan de hand van de daaraan gestelde kwaliteitseisen. Dat is ook zo vastgelegd in de Postwet en het Besluit Algemene Richtlijnen Post (het Barp). In de Postwet is tevens bepaald dat het Barp alleen verplichtingen mag bevatten ten aanzien van het door de houder van de concessie (TNT) te bereiken resultaat en niet ten aanzien van de wijze van bedrijfsvoering om dit resultaat te bereiken. Met andere woorden, de overheid kan uitsluitend eisen stellen aan het te verlenen dienstenniveau, niet aan hoe dat operationeel moet worden geleverd. TNT is een private, beursgenoteerde onderneming die haar eigen personeelsbeleid bepaalt. De klanten van de Postbank zullen vanaf 2009 voor bankdiensten terecht kunnen bij het landelijk dekkende netwerk van ING kantoren. De hoofdpostkantoren die de komende vijf jaar verdwijnen, bevinden zich voornamelijk in de steden. In juni 2007 heeft de Minister van Financiën een rapport over de toegankelijkheid en de bereikbaarheid van basisbetaaldiensten in Nederland aan uw Kamer gestuurd (Kamerstukken II 2006/2007, 29 688, nr. 14). In dit rapport concludeerden het Maatschappelijk Overleg Betalingsverkeer, de Vereniging van Nederlandse Gemeenten en de Landelijke Vereniging voor Kleine Kernen dat er in Nederland geen sprake is van een generiek toegankelijkheids- of bereikbaarheidsprobleem en dat in dunbevolkte gebieden niet meer knelpunten voorkomen dan in andere regio’s. Partijen hebben werkafspraken gemaakt om specifieke knelpunten op te lossen waar zich die voordoen. TNT Post en de Postbank hebben geld gereserveerd voor de sociale gevolgen van de reorganisatie en de reorganisatie zal worden uitgespreid over een periode van 5 jaar. Postkantoren B.V. is een joint-venture van ING/Postbank en TNT Post. Van de 1850 arbeidsplaatsen bij Postkantoren B.V. zullen er ongeveer 250 door ING/Postbank en TNT Post worden overgenomen. Voor de 1600 overige arbeidsplaatsen geldt dat er een sociaal plan komt, waarbij Postkantoren B.V. door TNT Post en ING/Postbank in staat zal worden gesteld om mensen zoveel mogelijk van werk naar werk te begeleiden en gedwongen ontslagen zoveel mogelijk te voorkomen. Postkantoren B.V. verwacht het aantal gedwongen ontslagen tot een minimum te kunnen beperken door de bemiddeling van werk naar werk. Een deel van het verlies van arbeidsplaatsen kan worden opgevangen door natuurlijk verloop en beëindiging van tijdelijke contracten. Dit is in lijn met de manier waarop het bedrijf de afgelopen jaren is omgegaan met de medewerkers van andere postkantoren die zijn gesloten. Uitgangspunt zal dus zijn de bemiddeling van werk naar werk. Ik ga er vanuit dat TNT Post en ING ondernemingen zijn die zich maatschappelijk verantwoordelijk gedragen en zich maximaal zullen inspannen om de gevolgen van de sluiting van 250 hoofdpostkantoren voor het personeel tot het uiterste te beperken. Daarnaast zullen van de kant van de overheid de Sociale Verzekeringsbank, het CWI, het UWV, de gemeenten en de Raad voor Werk en Inkomen zich inspannen om ervoor te zorgen dat de mensen van wie de arbeidsplaats bij Postkantoren B.V. komt te vervallen, elders aan de slag kunnen. </antwoord>
      <antwoord nummer="5">Ten aanzien van de postvoorziening blijven de huidige regels voor de postvestigingen gelden met de eis dat de spreiding van postvestigingen met een volledig assortiment zo moet zijn dat er voor ten minste 95% van de inwoners binnen een straal van 5 kilometer een volledig assortiment beschikbaar is. Voor dienstverlening buiten woonkernen met meer dan 5000 inwoners geldt dat voor ten minste 85% van de inwoners een volledig assortiment binnen een straal van 5 kilometer beschikbaar is. Daarmee is verzekerd dat ook in dunbevolkte gebieden de postdiensten beschikbaar zullen zijn. De verplaatsing van de postactiviteiten van de 250 hoofdpostkantoren naar vestigingen in winkels heeft overigens geen betrekking op de dunbevolkte gebieden. Daar wordt de postdienstverlening al jaren vanuit winkels verzorgd. De eisen ten aanzien van aantallen en spreiding van postvestigingen zijn nu vastgelegd in het Besluit Algemene Richtlijnen Post. Over deze eisen hebben we ook uitgebreid gesproken tijdens de behandeling van het wetsvoorstel voor de nieuwe Postwet en deze eisen zijn opgenomen in het wetsvoorstel. Daarmee is ook voor de toekomst de aanwezigheid van postvestigingen verzekerd. Voor wat betreft de bankzaken zal volgens ING de dienstverlening in dunbevolkte gebieden ook op peil blijven. Vanaf 2009 krijgen klanten van de Postbank en ING Bank toegang tot een landelijk dekkend netwerk, bestaande uit 283 full-service kantoren, 550 postkantoren in winkels, 475 geldservicepunten en 2600 geldautomaten. Voor Postbankklanten betekent dit een uitbreiding van de mogelijkheden voor persoonlijk financieel advies. Zij krijgen toegang tot de ING adviseurs in 283 vernieuwde full-service ING-kantoren ten opzichte van de huidige adviesbalies in 75 postkantoren. De diensten van TNT Post worden geleverd via 2600 verkooppunten in winkels – een uitbreiding met 750 in de komende jaar – waarvan 550 in samenwerking met de Postbank. Er is dus geen sprake van massale sluiting, maar van een herstructurering van een deel van het netwerk van TNT en ING over een periode van 5 jaar. </antwoord>
      <antwoord nummer="6">TNT Post en Postbank geven aan met deze beslissing in te spelen op de marktontwikkelingen en de wensen van de consument, die steeds meer gebruik maakt van alternatieven, zoals de postkantoren in winkels of de eigen TNT Post- en Postbankwinkels. Het is niet zo dat met de maatregelen dienstverlening verdwijnt, maar deze wordt vooral anders ingevuld. De openingstijden worden door de verplaatsing naar winkels verruimd. Ook wordt het postassortiment in de nieuwe opzet op meer plaatsen verkrijgbaar dan de wettelijke norm vereist. Zoals in antwoord op de vraag 1–4 is aangegeven, heeft de overheid bij de postdienstverlening expliciet geen rol bij de bedrijfsvoering. Zoals gezegd, verwacht ik dat de reorganisatie bij Postkantoren B.V. vergezeld zal gaan van een maximale inspanning om mensen te bemiddelen naar andere banen en een goed sociaal plan. Beide aandeelhouders van Postkantoren B.V. hebben zich daar aan gecommitteerd. </antwoord>
      <noten afkomstig="antwoord"/>
   </antwoorden>
</kvr>
