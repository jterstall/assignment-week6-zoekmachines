<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oedayraj Singh Varma (GroenLinks) aan de ministers van Justitie, van Binnenlandse Zaken en Koninkrijksrelaties en van Volksgezondheid, Welzijn en Sport over de beschikking van het Openbaar Ministerie inzake Paul Marsman. (Ingezonden 19 juni 2000); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12067
</item>
         <item attribuut="Inhoud">Vragen naar aanleiding van de beschikking van het Openbaar Ministerie, over het optreden van de politie tegen van de heer P. Marsman.</item>
         <item attribuut="Rubriek">Criminaliteit en openbare orde (Handhaving openbare orde) Criminaliteit en openbare orde (Politie)</item>
         <item attribuut="Trefwoorden">Aanhoudingen Politie</item>
         <item attribuut="Vindplaats">Kamervragen met antwoord 1999-2000, nr. 1606, Tweede Kamer</item>
         <item attribuut="Vraagnr_bij_indiening">2990012670</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">2000-07-18</item>
         <item attribuut="Datum_indiening">2000-06-19</item>
         <item attribuut="Document-id">KVR12067</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3631" allpagenumbers="3631 3632 3633" vetnummer="2990012670" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12067" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1606" onderwerp="" indiendatum="2000-06-19">
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan>de ministers van Justitie, van Binnenlandse Zaken en Koninkrijksrelaties en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-07-18">
         <antwoorder functie="minister" ministerie="Justitie">Korthals</antwoorder>
         <mede-antwoorder>de ministers van Binnenlandse Zaken en Koninkrijksrelaties en van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de beschikking van het Openbaar Ministerie (OM) om niet tot vervolging over te gaan van de leden van de Vliegende Brigade die op 18 november 1999 verantwoordelijk waren voor het optreden tegen de heer P. Marsman in Amsterdam? <voetnoot nummer="1"/>
      </vraag>
      <vraag nummer="2">Hoe beoordeelt u het dat bij het politieoptreden tegen een verwarde man een Bra Tra-eenheid is ingezet? </vraag>
      <vraag nummer="3" voetnoot="2 2">Hoe beoordeelt u de opdracht tot het «wegnemen van de oriëntatie» van de heer Marsman en het gegeven dat daarvoor een branddeken en een CO <voetnoot nummer="2"/>brandblusser zijn gebruikt? Welke criteria liggen ten grondslag aan de inzet van branddekens en CO <voetnoot nummer="2"/>brandblussers, terwijl dat niet een toegestaan geweldsmiddel is onder de geldende instructies? Kunt u met name ingaan op de (noodzaak van) spoedeisendheid en het bestaan van een acute noodsituatie? Is in de onderhavige situatie aan alle criteria voldaan? Leidt dit incident tot de conclusie dat de criteria moeten worden aangescherpt? </vraag>
      <vraag nummer="4">Hoe verklaart u dat de heer Marsman na in een cel te zijn gelegd in coma is geraakt en blauw is aangelopen en enige dagen later in een hoofdstedelijk ziekenhuis is overleden? Wat is uw reactie op de verklaring van de patholoog van het NFI dat het overlijden kan worden verklaard door ernstige zuurstofnood in de hersenen, terwijl men daar postmortaal geen verklaring voor vindt? </vraag>
      <vraag nummer="5">Hoe beoordeelt u de kwaliteit van het onderzoek van de rijksrecherche in deze zaak, mede in het licht van het recente rapport over de rijksrecherche en gelet op de tegenstrijdige verklaringen van deskundige onderzoekers over de doodsoorzaak? </vraag>
      <vraag nummer="6">Hoe beoordeelt u de weigering van de crisisdienst om ter plaatse te gaan kijken en de conclusie van het Openbaar Ministerie dat hun rol in dit kader niet relevant is, mede in het licht van de niet adequaat toegeruste politie in de omgang met situaties van acute verwardheid? Welke maatregelen kunt u treffen ter coördinatie en bevordering van een integrale aanpak van de verschillende (gemeentelijke) hulp- en crisisdiensten als het gaat om overlastplegers? </vraag>
      <noten afkomstig="vraag">
         <noot nummer="1" datum="1999-12-10" bron="Beschikking van wnd. HOVJ Swagerman van 30 mei 2000. Voor een chronologie zie Het Parool van 24 november 1999, 25 november 1999">Beschikking van wnd. HOVJ Swagerman van 30 mei 2000. Voor een chronologie zie Het Parool van 24 november 1999, 25 november 1999, 10 december 1999, 5 juni 2000 en 6 juni 2000 en zie het rapport Naar gerichte inzet en sturing (Kamerstuk nr. 26 084 nr. 5</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Een brand en traangaseenheid (bratra) van het politiekorps Amsterdam-Amstelland maakt onderdeel uit van een ME-peloton. De bratra heeft onder meer tot taak om binnen het peloton te zorgen voor de afvoer van gewonden, het blussen van beginnende branden en het verspreiden van traangas. Verder zijn de bratra-specialisten getraind in het toegankelijk maken van gebarricadeerde panden en is de eenheid uitgerust om vastgeketende personen los te maken. De korpsbeheerder heeft op grond van de Uitrustingsregeling politie 1994 de bevoegdheid om naast de in die regeling genoemde uitrusting aanvullende uitrusting toe te kennen. De bratra-eenheid volgt naast de ME-opleiding een eigen specifiek opleidingsprogramma. Gelet op de taakomschrijving is het niet onlogisch dat de bratra in dit concrete geval is ingezet, nu er onzekerheid bestond over hetgeen in het pand zou worden aangetroffen en de mogelijkheid niet kon worden uitgesloten van een gebarricadeerde toegang en het vallen van gewonden. </antwoord>
      <antwoord nummer="3" voetnoot="2 2">De politie trad op ter onmiddellijke beëindiging van ernstig overlastgevend gedrag en ten behoeve van de hulpverleningstaak van de politie. Politieoptreden onder dergelijke omstandigheden is mogelijk op basis van artikel 2 van de Politiewet 1993. Het toepassen van geweld kan daarbij gerechtvaardigd zijn, mits het optreden proportioneel is en het doel niet op andere wijze kan worden bereikt. Bij de beoordeling of sprake is van gerechtvaardigd geweldgebruik door de politie dient in het onderhavige geval te worden betrokken dat personen, in een situatie zoals de welke waarin de heer Marsman verkeerde, vaak onberekenbaar en niet aanspreekbaar zijn. Daardoor kan niet worden uitgesloten dat zij gevaarlijk zijn. Daarnaast kunnen deze personen door hun geestesgesteldheid verminderd gevoelig zijn voor pijnprikkels. In eerste instantie is getracht de heer Marsman te desoriënteren door middel van een branddeken. Op het moment dat duidelijk werd dat dit onvoldoende effect sorteerde, is tweemaal met een CO <voetnoot nummer="2"/>-brandblusser in de richting van Marsman gespoten. Een CO <voetnoot nummer="2"/>-brandblusser is niet als geweldmiddel omschreven in de Ambtsinstructie voor de politie, de Koninklijke marechaussee en de buitengewoon opsporingsambtenaar of de Bewapeningsregeling politie. Er zijn dan ook geen criteria ontwikkeld voor het gebruik van brandblussers als geweldmiddel. Op 29 juni jl. is namens de familie van Marsman op basis van artikel 12 van het Wetboek van Strafvordering een klaagschrift ingediend bij het gerechtshof tegen de beslissing om geen vervolging in te stellen naar aanleiding van het overlijden van de heer Marsman. Gelet op het feit dat de onderhavige zaak onder de rechter is, kunnen wij op dit moment geen oordeel geven over de geoorloofdheid van het toepassen van geweld en de daarbij gehanteerde geweldmiddelen door de politie. </antwoord>
      <antwoord nummer="4">Terwijl de heer Marsman onder observatie in de cel lag in afwachting van verdere hulpverlening is – kort nadat is gecontroleerd of hij voldoende kan blijven ademen – geconstateerd dat hij blauw aanliep. Daarop is met de reanimatie gestart. Dit heeft helaas niet kunnen voorkomen dat ernstige zuurstofnood in de hersenen is ontstaan. Volgens de patholoog van het Nederlands Forensisch Instituuut kan het overlijden door die doorgemaakte ernstige zuurstofnood in de hersenen worden verklaard. Teneinde de oorzaak van de zuurstofnood in de hersenen te kunnen vaststellen, zijn diverse onderzoeken verricht. De oorzaak is echter niet duidelijk geworden. Zo kon de veronderstelling dat de heer Marsman hartritmestoornissen zou hebben gekregen, na bestudering van de ECG’s niet worden bevestigd, terwijl een longkneuzing bij sectie niet aantoonbaar is gebleken. Voorts blijkt uit het sectierapport dat er geen aanwijzingen zijn dat ten gevolge van uitwendig mechanisch geweld zuurstofnood is ontstaan. De resultaten van het toxicologisch onderzoek gaven evenmin uitsluitsel over de oorzaak van de zuurstofnood. </antwoord>
      <antwoord nummer="5">Uit informatie van de hoofdofficier van justitie te Amsterdam blijkt dat de kwaliteit van het rijksrechercheonderzoek naar het overlijden van de heer Marsman goed is. De officier van justitie heeft hierin een sturende rol gespeeld, hetgeen geleid heeft tot een gedegen onderzoek waarbinnen verschillende verklaringen over de doodsoorzaak in aanmerking zijn genomen. Het onderzoek was binnen ruim vier maanden afgerond. </antwoord>
      <antwoord nummer="6">Zoals in het antwoord op vraag 3 reeds is gesteld, is tegen de beslissing van het openbaar ministerie om geen vervolging in te stellen inmiddels een klaagschrift ingediend bij het gerechtshof. Gelet op het feit dat de zaak onder de rechter is, kunnen wij op dit moment geen oordeel geven over de relevantie van de rol van de crisisdienst voor het strafrechtelijk onderzoek. Voorts is het niet aan ons om over de weigering van de crisisdienst een oordeel uit te spreken, omdat de verantwoordelijkheid hiervoor primair op lokaal niveau ligt. Wel sluit deze vraag aan bij het onderzoek dat op dit moment plaats vindt naar de rol en positie van de politie en betrokken zorgsectoren bij de opvang van mensen die acuut medische en/of psychische zorg behoeven. Dit onderzoek met de titel «Mensen zonder zorg» wordt uitgevoerd door de Inspectie voor de politie en de Inspectie voor de Gezondheidszorg. Het eerste deel wordt op korte termijn naar de Kamer gestuurd en bevat een beleidsmatige beschouwing over de rol van de politie bij mensen in acute psychische nood. Het tweede deel – dat naar verwachting eind van dit jaar verschijnt – beschrijft de dagelijkse politiepraktijk. Het zal onder meer inzicht geven in hoe de inschakeling van de zorg door de politie in de praktijk verloopt. Ook zal duidelijk worden of de politie adequaat is toegerust voor het omgaan met situaties van acute verwardheid. Op basis van de uitkomsten van het totale onderzoek wordt een kabinetsreactie opgesteld waarin onder meer zal worden aangegeven welke eventuele vervolgstappen worden ondernomen. U vraagt welke maatregelen het rijk kan treffen ter bevordering van een integrale aanpak van de hulp aan overlastplegers. De verantwoordelijkheid voor het bieden van directe hulpverlening aan mensen in acute psychische nood ligt bij diverse (lokale) partners zoals GGD-en, politie en de geestelijke gezondheidszorg, zoals verwoord staat in de brief «rijksvisie op mensen in crisissituatie» (Kamerstukken II 1999–2000, 25425, nr. 25). Deze brief schetst eveneens de manieren waarop betrokken partijen ondersteuning van het Rijk krijgen bij de (verdere) vormgeving van een sluitende opvang- en hulpverleningsketen voor mensen in acute psychische nood. De rol van de rijksoverheid richt zich op het zorgen voor voldoende middelen, het stellen van inhoudelijke en wettelijke kaders (zoals de Wet bijzondere opnemingen in psychiatrische ziekenhuizen) en het bevorderen van samenwerking tussen betrokken organisaties. Een voorbeeld hiervan is het Landelijk Convenant OGGZ dat in oktober 1999 door VWS, VNG, GGD-Nederland, GGZ-Nederland, Zorgverzekeraars Nederland en de Federatie Opvang is afgesloten. In dit convenant spreken deze partijen af gezamenlijk het OGGZ-beleid te ondersteunen en te stimuleren. </antwoord>
      <noten afkomstig="antwoord"/>
   </antwoorden>
</kvr>
