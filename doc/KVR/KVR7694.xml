<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over een mogelijke nieuwe Securitel-affaire 1998. (Ingezonden 18 augustus 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7694
</item>
         <item attribuut="Inhoud">Betreft een oordeel van de Haagse rechtbank dat een bestemmingsheffing van een product- of bedrijfschap staatssteun is, die pas ingevoerd mag worden na aanmelding bij de Europese Commissie. Zie ook Aanhangsels 1688 en 1689.</item>
         <item attribuut="Rubriek">Bedrijfsleven en industrie (Overig) Belastingen (Overig) Communicatie, media en informatievoorziening (Reclame) Staats- en bestuursrecht (Wetgeving)</item>
         <item attribuut="Trefwoorden">Bedrijfschappen Bestemmingsheffingen Overheidssteun Productschappen Reclame Wet- en regelgeving</item>
         <item attribuut="Vindplaats">Kamervragen met antwoord 1997-1998, nr. 1687, Tweede Kamer</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1998-08-25</item>
         <item attribuut="Datum_indiening">1998-08-18</item>
         <item attribuut="Document-id">KVR7694</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3467" allpagenumbers="3467 3468" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7694" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1687" onderwerp="" indiendatum="1998-08-18">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="1998-08-25">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het u bekend dat de rechtbank in Den Haag van oordeel is, dat een «bestemmingsheffing» van een product- of bedrijfschap «staatssteun» is, die pas ingevoerd mag worden als deze «is aangemeld» bij de Europese Commissie in Brussel? <voetnoot nummer="1"/>
      </vraag>
      <vraag nummer="2">Deelt u het oordeel van de deskundige betrokkenen, dat dit vonnis een bom onder het middenveld van ondernemend Nederland kan zijn en dat er mogelijk sprake is van een nieuwe Securitel-affaire omdat uw ministerie opnieuw nalatig is geweest bij de aanmelding van regels bij de Europese Commissie? </vraag>
      <vraag nummer="3">Zo nee, kunt u nauwkeurig uiteenzetten waarom uw ministerie in deze zaak geen blaam treft? </vraag>
      <vraag nummer="4">Welke stappen bent u van plan te ondernemen om de potentiële schade die dit vonnis tot gevolg kan hebben voor met name de bedrijf- en productschappen te mitigeren? </vraag>
      <noten afkomstig="vraag">
         <noot nummer="1" datum="1998-08-13" bron="NRC Handelsblad">NRC Handelsblad, 13 augustus 1998</noot>
      </noten>
   </vragen>
   <antwoorden aantal="4">
      <antwoord nummer="1">Ik heb kennis genomen van het in de vraag bedoelde vonnis. Anders dan in de vraag gesteld heeft het oordeel van de rechtbank geen betrekking op bestemmingsheffingen van product- en bedrijfschappen in het algemeen, maar op één bepaalde bestemmingsheffing van het Hoofdbedrijfschap Ambachten (HBA). </antwoord>
      <antwoord nummer="2">Nee. Ik ben niet van mening dat het desbetreffende tussenvonnis van de Haagse rechtbank een bom kan zijn onder het middenveld van ondernemend Nederland. Een vergelijking met de Securitel-zaak gaat niet op. Bij de Securitel-zaak ging het om een Europese richtlijn die, op betrekkelijk grote schaal, door onachtzaamheid niet goed werd nageleefd en om de consequenties daarvan in het licht van een uitspraak van de hoogste Europese rechter. In het onderhavige geval is er geen sprake van onachtzaamheid maar van een bewuste besluitvorming in één concreet geval, waarover weliswaar een uitspraak is gedaan door de Haagse rechtbank, maar waarmee bepaald nog niet het laatste woord over deze zaak is gesproken. De uitkomsten van de lopende procedures zijn nog ongewis, maar zullen naar verwachting in ieder geval beperkter zijn dan die van de Securitel-zaak. Toen ging het om een paar honderd regelingen, die opnieuw moesten worden vastgesteld. Nu ga ik ervan uit dat als een einduitspraak van de rechter consequenties heeft voor andere bestemmingsheffingen, deze beperkt zullen zijn tot tien à twintig heffingen die wat het steunkarakter betreft vergelijkbaar zijn met de onderhavige reclamecampagne en die op grond van de «de-minimis»-mededeling niet zijn vermeld. Zolang het Europese Hof van Justitie niet heeft uitgemaakt dat deze mededeling van de Europese Commissie in strijd is met het EG-Verdrag, ga ik ervan uit dat deze kan worden toegepast. Het is bovendien nog geen uitgemaakte zaak dat eventuele consequenties zó ver zullen gaan, dat zij tot de ongeldigheid van de betrokken verordeningen zullen leiden. Ook daarover is de Haagse rechtbank voornemens prejudiciële vragen aan het Europese Hof van Justitie te stellen. De op deze verordeningen gebaseerde besluiten hebben inmiddels formele rechtskracht verkregen. Vooralsnog houd ik het erop dat dit in de weg staat aan het ongedaan maken van de gevolgen van deze besluiten, als deze in strijd zouden zijn met het Europese recht. Daarbij is ook van belang dat – zoals nader uiteengezet wordt in het antwoord op vraag 3 – aan de Nederlandse regering geen verwijt valt te maken van die eventuele strijdigheid. </antwoord>
      <antwoord nummer="3">Het is in eerste instantie de eigen verantwoordelijkheid van een schap om te beoordelen of een heffingsverordening als steunmaatregel dient te worden aangemerkt. Het HBA heeft in ieder geval tot 1995 niet het standpunt ingenomen dat de bestemmingsheffingoptiek als steun dient te worden gemeld. Alvorens goedkeuring te verlenen toetst de SER verordeningen onder meer aan het recht, waaronder het EG-recht (artikel 128 Wet op de bedrijfsorganisatie). De SER toetst verordeningen, alvorens ze goed te keuren, op basis van het «Besluit beleidsregels toetsingsprocedure verordeningen en uitvoeringsbesluiten». Hierin is speciale aandacht besteed aan de meldingsplichten op grond van Europese regelgeving. Dit heeft steeds geleid tot de goedkeuring van de bestemmingsheffingoptiek. Het melden van steunmaatregelen bij de Europese Commissie behoort tot de taak van de betrokken minister. In het geval van het HBA is dat de Minister van Economische Zaken. Wel is het in het algemeen zo, dat de Minister van Economische Zaken voor het uitvoeren van zijn taak ter zake van het melden van steunmaatregelen afhankelijk is van wat de schappen aan hem ter melding aanbieden en of dat tijdig gebeurt. Het HBA heeft, althans voor de verordening die betrekking had op 1996, weliswaar tijdig de verordening ter melding aangeboden, maar gaf daarbij aan zelf van mening te zijn dat het geen steunmaatregel betrof. Mede op grond van informele contacten met de Europese Commissie, die in de regeling ook geen steun zag, heeft EZ toen het standpunt ingenomen dat het niet gaat om steun en is geen gehoor gegeven aan het verzoek om de verordening bij de Europese Commissie te melden. Later – in een brief van 31 december 1996 – hebben de diensten van de Europese Commissie naar aanleiding van de door enkele grote optiekbedrijven hieromtrent ingediende klacht bevestigd dat naar hun mening de op de heffing gebaseerde promotiecampagne geen steun inhoudt. Met een brief van 27 mei 1997 meldden de diensten van de Europese Commissie evenwel dat zij hun brief van 31 december 1996 introkken en een formele beschikking gingen voorbereiden. Uit het vorenstaande moge blijken, dat de Minister van Economische Zaken, gelet op de omstandigheden van het geval en op het oordeel van alle betrokkenen, óók dat van ambtenaren van de Europese Commissie, in 1996 in redelijkheid tot het besluit kon komen om de regeling niet te melden en daarbij volstrekt te goeder trouw was. Het recente tussenvonnis van de Haagse rechtbank brengt daarin geen verandering. Hetzelfde geldt in het geval de rechter uiteindelijk definitief zou uitspreken dat in dit geval wèl had moeten worden gemeld. </antwoord>
      <antwoord nummer="4">Uit het antwoord op vraag 2 en 3 moge duidelijk zijn dat het nog veel te vroeg is om te spreken over schade voor de bedrijf- en productschappen. Ook de vraag of ik meen dat het op mijn weg ligt die eventuele schade te mitigeren is nog niet aan de orde. Overigens verwijs ik naar het antwoord op vraag 7 van de leden Leers en Van de Akker. </antwoord>
      <noten afkomstig="antwoord">
         <noot nummer="1"/>
         <noot nummer="1" documenttype="Kamervragen" documentnummer="1689" documentjaargang="1997-1998">Aanhangsel Handelingen, nr. 1689, vergaderjaar 1997–1998.</noot>
      </noten>
   </antwoorden>
</kvr>
