<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Eisses-Timmerman en Dankers (beiden CDA) over het miljoenentekort bij Thuiszorg Drenthe. (Ingezonden 20 augustus 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7989
</item>
         <item attribuut="Rubriek">Gezondheidszorg (Maatschappelijke gezondheidszorg)</item>
         <item attribuut="Trefwoorden">Drenthe Thuiszorg</item>
         <item attribuut="Vindplaats">Kamervragen met antwoord 1998-1999, nr. 164, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Eisses-Timmerman</persoon>
            <persoon partij="CDA">Dankers</persoon>
         </item>
         <item attribuut="Datum_reaktie">1998-10-14</item>
         <item attribuut="Datum_indiening">1998-08-20</item>
         <item attribuut="Document-id">KVR7989</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="333" allpagenumbers="333 334" vetnummer="2979815510" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7989" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="164" onderwerp="" indiendatum="1998-08-20">
         <vrager partij="CDA" oorsprong="parlement">Eisses-Timmerman</vrager>
         <vrager partij="CDA" oorsprong="parlement">Dankers</vrager>
         <vraagt-aan/>
      </vraagdata>
      <antwoorddata antwoorddatum="14 oktober 1998). Zie ook Aanhangsel Handelingen nr. 5, vergaderjaar 1998–1999">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Herinnert u zich uw antwoorden op eerdere vragen over het miljoenentekort bij Thuiszorg Drenthe? <voetnoot nummer="1"/>
      </vraag>
      <vraag nummer="2">Moet vastgesteld worden dat ondanks het feit dat u «de afgelopen jaren er op allerlei manieren aan gewerkt heeft de thuiszorg transparanter te maken», mensen met een indicatie toch nog van de noodzakelijke thuiszorg verstoken blijven? Hoe beoordeelt u in dat licht gezien de resultaten van het beleid van de afgelopen jaren? </vraag>
      <vraag nummer="3">Kunt u concreet aangeven wat u precies bedoeld met de stelling, zoals opgenomen in antwoord op vraag 2 van de in vraag 1 bedoelde vragenreeks, dat «mensen die een positieve indicatie voor thuiszorg hebben deze zorg in principe moeten kunnen krijgen»? </vraag>
      <vraag nummer="4">In hoeverre worden mensen die hulpbehoevend zijn en beschikken over een positieve indicatie daadwerkelijk geholpen door «in principe hulp»? </vraag>
      <vraag nummer="5">Deelt u de opvatting dat mensen die over een positieve indicatie beschikken feitelijk ook recht hebben op die geïndiceerde zorg? Zo neen, waarom niet? Bent u bereid daartoe zonodig de regelgeving aan te passen? Zo neen, waarom niet? </vraag>
      <vraag nummer="6">Wordt bij de bepaling van «een redelijk tijdsbestek» zoals bedoeld in het antwoord op vraag 2 van de eerdere vragenreeks, alleen uitgegaan van de behoefte van de patiënt of stelt de door u kennelijk voorgestane ondercapaciteit, gelet op het feit dat u van mening bent «dat de wachttijden voor thuiszorg niet in alle gevallen tot 0 moeten worden teruggebracht», daarin ook een rol? </vraag>
      <vraag nummer="7">Wilt u tot een maximale wachttijd nastreven voor die mensen die positief geïndiceerd zijn door een bandbreedte aan te geven bij het invulling geven aan «binnen een redelijk tijdsbestek»? Zo neen, waarom niet? Hoe wordt hiermee in andere landen omgegaan? </vraag>
      <vraag nummer="8">In hoeverre acht u het acceptabel dat de «zorg voornamelijk neerkomt op familie, vrienden, bekenden en vrijwilligers» in geval positief geïndiceerde «mensen te maken krijgen met een cliëntenstop c.q. wachtlijst in de thuiszorg», mede in het licht van het feit dat bij de indicatie al rekening wordt gehouden met zorg en hulp van de zijde van de mantelzorg? </vraag>
      <vraag nummer="9" voetnoot="2">Bent u nog steeds van mening «dat het criterium zal zijn, dat er nooit een zodanige druk op de mantelzorger mag rusten dat zijn of haar maatschappelijke participatie in het geding komt»? <voetnoot nummer="2"/>Zo ja, hoe is dat te rijmen met het antwoord op vraag 3 van de eerder gestelde vragenreeks? </vraag>
      <vraag nummer="10">Realiseert u zich dat, zeker waar het gaat om ziekenhuisverplaatste thuiszorg, wanneer blijkt dat er niet direct professionele thuiszorg voor handen is, de betrokken patiënt veelal langer dan strikt noodzakelijk in het ziekenhuis moet verblijven? Deelt u de opvatting dat macro gezien hierdoor de kosten van zorg hoger zullen uitvallen? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1619" documentjaargang="1997-1998">Aanhangsel Handelingen, nr. 1619, vergaderjaar 1997–1998.</noot>
         <noot nummer="2" documenttype="Kamerstuk" kamerstuk-id="23 235" documentnummer="58" documentpagina="2">Kamerstuk 23 235, nr. 58, blz. 2</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Aan het begin van de vorige kabinetsperiode kende de sector thuiszorg de nodige gebreken. Een aantal voorbeelden hiervan is: het ontbreken van een uniforme AWBZ-aanspraak thuiszorg, geen zicht op de beschikbare capaciteit en weinig prikkels om gemeenschapsgeld doelmatig te besteden. Door het regelen van de aanspraak thuiszorg in het AWBZ- pakket, het beschikbaar stellen van extra middelen, het verbeteren van de informatievoorziening en het traject van benchmarking is de situatie nu sterk aan het verbeteren. Ook in de komende tijd zal aandacht moeten uitgaan naar het verder verbeteren van de situatie. Niettemin zijn er nog wachtlijsten in de thuiszorg. Uit het rapport «Wachtlijsten in de Thuiszorg» dat op 28 juli jongstleden aan de Tweede Kamer is gestuurd blijkt dat er met name een wachtlijst is voor de huishoudelijke activiteiten van de thuiszorg, de alphahulp en HDL. Bij de overige producten is de wachtlijst c.q. wachttijd aanmerkelijk korter. Waar verpleging en lichamelijke verzorging aan de orde is, kan de zorg direct of kort na de gestelde indicatie gestart worden. Overigens gaan thuiszorginstellingen, voor zover ik het kan overzien, in het algemeen op een verantwoorde wijze om met de verdeling van de schaarse middelen. Dit blijkt ondermeer uit het gegeven dat het aantal wachtenden gelijk is gebleven, terwijl er een toename was van de zorgvraag. Ik meen dan ook dat het ingezette beleid een positief resultaat laat zien. </antwoord>
      <antwoord nummer="3 t/m 9">De vragen 3 t/m 9 zal ik, gezien hun onderlinge samenhang, in één keer beantwoorden. Mensen met een positieve indicatie hebben krachtens de AWBZ aanspraak op thuiszorg. De middelen zijn echter begrensd waardoor thuiszorginstellingen genoodzaakt kunnen zijn om, in overleg met het zorgkantoor, een wachtlijst in te stellen. Op basis van de door het indicatie-orgaan afgegeven indicatie, en de daaruit voortvloeiende urgentie, wordt vastgesteld of een cliënt al dan niet op een wachtlijst geplaatst kan worden. Uit het rapport «Wachtlijsten in de thuiszorg» blijkt dat mensen die direct op zorg zijn aangewezen deze zorg ook binnen een kort tijdsbestek ontvangen. Indien een cliënt op een wachtlijst wordt geplaatst, wordt in meer of mindere mate, een extra beroep op de mantelzorg gedaan. Betrokken partijen zullen er in alle redelijkheid voor moeten waken dat de mantelzorger niet overvraagd wordt en zal kunnen blijven functioneren in de maatschappij. De wachttijd voor positief geïndiceerde mensen moet zo kort mogelijk zijn. Om dit te bereiken zullen er met betrokken partijen meerjarenafspraken gemaakt worden. Het nastreven van een maximale wachttijd acht ik niet haalbaar. Dit vergt een zeer gedetailleerde regelgeving die zal leiden tot starheid en een inperking zal gaan betekenen van de huidige vrijheid van zorgkantoor en thuiszorg waardoor er minder adequaat ingespeeld kan worden op de lokale situatie. De noodzaak voor een dergelijke gedetailleerde regelgeving wordt veroorzaakt door diverse factoren. Instellingen werken met vastgestelde en gemaximeerde budgetten; er zijn meerdere thuiszorgaanbieders in een regio werkzaam; er dient sprake te zijn van toezicht op de naleving van een maximale wachttijd; er dient, lopende een kalenderjaar, landelijk afstemming en sturing plaats te vinden tussen regio’s om het macro volume te kunnen bewaken en eventueel middelen te kunnen heralloceren; zonder aanvullende regelingen bestaat het risico dat het beschikbare budget bij een sterk toenemende zorgvraag overschreden gaat worden en nauwelijks meer beheersbaar is; lopende samenwerkingsafspraken tussen thuiszorginstellingen en verzorgings- en verpleeghuizen binnen regio’s kunnen doorkruist gaan worden indien er geen maatregelen ter voorkoming hiervan genomen zijn. In de landen om ons heen wordt zeer uiteenlopend omgegaan met wachttijden. Het is echter niet goed mogelijk om tot een vergelijking te komen aangezien de opzet van de zorgstelsels en systemen te ver uiteen lopen. </antwoord>
      <antwoord nummer="10">Dat realiseer ik mij terdege. Dat is dan ook de reden voor tijdige en goede afstemming tussen huisarts, ziekenhuis, verzorgings- en verpleeghuis en thuiszorginstelling. Dat de kosten van zorg macro gezien hierdoor hoger uitvallen laat zich moeilijk bevestigen, gezien het systeem van de gemaximeerde instellingsbudgettering. </antwoord>
      <noten afkomstig="antwoord"/>
   </antwoorden>
</kvr>
