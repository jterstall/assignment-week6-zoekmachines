<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister van Verkeer en Waterstaat over mogelijke vertraging in de aanleg van de Betuweroute. (Ingezonden 22 januari 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19578
</item>
         <item attribuut="Inhoud">Vragen over de vertraging in de aanleg van de Betuweroute omdat door gemeenten bouwvergunningen afgegeven moeten worden.</item>
         <item attribuut="Rubriek">Bouw (Bouwvergunningen) Verkeer, vervoer en waterstaat (Spoorwegen)</item>
         <item attribuut="Trefwoorden">Bouwvergunningen Spoorwegen</item>
         <item attribuut="Vindplaats">Kamervragen met antwoord 2003-2004, nr. 914, Tweede Kamer</item>
         <item attribuut="Vraagnr_bij_indiening">2030406720</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2004-02-25</item>
         <item attribuut="Datum_indiening">2004-01-22</item>
         <item attribuut="Document-id">KVR19578</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1939" allpagenumbers="1939 1940" vetnummer="2030406720" code="0304tkkvr914" lopendefooter="Tweede Kamer, vergaderjaar 2003–2004, Aanhangsel" filenaam="KVR19578" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="914" onderwerp="" indiendatum="2004-01-22">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-02-25">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van de uitspraak van de Raad van State in een zaak tegen de gemeente Duiven, waarin staat dat er door de gemeente ten onrechte geen bouwvergunning is verleend voor de bovenleiding van de Betuweroute? <voetnoot nummer="1"/>
      </vraag>
      <vraag nummer="2">Betreft dit alleen de bovenleiding of de gehele bovenbouw? </vraag>
      <vraag nummer="3">Betekent dit dat de bouw van de Betuweroute stilgelegd dient te worden totdat de vergunning alsnog verleend is? </vraag>
      <vraag nummer="4">Betekent dit dat in alle gemeentes waardoor de Betuweroute loopt alsnog een bouwvergunning verleend moet worden? </vraag>
      <vraag nummer="5">Is het niet zeer waarschijnlijk dat hierdoor de ingebruikname van de Betuweroute vertraging zal oplopen? Zo ja, hoe groot zal die vertraging zijn? </vraag>
      <vraag nummer="6">Als er sprake zal zijn van vertraging in de aanleg, bent u bereid om alsnog het besluit te heroverwegen om de tunnels te beveiligen middels sprinklers, aangezien het afzien van sprinklers volgens het kabinet een ongewenste vertraging zou oplopen die nu mogelijk onafwendbaar is? Zo neen, waarom niet? </vraag>
      <vraag nummer="7">Wat heeft u ondernomen om, hangende dit bezwaar, u voor te bereiden op deze mogelijke uitkomst? </vraag>
      <noten afkomstig="vraag">
         <noot nummer="1" datum="2004-01-20" bron="De Gelderlander">De Gelderlander, 20 januari 2004</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Dit betreft alleen de bovenleiding en de bovenleidingportalen. </antwoord>
      <antwoord nummer="3">Neen. Het betreft hier een voorlopig oordeel van de voorzitter van de Afdeling bestuursrechtspraak van de Raad van State. Eerst in de bodemzaak kan door de Afdeling bestuursrechtspraak van de Raad van State een definitief oordeel worden gegeven over een eventuele bouwvergunningplicht. Ten einde door te kunnen gaan met de werkzaamheden heeft Pro Rail desgevraagd, onder protest, bouwvergunning aangevraagd bij het college van Burgemeester en Wethouders van de gemeente Duiven. </antwoord>
      <antwoord nummer="4">Neen, zoals eerder in het antwoord op vraag 3 toegelicht betreft het een uitspraak in voorlopige voorziening waaruit geen definitief oordeel kan worden afgeleid. Het is altijd de bedoeling van de wetgever geweest om bovenleidingportalen en bovenleidingen als bouwvergunningsvrije bouwwerken aan te merken, zoals dit ook het geval is met de portalen voor onder meer bewegwijzering boven rijkssnelwegen. De wetgeving op dit punt is in de praktijk ook altijd zo uitgelegd. Als gevolg van de uitspraak is de minister van VROM voornemens om de desbetreffende amvb (het Besluit bouwvergunningsvrije en lichtbouwvergunningplichtige bouwwerken; hierna Bblb) met een spoedprocedure aan te passen in die zin dat de kennelijke onduidelijkheid die het Bblb thans oproept wordt weggenomen. </antwoord>
      <antwoord nummer="5">Het is niet uitgesloten dat er vertraging optreedt. Deze zal dan naar verwachting beperkt blijven tot enkele maanden. </antwoord>
      <antwoord nummer="6">Neen, samen met mijn collega van VROM span ik mij in om een eventuele vertraging ten gevolge van de discussie omtrent de bovenleidingen en bovenleidingportalen tot een minimum te beperken. De bouw van de tunnels, waarvoor de vereiste bouwvergunningen al zijn verleend, staat los van de portalen en bovenleidingen. </antwoord>
      <antwoord nummer="7">Onder meer naar aanleiding van mijn verzoek heeft mijn collega van VROM mij laten weten dat de bouw van bovenleidingportalen niet vergunningplichtig is. Mijn collega van VROM is voornemens het Bblb aan te passen (zie in dit verband het antwoord op vraag 4). Middels een circulaire zal zij gemeenten van dit voornemen in kennis stellen. Daarnaast heeft Verkeer en Waterstaat zich bij de Raad van State als belanghebbende gemeld, zodat in overleg met ProRail actief verweer kan worden gevoerd. Er is de Afdeling bestuursrechtspraak van de Raad van State verzocht de bodemprocedure op zo kortst mogelijke termijn te laten plaatsvinden. </antwoord>
      <noten afkomstig="antwoord"/>
   </antwoorden>
</kvr>
