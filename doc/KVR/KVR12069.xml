<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders en Bussemaker (beiden PvdA) aan de ministers van Buitenlandse Zaken en voor Ontwikkelingssamenwerking over het zogenaamde Plan Colombia.(Ingezonden 26 juni 2000); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12069
</item>
         <item attribuut="Inhoud">Vragen over het "Plan Colombia" ter bevordering van vrede, sociale rechtvaardigheid en duurzame ontwikkeling van Colombia.</item>
         <item attribuut="Rubriek">Ontwikkelingssamenwerking (Ontwikkelingshulp Zuid-Amerika)</item>
         <item attribuut="Trefwoorden">Colombia Ontwikkelingssamenwerking</item>
         <item attribuut="Vindplaats">Kamervragen met antwoord 1999-2000, nr. 1608, Tweede Kamer</item>
         <item attribuut="Vraagnr_bij_indiening">2990013030</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="PvdA">Koenders</persoon>
            <persoon partij="PvdA">Bussemaker</persoon>
         </item>
         <item attribuut="Datum_reaktie">2000-07-18</item>
         <item attribuut="Datum_indiening">2000-06-26</item>
         <item attribuut="Document-id">KVR12069</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3637" allpagenumbers="3637 3638" vetnummer="2990013030" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12069" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1608" onderwerp="" indiendatum="2000-06-26">
         <vrager partij="PvdA" oorsprong="parlement">Koenders</vrager>
         <vrager partij="PvdA" oorsprong="parlement">Bussemaker</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2000-07-18">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Is het waar dat aan Nederland en de EU, naast de VS, Canada, Japan en een aantal andere Europese landen, door de Colombiaanse regering is gevraagd bij te dragen aan de verwezenlijking van het zogenaamde Plan Colombia, dat vrede, welvaart en versterking van de Staat beoogt? Is het waar dat het plan vooral gericht is op het uitbannen van de Colombiaanse drugshandel, onder meer door een militaire steun aan Colombia ter waarde van omgerekend ruim 3,5 miljard gulden, verspreid over een periode van drie jaar? </vraag>
      <vraag nummer="2">In hoeverre bent u van mening dat als oorzaak van de buitengewoon ernstige, zich jaren voortslepende crisis in Colombia niet in eerste instantie de drugshandel, maar met name de mensenrechtenschendingen, de wijdverbreide straffeloosheid, de corruptie en het gebrek aan democratie aangemerkt moeten worden, en het uitgangspunt van het Plan Colombia in die zin dus niet voldoet? </vraag>
      <vraag nummer="3">In hoeverre zijn in het Plan Colombia de aanbevelingen van onder meer de Verenigde Naties verwerkt ten aanzien van het tegengaan van straffeloosheid en het voorkomen van mensenrechtenschendingen door onder meer het ontmantelen en berechten van paramilitaire groepen? </vraag>
      <vraag nummer="4">Is het waar dat bij het opstellen van het Plan Colombia geen consultatie heeft plaatsgevonden met de Colombiaanse civil society? </vraag>
      <vraag nummer="5">In welke mate zou volgens u, bij het ten uitvoer brengen van het Plan Colombia zoals dat nu voorligt, sprake zijn van mensenrechtenschendingen, onder meer tot uitdrukking komend in toenemend geweld van militairen, paramilitairen en de guerrilla, gedwongen verhuizingen en zware aantasting van de volksgezondheid en het milieu als gevolg van het besproeien van cocaplanten? Is het waar dat het Plan Colombia ook een economisch aanpassingsprogramma behelst en zo ja, in hoeverre is het wijsheid om in tijden van gebrek aan democratie, veiligheid en sociale coherentie het risico te laten ontstaan dat de armoede verder toeneemt? </vraag>
      <vraag nummer="6">Deelt u de mening dat, hoewel de steun die de regering van Colombia aan onder meer Nederland en de Europese Unie heeft gevraagd primair voor vrede, sociale rechtvaardigheid en duurzame ontwikkeling is bedoeld, deze steun onlosmakelijk verbonden is met het hele Plan Colombia en dus met de militaire strategie die daarin is vervat? </vraag>
      <vraag nummer="7" voetnoot="1">Bent u voornemens het Plan Colombia, zoals dat nu voorligt te steunen? Is het waar dat de Wereldbank en het IMF steun hebben toegezegd aan het Plan Colombia? <voetnoot nummer="1"/>In hoeverre heeft u zich in die multilaterale verbanden hard gemaakt voor punten van kritiek op het Plan, bijvoorbeeld zoals verwoord in vraag 2 t/m 5? Heeft de Europese Unie een eenduidig gezamenlijk standpunt bereikt over steun aan het Plan Colombia en heeft de Europese Commissie de intentie het Plan te ondersteunen? Hoe denkt de Nederlandse regering daarover? </vraag>
      <vraag nummer="8">In hoeverre bent u, indien u niet voornemens bent steun te verlenen aan het Plan Colombia zoals dat nu voorligt, bereid actief mee te werken aan de totstandkoming, in samenwerking met de Colombiaanse civil society, van een Plan Colombia waarin respect voor mensenrechten centraal staat, en waarin onder meer de aanbevelingen zijn opgenomen, zoals die nu zijn gedaan door Mary Robinson, de Hoge Vertegenwoordiger voor de Mensenrechten van de VN en Francis Deng, de Vertegenwoordiger van de Secretaris-Generaal van de VN op het gebied van de Ontheemden? </vraag>
      <noten afkomstig="vraag">
         <noot nummer="2"/>
         <noot nummer="1">Dagblad, EI Colombiano (20 juni 2000)</noot>
         <noot nummer="2">Zie: http://www.hchr.org.co./Informe/Infor99i.html</noot>
      </noten>
   </vragen>
   <antwoorden aantal="6">
      <antwoord nummer="1">Colombia vraagt van de internationale donorgemeenschap financiering van ruim $ 1 miljard, waarvan $ 400 miljoen voor mensenrechten en bijna $ 680 miljoen voor alternatieve ontwikkeling, waaronder institutionele versterking, landbouwproductie, milieu en infrastructuur. Daarnaast financieren de Verenigde Staten van Amerika, met een bedrag van ruim $ 1,3 miljard, programma’s ter bestrijding van de productie van en handel in illegale drugs voor ruim $ 660 miljoen en programma’s ter bevordering van mensenrechten en voor alternatieve ontwikkeling, samen $ 650 miljoen. Een bedrag van $ 530 miljoen wordt door Colombia zelfopgebracht. </antwoord>
      <antwoord nummer="2">Mensenrechten worden in Colombia geschonden door handelaren in verdovende middelen, door leden van guerillagroepen, door paramilitairen en door gewone criminelen. Voorts worden mensenrechten ook regelmatig geschonden door leden van politie en strijdkrachten. Daarbij komt dat Colombia kampt met straffeloosheid en corruptie. Het ontstaan van Colombia’s huidige crisis kan derhalve niet aan een enkele factor worden toegeschreven. </antwoord>
      <antwoord nummer="3">Zoals nader wordt aangegeven in de beantwoording van de vragen 6, 7 en 8 is Nederland met de Europese Unie van mening dat de problemen in Colombia thans op een geïntegreerde wijze en voortvarend dienen te worden aangepakt. Het Plan Colombia schiet in de huidige vorm op een aantal punten tekort en deze omissies dienen te worden gecorrigeerd. </antwoord>
      <antwoord nummer="4">Eén van de bezwaren die Nederland en de EU-partners tegen het Plan Colombia hebben, is gebrek aan deelname van het maatschappelijk middenveld. </antwoord>
      <antwoord nummer="5">In de bijeenkomst te Londen op 19 juni jl. inzake het Plan Colombia, waar de EU-landen met vertegenwoordigers van Colombia en de VS en enkele NGO’s het Plan Colombia bespraken, werd duidelijk gemaakt door Nederland en de EU-partners, dat de voorgestelde aanpak m.b.t. drugsbestrijding wordt afgewezen vanwege de eenzijdige nadruk op de militaire aspecten daarvan en de negatieve gevolgen voor het milieu. Het Plan Colombia bestaat uit vier onderdelen, te weten sociaal en economisch herstel, vredesonderhandelingen, anti-drugs strategie en institutionele versterking en sociale ontwikkeling. Het Plan behelst derhalve een economisch aanpassingsprogramma, hetgeen nodig wordt geacht om de neerwaartse spiraal om te buigen, waarin de Colombiaanse economie zich de laatste jaren bevindt. </antwoord>
      <antwoord nummer="6 t/m 8">Colombia voert intensief overleg met de internationale gemeenschap over het bevorderen van het vredesproces in het land. Binnen de internationale gemeenschap bestaat er thans overeenstemming om een duidelijk signaal af te geven dat men bereid is om Colombia hierin bij te staan. Dit neemt niet weg dat hulp aan het Plan Colombia in de huidige vorm door veel leden van de internationale gemeenschap, waaronder Nederland, niet wordt overwogen. Hoewel het Plan een integrale aanpak beoogt te geven van de grote problemen van Colombia, veroorzaakt door het binnenlandse gewapende conflict, de mensenrechtenschendingen en de drugsproblematiek, wordt in het Plan te veel nadruk gelegd op een militaire oplossing van de drugsproblematiek. In de VS is de besluitvorming over de financiering van een belangrijk deel van het Plan Colombia, zoals aangegeven in het antwoord op vraag 1, inmiddels nagenoeg afgerond. Door de overige betrokken leden van de internationale gemeenschap, waaronder Nederland, wordt het noodzakelijk geacht dat er nader wordt overlegd over de inhoud van het pakket van hulp aan Colombia in het kader van het vredesproces. Daarbij dienen het betrekken van de gehele Colombiaanse maatschappij, het bevorderen van de mensenrechten en het stimuleren van urbane en rurale ontwikkeling centraal te staan. Op 7 juli a.s. zal er te Madrid een volgende stap gezet worden in de dialoog tussen Colombia en de internationale gemeenschap over het Plan Colombia. Nederland is voornemens aan de bijeenkomst te Madrid deel te nemen en daarbij een brede en integrale aanpak van de problematiek in Colombia te bepleiten. Binnen de Europese Unie heeft over dit onderwerp reeds intensief vooroverleg plaats gevonden. Ook hebben vertegenwoordigers van de landen van de Europese Unie, waaronder ook de Nederlandse Ambassadeur in Bogotá, gehoor gegeven aan de uitnodiging van de Fuerzas Armadas Revolucionarias Colombianas (FARC), samen met vertegenwoordigers van de Colombiaanse regering, de door haar gecontroleerde gebieden te bezoeken en het Plan Colombia te bespreken op 30 juni 2000. Eerst wanneer het Plan Colombia zal zijn aangepast in de door ons land – en de Europese partners – voorgestane richting kan steunverlening, bij voorkeur via multilaterale weg, worden overwogen. </antwoord>
      <noten afkomstig="antwoord"/>
   </antwoorden>
</kvr>
