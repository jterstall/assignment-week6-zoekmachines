<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Mastwijk (CDA) aan de minister van Landbouw, Natuurbeheer en Visserij over de toepassing van nieuwe inspectietarieven van de Plantenziektenkundige Dienst (PD). (Ingezonden 16 april 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17716
</item>
         <item attribuut="Inhoud">Vragen over een nieuw inspectieregime van de Plantenziektenkundige Dienst inzake een aantal snijbloemen, dat gevolgen heeft voor de concurrentie van Nederlandse bedrijven ten opzichte van het buitenland.</item>
         <item attribuut="Rubriek">Handel en economie (Import) Landbouw (Plantenziekten)</item>
         <item attribuut="Trefwoorden">Import Leges Plantenziekten</item>
         <item attribuut="Vindplaats">Kamervragen met antwoord 2002-2003, nr. 1227, Tweede Kamer</item>
         <item attribuut="Vraagnr_bij_indiening">2020310390</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Mastwijk</persoon>
         </item>
         <item attribuut="Datum_reaktie">2003-05-08</item>
         <item attribuut="Datum_indiening">2003-04-16</item>
         <item attribuut="Document-id">KVR17716</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2559" allpagenumbers="2559 2560" vetnummer="2020310390" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17716" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1227" onderwerp="" indiendatum="2003-04-16">
         <vrager partij="CDA" oorsprong="parlement">Mastwijk</vrager>
         <vraagt-aan>de minister van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2003-05-8">
         <antwoorder functie="staatssecretaris" ministerie="Landbouw, Natuurbeheer en Visserij">Odink</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het u bekend dat het nieuwe inspectieregime – op basis van zogenaamde reduced-cheks – in Nederland ingaande 1 april 2003 van kracht is voor een aantal snijbloemen? </vraag>
      <vraag nummer="2">Hoe oordeelt u over de kritiek uit de sector inzake de tariefopbouw voor de inspecties naar rato van het importvolume, die zou leiden tot grote onevenwichtigheid en onbillijkheden in de toerekening? </vraag>
      <vraag nummer="3">Is het waar dat het tarievenstelsel dat Nederland nu heeft ingevoerd, is gebaseerd op de gewijzigde Fytosanitaire Richtlijn 2000/29/EG, welke op 1 januari 2005 in de lidstaten moet zijn ingevoerd? Zo ja, wanneer wordt de richtlijn in de verschillende lidstaten geïmplementeerd? </vraag>
      <vraag nummer="4">Is het waar dat in omringende landen veel lagere tarieven voor inspecties worden toegepast dan de tarieven die de PD per 1 april 2003 hanteert? Kunt u een overzicht geven van de tarieven die binnen de EU in rekening worden gebracht? </vraag>
      <vraag nummer="5">Is het waar dat Duitse handelsbedrijven actief proberen om importeurs over te halen Nederland niet meer als «port of entry» te gebruiken omdat ons land door de nieuwe PD-tarieven te duur is geworden? </vraag>
      <vraag nummer="6">Is het bekend dat Nederlandse importeurs nu al kiezen respectievelijk dreigen te kiezen voor «port of entry» in onze omringende landen, met name België, Duitsland en Engeland? Wat zijn hiervan de gevolgen voor de sierteeltsector in het algemeen, de daaraan gerelateerde sectoren en de werkgelegenheid? </vraag>
      <vraag nummer="7">Vindt u dat er sprake moet zijn van een level playing field? Zo ja, welke stappen kunt u zetten om dit te bereiken? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">In overleg met het georganiseerd bedrijfsleven is er voor gekozen om de totale kosten van het nieuwe systeem op basis van een in de handel gebruikelijke eenheid (het aantal stelen) in rekening te brengen. De tarieven zijn gebaseerd op de best mogelijke informatie die dit voorjaar voorhanden was, zowel van de PD (kosten) als van het bedrijfsleven (verwachte omzet in stelen, aantal en omvang van de partijen). Uitdrukkelijk is afgesproken dat binnen een half jaar een evaluatie van het systeem van reduced checks plaatsvindt. In die evaluatie is ruimte om te kijken naar alle elementen die er mee samenhangen, inclusief een differentiatie van de tariefopbouw bij grotere partijen. Hierover zal ik met het bedrijfsleven overleg voeren. </antwoord>
      <antwoord nummer="3">Ja. De gewijzigde Fytorichtlijn voorziet onder meer in een aangepaste tarifering bij een systeem van reduced checks. Een lidstaat heeft hierbij de keuze een eigen tarief vast te stellen gebaseerd op een gedetailleerde kostenberekening of het forfaitair tarief uit de richtlijn te volgen. Nederland kiest voor het vaststellen van een eigen kostendekkend tarief conform het vigerend kabinetsbeleid. De herziene Fytorichtlijn moet per 1 januari 2005 door de lidstaten geïmplementeerd zijn. Tot die tijd verandert er niets en staat het de lidstaten vrij om of een eigen tarief voor de importinspectie te heffen of deze inspecties door de overheid te financieren. Nederland brengt al gedurende enkele jaren een kostendekkend inspectietarief in rekening voor de inspectieplichtige plantaardige producten. De wijziging van de bijlagen van de Fytorichtlijn, waardoor een aantal snijbloemen (onder andere rozen) inspectieplichtig geworden is, is ingegaan op 1 april 2003. Alle lidstaten moeten op deze datum deze wijziging hebben geïmplementeerd. </antwoord>
      <antwoord nummer="4">Ja. Tot 1 januari 2005 staat het de lidstaten vrij een tarief te heffen of niet, en de hoogte van dit tarief vast te stellen. Vanaf 1 januari 2005 zijn alle lidstaten echter verplicht om een tarief te vragen. Van de omringende, voor de bloemenimport relevante landen zijn de volgende tarieven bekend. Op dit moment berekenen Duitsland en België een tarief. In het Verenigd Koninkrijk en Luxemburg rekent men geen tarief voor de importinspectie. In België rekent men een basistarief van 15 euro, en daar bovenop komt nog een bedrag, afhankelijk van de grootte van de zending. Het maximumtarief in België ligt op 140 euro per certificaat. In Duitsland zijn de deelstaten zelf verantwoordelijk voor het inspectietarief. Zij richten zich hierbij op een interne federale richtlijn voor het vaststellen van inspectietarieven. Volgens deze richtlijn wordt afhankelijk van de omvang van de zending maximaal 70 euro per zending in rekening gebracht. </antwoord>
      <antwoord nummer="5">Tot op heden is van één Duitse organisatie bekend dat zij hun klanten per brief hebben geïnformeerd over de mogelijke, nog niet met zekerheid aan te geven verschillen in inspectiekosten tussen Frankfurt en Amsterdam. </antwoord>
      <antwoord nummer="6">Dergelijke signalen worden vanuit het bedrijfsleven afgegeven. Het is niet helder of het gebeurt en de mate waarin. Tot nu toe zijn er geen concrete voorbeelden. Het tarief voor de importinspectie is niet het enige aspect dat bepalend is voor de keuze voor de «port of entry». </antwoord>
      <antwoord nummer="7">Ja, dat is het streven van de Nederlandse overheid. In de huidige situatie is hiervan voor fytosanitaire importinspecties – onafhankelijk van de Nederlandse tariefstelling – nog geen sprake. Zoals uit het antwoord op vraag 4 blijkt, hanteren de lidstaten immers een verschillend beleid aangaande tarieven. Het Nederlandse beleid is gebaseerd op kostendekkendheid. De verwachting is dat na 2004 de inspectietarieven in de EU verder naar elkaar toe zullen bewegen omdat alle lidstaten dan een inspectietarief in rekening moeten brengen, hetgeen juist in lijn is met de level playing field gedachte. Hier heeft Nederland zich in Brussel ook hard voor gemaakt. </antwoord>
      <noten afkomstig="antwoord"/>
   </antwoorden>
</kvr>
