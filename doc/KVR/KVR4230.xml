<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hendriks (Hendriks) over verlenging van inverzekeringstelling. (Ingezonden 6 december 1996); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4230
</item>
         <item attribuut="Rubriek">Strafrecht en strafprocesrecht (Voorlopige hechtenis)</item>
         <item attribuut="Trefwoorden">Voorlopige hechtenis Wetboek van Strafvordering</item>
         <item attribuut="Vindplaats">Kamervragen met antwoord 1996-1997, nr. 545, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="Hendriks">Hendriks</persoon>
         </item>
         <item attribuut="Datum_reaktie">1997-01-20</item>
         <item attribuut="Datum_indiening">1996-12-06</item>
         <item attribuut="Document-id">KVR4230</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1119" allpagenumbers="1119 1120" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="545" onderwerp="" indiendatum="1996-12-6">
         <vrager partij="Hendriks" oorsprong="parlement">Hendriks</vrager>
         <vraagt-aan/>
      </vraagdata>
      <antwoorddata antwoorddatum="20 januari 1997), zie ook Aanhangsel Handelingen nr. 453, vergaderjaar 1996–1997">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1" voetnoot="1">Verlengen sommige Officieren van Justitie de inverzekeringstelling vóórdat de rechtmatigheid, conform artikel 59a van het Wetboek van Strafvordering, door de rechter-commissaris is getoetst? Acht u deze handelwijze, mede gelet op hetgeen uw ambtsvoorganger uitdrukkelijk heeft gesteld in de nota van antwoord van 17 oktober 1990 betreffende wetsvoorstel 21 255, rechtmatig? <voetnoot nummer="1"/>
      </vraag>
      <vraag nummer="2">Zo neen, bent u van mening dat deze handelwijze rechtsgevolgen dient te hebben voor de inverzekeringstelling en de voorlopige hechtenis alsmede voor de daarin door de verdachte afgelegde verklaringen, mede gelet op de ontwikkelingen in de Europese rechtspraak. </vraag>
      <noten afkomstig="vraag">
         <noot nummer="1" titel="De verlenging van de inverzekeringstelling door de Officier van Justitie na de voorgeleiding van de verdachte voor de rechter-commissaris dient in de eerste plaats als een extra waarborg voor de verdachte te worden beschouwd">Het betreft het wetsvoorstel tot wijziging van enkele bepalingen van het Wetboek van Strafvordering omtrent de inverzekeringstelling. In de nota van antwoord wordt op blz. 5 en 6 het volgende betoogd: «Allereerst is daaraan (verlenging inverzekeringstelling) voorafgegaan een voorgeleiding voor de rechter-commissaris die tot de slotsom is gekomen dat de inverzekeringstelling niet onrechtmatig is» en «De verlenging van de inverzekeringstelling door de Officier van Justitie na de voorgeleiding van de verdachte voor de rechter-commissaris dient in de eerste plaats als een extra waarborg voor de verdachte te worden beschouwd»</noot>
      </noten>
   </vragen>
   <antwoorden aantal="2">
      <antwoord nummer="1">Uit inlichtingen die zijn ingewonnen bij het openbaar ministerie over de toepassing van de nieuwe wettelijke regeling is het volgende gebleken. Uitgangspunt is dat de officier van justitie slechts spaarzaam gebruik maakt van de mogelijkheid tot verlenging van de inverzekeringstelling. In de meeste zaken is reeds binnen de eerste termijn van de inverzekeringstelling duidelijk of de verdachte in voorlopige hechtenis moet worden gesteld. Indien het belang van het onderzoek dat vergt, vordert de officier van justitie direct de bewaring. De rechter-commissaris kan deze vordering dan in aansluiting op de rechtmatigheidstoetsing, voorzien in artikel 59a van het Wetboek van Strafvordering, behandelen en de bewaring bevelen. In zijn algemeenheid doen zich in de praktijk twee situaties voor, waarin een verlenging van de inverzekeringstelling noodzakelijk is. Dit laat onverlet dat de vereiste rechtmatigheidstoetsing steeds binnen de voorgeschreven termijn plaatsvindt. Verlenging kan noodzakelijk zijn, indien het om praktische redenen niet mogelijk is de verdachte binnen de eerste termijn van inverzekeringstelling voor te geleiden aan de rechter-commissaris. Hierbij is van belang dat de maximale duur van de eerste fase van de inverzekeringstelling drie dagen bedraagt, terwijl de rechtmatigheidstoetsing uiterlijk binnen drie dagen en vijftien uur na de aanhouding van de verdachte moet plaatsvinden. De noodzaak tot verlenging is er in deze gevallen in gelegen het «gat» van maximaal vijftien uur te overbruggen, teneinde te voorkomen dat de verdachte in vrijheid moet worden gesteld. Deze situatie doet zich bij voorbeeld voor indien de verdachte op een vrijdag is aangehouden, terwijl voorgeleiding aan de rechter-commissaris niet in het weekeinde kan plaatsvinden. Verlenging kan voorts noodzakelijk zijn indien uit het opsporingsonderzoek nog onvoldoende informatie is gebleken om een gefundeerde beslissing over het instellen van de vordering tot bewaring te nemen. In een dergelijk geval kan het nodig zijn om de termijn van de vrijheidsbeneming te verlengen voor het verkrijgen van nadere gegevens. In beide hiervoor geschetste situaties is mogelijk dat het bevel tot verlenging van de inverzekeringstelling wordt gegeven, voordat de rechtmatigheidstoets van de rechter-commissaris heeft plaatsgevonden. De verdachte die tegen de voortzetting van zijn vrijheidsbeneming wil opponeren, kan zijn bezwaren meteen bij zijn eerste voorgeleiding aan de rechter-commissaris uiteenzetten. Als de rechter-commissaris de eerste inverzekeringstelling onrechtmatig oordeelt, kan de verlenging uiteraard geen doorgang vinden. Een tweede gelegenheid om tegen voortzetting van de vrijheidsbeneming bezwaar te maken is de behandeling van de vordering tot bewaring die immers voor de afloop van het bevel tot verlenging moet plaatsvinden. Het voorgaande is in overeenstemming met de mededelingen die over de toepassing van het gebruik van de bevoegdheid tot verlenging van de inverzekeringstelling bij gelegenheid van de parlementaire behandeling van het toenmalige wetsvoorstel zijn gedaan. Deze vormden mede de basis voor de «aanwijzingen in verband met de nieuwe wettelijke inverzekeringstelling», die door de procureurs-generaal op 17 augustus 1994 zijn vastgesteld (Stcrt. 1994, 191). </antwoord>
      <antwoord nummer="2">In het licht van het antwoord op vraag 1 behoeft deze vraag geen beantwoording. </antwoord>
      <noten afkomstig="antwoord"/>
   </antwoorden>
</kvr>
