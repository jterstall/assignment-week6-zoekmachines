<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Aptroot (VVD) aan de staatssecretaris van Economische Zaken over te hoge tarieven internationaal SMS en mobiel internet. (Ingezonden 1 augustus 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29261
</item>
         <item attribuut="Inhoud">Vragen naar aanleiding van een brief van de Consumentenbond aan de minister van EZ over de tarieven voor internationaal mobiel internetten en sms'en en het gebrek aan transparantie daarvan. De Consumentenbond vindt deze tarieven onredelijk hoog en constateert dat consumenten hierover vooraf onvoldoende worden geïnformeerd. Indiener vraagt om een voorstel waardoor aanbieders verplicht worden consumenten goede, volledige en tijdige informatie over de tarieven te geven.</item>
         <item attribuut="Rubriek">Communicatie, media en informatievoorziening (Netwerken) Communicatie, media en informatievoorziening (Telecommunicatie) Consument (Consumentenprijzen)</item>
         <item attribuut="Trefwoorden">Internet Mobiele telefonie Prijzen SMS</item>
         <item attribuut="Vindplaats">Kamervragen met antwoord 2006-2007, nr. 2585, Tweede Kamer</item>
         <item attribuut="Vraagnr_bij_indiening">2060722320</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Aptroot</persoon>
         </item>
         <item attribuut="Datum_reaktie">2007-09-04</item>
         <item attribuut="Datum_indiening">2007-08-01</item>
         <item attribuut="Document-id">KVR29261</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5483" allpagenumbers="5483 5484" vetnummer="2060722320" code="0607tkkvr2585" lopendefooter="Tweede Kamer, vergaderjaar 2006–2007, Aanhangsel" filenaam="KVR29261" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2585" onderwerp="" indiendatum="2007-08-1">
         <vrager partij="VVD" oorsprong="parlement">Aptroot</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2007-09-4">
         <antwoorder functie="staatssecretaris" ministerie="Economische Zaken">Heemskerk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de brief van de Consumentenbond <voetnoot nummer="1"/>over de tarieven voor internationaal gebruik van SMS en mobiel internet en het gebrek aan transparantie van deze tarieven? </vraag>
      <vraag nummer="2">Deelt u de mening dat de Consumentenbond terecht constateert dat deze tarieven onredelijk hoog zijn en net als de tarieven voor mobiel bellen en gebeld worden in het buitenland moeten worden aangepakt? </vraag>
      <vraag nummer="3">Deelt u de mening dat onredelijke hoge tarieven een ongewenst remmend effect kunnen hebben op het gebruik van innovatieve mobiele diensten in het buitenland en daarmee op het succes van deze diensten in het algemeen? </vraag>
      <vraag nummer="4">Vindt u het onaanvaardbaar dat consumenten vooraf onvoldoende worden geïnformeerd over de tarieven van SMS en mobiel internet? </vraag>
      <vraag nummer="5">Bent u bereid om vóór 1 oktober a.s. de Tweede Kamer een voorstel voor te leggen waardoor aanbieders verplicht worden consumenten goede, volledige en tijdige informatie over deze tarieven te geven? </vraag>
      <vraag nummer="6">Bent u bereid om, indien dit geen resultaat oplevert, bij de Europese Commissie aan te dringen op een onderzoek op korte termijn naar verhouding tussen de werkelijke kosten en de eindgebruikerstarieven voor mobiel internet en SMS in het buitenland? </vraag>
      <noten afkomstig="vraag">
         <noot nummer="1" titel="Transparantie mobiel internet">Brief van de Consumentenbond aan het ministerie van Economische Zaken, 31 juli 2007 inzake «Transparantie mobiel internet»</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In de door u aangehaalde brief geeft de Consumentenbond aan dat hij de tarieven voor internationaal gebruik van SMS en mobiel internet onvoldoende transparant vindt. Daarnaast spreekt de bond het vermoeden uit dat de tarieven voor deze diensten in het algemeen te hoog zijn. Dat wil zeggen dat er geen sprake is van een redelijke verhouding tussen de door de gebruikers te betalen prijs en de door de aanbieders gemaakte kosten. Tegen deze achtergrond vraagt de Consumentenbond mij in Europees verband in te zetten voor onderzoek naar de verhouding tussen de tarieven en de daadwerkelijke kosten. Wanneer de resultaten van dit onderzoek daartoe aanleiding geven dan kan, zo geeft de Consumentenbond aan, net als bij het internationaal gebruik van mobiele spraaktelefonie, worden ingegrepen met tariefregulering. Transparantie is inderdaad van groot belang. De gebruiker moet weten waar hij aan toe is, anders kan hij geen verantwoorde keuzes maken en komt hij mogelijk achteraf voor (onaangename) verassingen te staan. Het belang van transparantie bij gebruik van mobiele telefoonnetwerken in het buitenland is in Europees verband erkend. Ik wijs in dit verband op de op 27 juni van dit jaar door het Europese Parlement en de Europese raad vastgestelde verordening betreffende roaming op openbare mobiele telefoonnetwerken binnen de Gemeenschap en tot wijziging van Richtlijn 2002/21/EG (hierna: de Verordening). Hoewel de in de Verordening opgenomen tariefregulering alleen ziet op mobiele telefoongesprekken hebben de transparantieregels mede betrekking op SMS, MMS en ander mobiel dataverkeer. Op dit moment worden in de European Regulators Group (ERG), het samenwerkingverband van de diverse toezichthouders op het terrein van de elektronische communicatie, richtsnoeren voorbereid met betrekking tot het toezicht op de transparantiebepalingen uit de Verordening. De (ontwerp)richtsnoeren zullen naar verwachting binnenkort openbaar worden gemaakt en ter consultatie aan de markt worden voorgelegd. Concreet bestaat op dit moment binnen de ERG het plan om bij de beoordeling of een aanbieder voldoet aan de door de Verordening verlangde transparantie, te bekijken of een aanbieder een gebruiker, op het moment dat deze zich begeeft in een ander land van de Europese Unie, per SMS-bericht, naast (basale) informatie over de hoogte van de het tarief voor het voeren van telefoongesprekken, informeert over het (gratis) nummer dat kan worden geraadpleegd voor het krijgen van tariefinformatie over andere diensten dan spraaktelefonie, zoals SMS, MMS en mobiel internetten. Op deze wijze ontstaat meer duidelijkheid voor de gebruiker. Belangrijk is verder dat resultaten van de Verordening, de transparantie hieronder begrepen, door de Europese Commissie zullen worden geëvalueerd. Deze in de Verordening voorgeschreven evaluatie moet uiterlijk eind december volgend jaar gereed zijn. Zonodig kunnen dan de verplichtingen met betrekking tot transparantie worden aangescherpt. Voor wat betreft de hoogte van de tarieven wijs ik er op dat met steun van Nederland in de Verordening expliciet is vastgelegd dat bij de evaluatie van de resultaten van de Verordening ook zal worden gekeken naar de (roaming)tarieven voor SMS, MMS en andere vormen van mobiel dataverkeer, zoals internet. Achtergrond van dit onderzoek is het vermoeden van de Europese regelgever dat de tarieven bezien vanuit de kosten te hoog zijn. De evaluatie zal onder meer plaatsvinden op basis van door de nationale toezichthouders beschikbaar gestelde gegevens omtrent de ontwikkeling van de tarieven die de aanbieders elkaar onderling in rekening brengen en de eindgebruikerstarieven. Indien nodig zal de Commissie bij de evaluatie, die uiterlijk eind december volgend jaar gereed is, aanbevelingen doen met betrekking tot het reguleren van de tarieven van deze diensten. Deze aanpak zal er, zo is de verwachting, toe leiden dat de aanbieders zelf de tarieven zullen verlagen. Mocht dit echter niet het geval zijn dan kan, zoals gezegd, met behulp van nieuwe regelgeving worden ingegrepen. Het is goed op te merken dat het belangrijk is dat een eventueel ingrijpen in Europees verband plaatsvindt. Het tarief dat Nederlandse consumenten voor SMS, MMS en ander dataverkeer in het buitenland moeten betalen is immers voor een niet onbelangrijk deel een gevolg van het tarief dat de buitenlandse aanbieder aan de Nederlandse aanbieder in rekening brengt voor het gebruik van zijn netwerk. Nationale regulering is daarom ook niet effectief. </antwoord>
      <antwoord nummer="3">Ja. </antwoord>
      <antwoord nummer="4">Ja. </antwoord>
      <antwoord nummer="5">Een dergelijk nationaal initiatief is gezien de bij de beantwoording van vraag twee genoemde stand van zaken in Europees verband niet nodig. </antwoord>
      <antwoord nummer="6">Een dergelijk pleidooi is niet nodig aangezien, zoals bij de beantwoording van vraag 2 al is aangegeven, de Europese Commissie de bedoelde tarieven reeds op grond van de Verordening aan een onderzoek zal onderwerpen. </antwoord>
      <noten afkomstig="antwoord"/>
   </antwoorden>
</kvr>
