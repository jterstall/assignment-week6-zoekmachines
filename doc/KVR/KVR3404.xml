<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Middel en Van Oven (beiden PvdA) over uitgeprocedeerde asielzoekers. (Ingezonden 13 juni 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3404
</item>
         <item attribuut="Inhoud">Betreft vragen over het verwijdercentrum voor uitgeprocedeerde asielzoekers in Ter Apel. Dit centrum is opgericht in het kader van het zgn. terugkeerbeleid.</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 1995-1996, nr. 1440, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Middel</persoon>
            <persoon partij="PvdA">Van Oven</persoon>
         </item>
         <item attribuut="Datum_reaktie">1996-07-10</item>
         <item attribuut="Datum_indiening">1996-06-13</item>
         <item attribuut="Document-id">KVR3404</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2929" allpagenumbers="2929 2930" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1440" onderwerp="" indiendatum="1996-06-13">
         <vrager partij="PvdA" oorsprong="parlement">Middel</vrager>
         <vrager partij="PvdA" oorsprong="parlement">Van Oven</vrager>
         <vraagt-aan/>
      </vraagdata>
      <antwoorddata antwoorddatum="1996-07-10">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van een geval van zelfdoding in het onlangs geopende verwijdercentrum voor uitgeprocedeerde asielzoekers in Ter Apel? <voetnoot nummer="1"/>
      </vraag>
      <vraag nummer="2">Hoeveel asielzoekers hebben zich tot dusverre onttrokken aan de voorgeschreven meldingsplicht? </vraag>
      <vraag nummer="3">Hebben deze – en mogelijk ook eerdere – incidenten te maken met het tot dusverre achterwege blijven van de toegezegde opvang- en begeleidingsprogramma’s voor de betreffende uitgeprocedeerde asielzoekers? </vraag>
      <vraag nummer="4">Wanneer en hoe denkt u invulling te kunnen geven aan datgene wat u voor ogen stond toen besloten werd tot het inrichten van het verwijdercentrum in Ter Apel? </vraag>
      <vraag nummer="5">Verdient het in de tussentijd geen aanbeveling om zo weinig mogelijk gebruik te maken van het verwijdercentrum? </vraag>
      <vraag nummer="6" voetnoot="2">Hoe beoordeelt u de uitspraak van de Provinciale Raad van Kerken van Groningen dat het verwijdercentrum in Ter Apel een «concentratiekamp is waar de mensenrechten worden geschonden»? <voetnoot nummer="2"/>
      </vraag>
      <vraag nummer="7">Welke aanvullende maatregelen kunt u treffen om het draagvlak voor het verwijdercentrum te verstevigen? </vraag>
      <noten afkomstig="vraag">
         <noot nummer="1" datum="1996-06-12" bron="Drentse Courant">Drentse Courant, 12 juni 1996</noot>
         <noot nummer="2" datum="1996-05-22" bron="Groninger Dagblad">Groninger Dagblad, 22 mei 1996</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Tot 1 juli 1996 is aan 141 asielzoekers aangezegd naar Ter Apel te vertrekken. Van deze vreemdelingen zijn er 65 voor aankomst in Ter Apel met onbekende bestemming vertrokken. Aldus hebben zich 76 asielzoekers daadwerkelijk in Ter Apel aangemeld, 27 personen hebben zich vervolgens aan de meldingsplicht onttrokken door met onbekende bestemming te vertrekken. </antwoord>
      <antwoord nummer="3">Het onder vraag 1 bedoelde incident houdt geen verband met het feit dat de beoogde opvang- en begeleidingsprogramma’s in het centrum nog in de opstartfase verkeren. De desbetreffende asielzoeker verbleef ten tijde van het incident e´e´n dag in Ter Apel. </antwoord>
      <antwoord nummer="4" voetnoot="1">Conform het gestelde in mijn brief aan uw Kamer van 25 april 1995 <voetnoot nummer="1"/>is de terugkeerunit van de IND operationeel. De medewerkers van de terugkeerunit zijn belast met het voorbereiden van het vertrek van de vreemdelingen die zich in het centrum in Ter Apel bevinden, onder meer door het instellen van onderzoeken ter vaststelling van de juiste identiteit. Daarnaast wijzen zij de vreemdelingen op de mogelijkheden, om met gebruikmaking van de faciliteiten van het terugkeerbureau van de Internationale Organisatie voor Migratie (IOM), op vrijwillige basis terug te keren naar hun land van herkomst. Met het terugkeerbureau zijn hierover afspraken gemaakt. Voorts zijn afspraken gemaakt met het Bureau voor rechtshulp, dat sinds enige tijd, e´e´n maal per week een medewerker op het centrum aanwezig heeft om eventuele vragen van asielzoekers te beantwoorden. Het ligt in de bedoeling dat het Bureau voor Rechtshulp vanaf 1 augustus aanstaande permanent op het centrum vertegenwoordigd zal zijn. Ook met de stichting INLIA en de Raad van Kerken zijn inmiddels afspraken gemaakt over het houden van een wekelijks spreekuur in het centrum. Verder werkt het COA op dit moment samen met het Regionaal Bureau Onderwijs (RBO) aan een gefaseerde invoering van opleidingsprogramma’s ten behoeve van uitgeprocedeerde asielzoekers in het centrum te Ter Apel. In de periode van 15 tot 30 juli 1996 zullen de opleidingsmodules: taal (Engels, Duits, Frans), medical care, informatica en kledingreparatie van start gaan. Eind augustus 1996 zullen vervolgens de technische opleidingsmodules van start gaan: lastechniek, autotechniek, metselen, schilderen en timmeren. In overleg met de bewoners, Vluchtelingenwerk Nederland en INLIA, wordt verder onderzocht welke specifieke deskundigheden in de plaats van terugkeer nodig zijn. Op basis van deze gegevens zullen vervolgens eind 1996 hierop toegespitste opleidingsmodules worden ontwikkeld. </antwoord>
      <antwoord nummer="5">Ik acht het van belang om geen pas op de plaats te maken met het onderbrengen van asielzoekers in Ter Apel, juist omdat dit centrum een belangrijke rol kan vervullen in het terukeerbeleid zoals dat – met instemming van uw Kamer – thans wordt vormgegeven. Het achterwege laten van plaatsingen in Ter Apel zou hieraan afbreuk doen. </antwoord>
      <antwoord nummer="6">Ik respecteer de zorg die is uitgesproken door de Provinciale Raad van Kerken. Dat laat echter onverlet dat ik de door hen gebezigde termen in dit verband niet gepast acht. Temeer niet, daar deze uitspraak geen recht doet aan de wijze waarop – juist in verband met die zorg – vorm is en wordt gegeven aan de uitgangspunten van het centrum in Ter Apel, zoals neergelegd in mijn brief aan uw Kamer van 25 april </antwoord>
      <antwoord nummer="1995" voetnoot="1">
         <voetnoot nummer="1"/>. In dit verband verwijs ik ook naar het antwoord op vraag 4. </antwoord>
      <antwoord nummer="7">Het draagvlak voor het centrum in Ter Apel kan worden vergroot door goede en juiste voorlichting, op basis van feiten. Zowel de IND als het COA zullen hiertoe de komende tijd extra inspanningen doen. Hierbij gaat het niet alleen om voorlichting richting de bevolking, maar ook om gesprekken met betrokken instanties en organisaties, zoals genoemd in het antwoord op vraag 4. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="19 637" documentnummer="127">Kamerstuk 19 637, nr. 127</noot>
      </noten>
   </antwoorden>
</kvr>
