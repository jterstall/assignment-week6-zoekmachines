<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Vlies en Van der Staaij (beiden SGP) en De Pater-van der Meer (CDA) aan de minister voor Jeugd en Gezin over adoptienazorg. (Ingezonden 8 april 2008); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31912
</item>
         <item attribuut="Inhoud">Vragen over de implementatie van een eenduidig en sluitend systeem van adoptienazorg. De indieners vragen aan de minister wanneer de implementatie van eenduidige en sluitende nazorg, zoals eerder toegezegd door de minister van Justitie, zal worden verwezenlijkt.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Welzijn (Jeugdigen)</item>
         <item attribuut="Trefwoorden">Adoptie Jeugdhulpverlening</item>
         <item attribuut="Vindplaats">Kamervragen met antwoord 2007-2008, nr. 2287, Tweede Kamer</item>
         <item attribuut="Vraagnr_bij_indiening">2070817020</item>
         <item attribuut="Afkomstig_van">Jeugd en Gezin (JG)</item>
         <item attribuut="Indiener">
            <persoon partij="SGP">Van der Vlies Van der Staaij</persoon>
            <persoon partij="CDA">De Pater-van der Meer</persoon>
         </item>
         <item attribuut="Datum_reaktie">2008-05-08</item>
         <item attribuut="Datum_indiening">2008-04-08</item>
         <item attribuut="Document-id">KVR31912</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4683" allpagenumbers="4683 4684" vetnummer="2070817020" code="0708tkkvr2287" lopendefooter="Tweede Kamer, vergaderjaar 2007–2008, Aanhangsel" filenaam="KVR31912" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2287" onderwerp="" indiendatum="2008-04-8">
         <vrager partij="SGP" oorsprong="parlement">Van der Vlies Van der Staaij</vrager>
         <vrager partij="CDA" oorsprong="parlement">De Pater-van der Meer</vrager>
         <vraagt-aan>de minister voor Jeugd en Gezin</vraagt-aan>
      </vraagdata>
      <antwoorddata antwoorddatum="2008-05-8">
         <antwoorder functie="minister" ministerie="Jeugd en Gezin">Rouvoet</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Welke inspanningen worden verricht om te komen tot de implementatie van een eenduidig en sluitend systeem van adoptienazorg? </vraag>
      <vraag nummer="2">Welke beleidsconsequenties verbindt u aan het rapport «Blauwdruk Nazorg Adoptie»? </vraag>
      <vraag nummer="3">Op welke wijze wordt uitwerking gegeven aan de bevordering van deskundigheid op het gebied van adoptiespecifieke problematiek? Welke activiteiten op het terrein van de adoptienazorg worden concreet door u ondersteund, en hoe staat u tegenover initiatieven die op dit terrein worden ontwikkeld? </vraag>
      <vraag nummer="4">Is de minister zich ervan bewust dat het stellen van vragen over de vormgeving van de adoptienazorg inmiddels haar tweede lustrum kent een al met al langslepend proces? Wanneer zal de implementatie van eenduidige en sluitende nazorg, zoals eerder toegezegd door de minister van Justitie, worden verwezenlijkt? </vraag>
      <noten afkomstig="vraag">
         <noot nummer="1"/>
         <noot nummer="2"/>
         <noot nummer="1">Zie onder meer de volgende schriftelijke vragen die (mede) hierover eerder zijn gesteld:, Aanhangsel Handelingen nr. 1420, vergaderjaar 1997–1998; Aanhangsel Handelingen nr. 545, vergaderjaar 1998–1999; Aanhangsel Handelingen nr. 251, vergaderjaar 1999–2000; Aanhangsel Handelingen nr. 915, vergaderjaar 1998–1999; Aanhangsel Handelingen nr. 959, vergaderjaar 1999–2000</noot>
         <noot nummer="2" documenttype="Kamervragen" documentnummer="320">Aanhangsel Handelingen, nr. 320, 2006–2007.</noot>
      </noten>
   </vragen>
   <antwoorden aantal="4">
      <antwoord nummer="1">Mijn inspanningen op het terrein van de adoptienazorg richten zich op twee onderdelen. Ten eerste is dat de coördinatie van adoptienazorg. Ik heb de Stichting Ambulante Fiom (Fiom) en de Stichting Adoptie Voorzieningen (SAV) gevraagd hiervoor een plan van aanpak te maken. Fiom en SAV zijn hiermee bezig en verwachten rond de zomer een plan van aanpak te kunnen aanbieden. Na bestudering van dit plan zal ik u hierover nader kunnen informeren. Ten tweede ben ik bezig te bezien hoe de uitvoering van nazorg in de toekomst kan worden aangesloten bij de brede voorzieningen in de jeugdzorg. De minister van Justitie heeft dit aan u meegedeeld in antwoord op vragen van enkele leden van de vaste kamercommissie voor Justitie in zijn brief van 14 november 2007. Ik ben onder andere bezig te bezien of en hoe deze aansluiting het beste kan worden vormgegeven binnen de Centra voor Jeugd en Gezin. Ook hierover verwacht ik u later dit jaar, tezamen met het plan van aanpak van SAV en FIOM, te kunnen berichten. </antwoord>
      <antwoord nummer="2">Met belangstelling heb ik kennis genomen van de «Blauwdruk Nazorg Adoptie». Zoals ik bij het antwoord op vraag 1 al heb aangeven, zijn SAV en FIOM op dit moment bezig met een plan van aanpak. Deze organisaties werken plannen uit met relevante organisaties en gesprekspartners in het veld. Ook de werkgroep nazorg, die de blauwdruk heeft opgesteld, zal op deze manier betrokken worden bij de uitwerking van de plannen. SAV en FIOM zien de werkgroep nazorg als een belangrijk adviseur bij het totstandkomen van het plan voor coördinatie. Gelet hierop ga ik er van uit dat de blauwdruk inhoudelijk wordt betrokken bij de totstandkoming van het plan van aanpak. </antwoord>
      <antwoord nummer="3">Zowel de SAV als de FIOM krijgen een jaarlijkse subsidie voor activiteiten op het terrein van nazorg. Bij de SAV gaat het daarbij om preventieve- en opvoedkundige zorg aan adoptiegezinnen en consultatie en deskundigheidsbevordering van de hulpverlening. Meer concreet betreft dit bijvoorbeeld de Video Interactie Begeleiding en de Wegwijzer Adoptie Nazorg. De FIOM richt zich op nazorg aan de leden van de adoptiedriehoek (afstandsouders, geadopteerden en adoptieouders) en op internationale zoekacties. De FIOM biedt onder andere preventieve cursussen, hulpverlening en thema-avonden aan. Beide organisaties werken aan deskundigheidsbevordering. Uw vraag naar mijn standpunt tegenover initiatieven die op dit terrein worden ontwikkeld, zal ik verder beantwoorden als onderdeel van mijn reactie en bevindingen die ik u in het antwoord op vraag 1 heb toegezegd voor later dit jaar. </antwoord>
      <antwoord nummer="4">Vanaf 2008 ben ik verantwoordelijk voor de adoptienazorg. Ik ben me bewust van het belang van goede aansluiting van de adoptienazorg op de brede voorzieningen van de jeugdzorg. Zoals ik bij het antwoord op vraag 1 heb aangegeven, zal ik u zo snel als mogelijk informeren over de nadere vormgeving van de adoptienazorg in relatie tot de Centra voor Jeugd en Gezin die de komende jaren in alle gemeenten ingericht zullen worden. </antwoord>
      <noten afkomstig="antwoord"/>
   </antwoorden>
</kvr>
