<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Vliet (D66) aan de staatssecretaris van Volksgezondheid, Welzijn en Sport over verpleeghuis Florastate te Leeuwarden. (Ingezonden 1 april 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9199
</item>
         <item attribuut="Inhoud">Betreft voorgenomen bezuinigingen t.a.v. dit verpleeghuis, dat zich richt op de verpleging van mensen jonger dan 55 jaar. Het is één van de PIOL-projecten (Project Intensieve Ouderenzorg Leeuwarden).</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Verpleeghuizen</item>
         <item attribuut="Vindplaats">Kamervragen met antwoord 1998-1999, nr. 1220, Tweede Kamer</item>
         <item attribuut="Vraagnr_bij_indiening">2989910720</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="D66">Van Vliet</persoon>
         </item>
         <item attribuut="Datum_reaktie">1999-04-22</item>
         <item attribuut="Datum_indiening">1999-04-01</item>
         <item attribuut="Document-id">KVR9199</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2403" allpagenumbers="2403 2404" vetnummer="2989910720" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9199" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1220" onderwerp="" indiendatum="1999-04-1">
         <vrager partij="D66" oorsprong="parlement">Van Vliet</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-04-22">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van het artikel volgens hetwelk verpleeghuis Florastate te Leeuwarden dat zich speciaal richt op de verpleging van mensen jonger dan 55 jaar, bedreigd wordt met bezuinigingen? </vraag>
      <vraag nummer="2">Wordt het budget van het verpleeghuis verlaagd? Zo ja, waarom? Waarom brengen de extra gelden die uitgetrokken zijn ten behoeve van de caresector hier geen soelaas? </vraag>
      <vraag nummer="3">Waarom moet een bewoner voor de benodigde woningaanpassingen aan de appartementen 150 gulden betalen? Waarom vallen deze voorzieningen niet onder de Wet Voorzieningen Gehandicapten, terwijl bewoners huur betalen voor hun appartement? Is dit in andere verpleeghuizen waar bewoners huur betalen in het kader van scheiding wonen en zorg eveneens het geval? </vraag>
      <vraag nummer="4">Hoe ziet u de toekomst van verpleeghuis Florastate? </vraag>
      <vraag nummer="5">Zijn er in Nederland méér verpleeghuizen die zich voornamelijk richten op mensen jonger dan 55 jaar? Hoe kijkt u aan tegen de toekomst van die verpleeghuizen? </vraag>
      <noten afkomstig="vraag">
         <noot nummer="1">Trouw, 30 maart 1999: Verpleeghuis voor jongeren bedreigd</noot>
      </noten>
   </vragen>
   <antwoorden aantal="5">
      <antwoord nummer="1">Ik ben inmiddels op de hoogte van de inhoud van het door u bedoelde artikel uit Trouw. De term verpleeghuis die door de auteur in dit verband wordt gebruikt leidt tot enige verwarring aangezien Florastate geen verpleeghuis is volgens de Wet ziekenhuisvoorzieningen. Het gaat hier om een substitutieproject, waarbij een groep jonge verpleeghuisgeïndiceerden (deels met niet aangeboren hersenletsel) zelfstandig woont in een appartementencomplex met de naam Florastate. De verpleeghuiszorg wordt geleverd vanuit verpleeghuis Bornia Herne te Leeuwarden, vallend onder de Stichting Noorderbreedte. Florastate is één van de PIOL-projecten (PIOL = Project Intensieve Ouderenzorg Leeuwarden). </antwoord>
      <antwoord nummer="2">Via het verpleeghuis heb ik inderdaad begrepen dat er voor 1999 wellicht sprake zal zijn van een bezuiniging bij dit PIOL-project. De volgende problematiek doet zich in deze situatie voor. De extramurale verpleeghuiszorg in Florastate wordt gefinancierd vanuit het budget van het verpleeghuis Bornia Herne. In overleg met de zorgverzekeraar zijn hiervoor speciale budgetafspraken gemaakt. Tot dusver werden niet alleen de variabele kosten overgeheveld, maar tevens een groot deel van de vaste kosten. Afgelopen jaar is gebleken dat de begroting met f 161 849,00 is overschreden. De Stichting Noorderbreedte zoekt, in overleg met het zorgkantoor, naarstig naar een oplossing voor deze overschrijding. De financiële problemen spelen overigens PIOL-breed en worden nu aangepakt in het kader van een reorganisatie van de gehele PIOL-structuur. In het uiterste geval kan dit tot bezuinigingen bij het project Florastate leiden. De extra gelden die zijn uitgetrokken ten behoeve van de caresector bieden in deze situatie geen soelaas aangezien de financieringsproblematiek voortkomt uit een onjuiste inzet van financiële middelen door de instelling. De extra gelden zijn met name bedoeld voor capaciteitsuitbreiding en het oplossen van de wachtlijstproblematiek. </antwoord>
      <antwoord nummer="3">Normaal gesproken is de Wet Voorzieningen Gehandicapten van toepassing op individuele bewoners waarvoor vanwege hun handicap een aanpassing in hun woning of appartement nodig is. In de voorliggende situatie kan ik me voorstellen dat destijds bij de bouw van het complex collectief de aanpassingen in de woningen zijn gedaan, waarna dit is doorberekend in de huur van de woning. </antwoord>
      <antwoord nummer="4">De Stichting Noorderbreedte en de zorgverzekeraar Friesland streven ernaar om het project Florastate te continueren in de toekomst, ondanks de noodzakelijke reorganisatie- en bezuinigingsoperatie van PIOL. Projecten ten behoeve van jonge verpleeghuisgeïndiceerden zoals Florastate voldoen zonder meer aan de behoefte. </antwoord>
      <antwoord nummer="5">In Nederland is ongeveer een 25-tal verpleeghuizen, dat zich specifiek richt op de doelgroep jongeren. Zij hebben inmiddels al veel expertise opgebouwd op dit terrein en wellicht zal dit in de toekomst nog verder gestalte gaan krijgen. Gezien de omvang van de doelgroep en het succes van dergelijke speciaal op hen toegeruste verpleeghuizen wens ik deze lijn verder te continueren. </antwoord>
      <noten afkomstig="antwoord"/>
   </antwoorden>
</kvr>
