<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de minister van Economische Zaken over bellen via internet (VoIP). (Ingezonden 1 september 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21277
</item>
         <item attribuut="Inhoud">Consumenten die gebruik maken van een VoIP-dienst krijgen een geografisch gebonden telefoonnummer, terwijl bij VoIP van tevoren niet kan worden vastgesteld of het om een lokaal of interlokaal gesprek gaat.</item>
         <item attribuut="Rubriek">Communicatie, media en informatievoorziening (Netwerken) Communicatie, media en informatievoorziening (Telecommunicatie) Consument (Consumentenprijzen)</item>
         <item attribuut="Trefwoorden">Internet Prijzen Telefonie</item>
         <item attribuut="Vindplaats">Kamervragen met antwoord 2004-2005, nr. 82, Tweede Kamer</item>
         <item attribuut="Vraagnr_bij_indiening">2030420390</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2004-10-04</item>
         <item attribuut="Datum_indiening">2004-09-01</item>
         <item attribuut="Document-id">KVR21277</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="177" allpagenumbers="177 178" vetnummer="2030420390" code="0405tkkvr82" lopendefooter="Tweede Kamer, vergaderjaar 2004–2005, Aanhangsel" filenaam="KVR21277" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="82" onderwerp="" indiendatum="2004-09-1">
         <vrager partij="PvdA" oorsprong="parlement">Van Dam</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="4oktober 2004">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het u bekend dat Voice-over-IP-(VoIP-)aanbieders als Skype en Rits Telecom telefoonnummers (gaan) verstrekken aan hun klanten, zodat telefoongesprekken met gewone telefoonaansluitingen mogelijk worden? </vraag>
      <vraag nummer="2">Is het u bekend dat een VoIP-dienst niet geografisch gebonden is, wat wil zeggen dat op elke gewenste locatie gebruik gemaakt kan worden van een VoIP-dienst, mits gebruik wordt gemaakt van een internetaansluiting? </vraag>
      <vraag nummer="3">Is het waar dat aan VoIP-gebruikers desondanks tot op heden geografisch gebonden nummers (bijv. een 010-nummer voor een inwoner van Rotterdam) worden verstrekt? Zo ja, waarom is daar voor gekozen? </vraag>
      <vraag nummer="4">Bent u ook van mening dat dit voor de consument onduidelijk is, omdat de huidige tariefstructuur onder meer gebaseerd is op het onderscheid tussen lokaal en interlokaal telefoonverkeer, terwijl dat voor VoiP niet vooraf kan worden vastgesteld of het een lokale of een interlokale verbinding betreft? </vraag>
      <vraag nummer="5">Ziet u VoIP als een «vaste» of een «mobiele» telefoondienst en vindt u derhalve dat gebruikers van een VoIP-dienst ook in de toekomst een geografisch gebonden nummer dienen te krijgen? </vraag>
      <vraag nummer="6">Bent u ook van mening dat VoIP-diensten een welkome aanvulling zijn op het aanbod van telefoondiensten, aangezien zij leiden tot meer keuzemogelijkheden voor de consument en daarmee tot meer concurrentie tussen aanbieders? </vraag>
      <vraag nummer="7">Bent u bereid te onderzoeken of het mogelijk is via wet- of regelgeving af te dwingen dat telefoonverkeer tussen VoIP-aansluitingen en vaste telefoonaansluitingen altijd voor lokaal tarief worden afgewikkeld? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1" voetnoot="1">Ja. Het kan daarbij gaan om (nieuwe) nummers die deze aanbieders zelf toekennen aan hun klanten <voetnoot nummer="1"/>als ook om bestaande nummers die door de eindgebruikers worden meegenomen vanaf hun vorige aanbieder naar hun nieuwe aanbieder (zgn. nummerportering). </antwoord>
      <antwoord nummer="2" voetnoot="2 3">Uw aanname als zodanig is niet correct. Sommige VoIP-proposities zijn als dienst namelijk in zo goed als niets te onderscheiden van de traditionele openbare telefonie, en kunnen alleen op het aansluitpunt worden gebruikt zoals het in het abonnement is aangegaan. Het door u genoemde «niet-geografisch-gebonden» gebruik, ook wel eens «nomadisch gebruik» genoemd <voetnoot nummer="2"/>, is bij sommige VoIP-soorten wel mogelijk en bij andere niet. VoIP is namelijk niet één bepaald type dienst. Het is een «familie» van technologieën en diensten. Het bureau Analysys heeft in opdracht van de Europese Commissie dit onderwerp verkend, en onderscheidt op dit moment vijf verschillende soorten <voetnoot nummer="3"/>. De twee aanbieders die u noemt in uw eerste vraag hebben inderdaad de mogelijkheid «nomadisch» te worden gebruikt. Maar er zijn ook VoIP-soorten die niet nomadisch kunnen worden gebruikt; er kunnen nog geheel andere redenen zijn die eindgebruikers voor VoIP doen kiezen, bijvoorbeeld lagere tarieven of conferencing. </antwoord>
      <antwoord nummer="3">Ja, dat gebeurt, en gezien mijn opmerking hierboven acht ik dat ook correct. In de praktijk stelt de OPTA bij een nummeraanvraag aan de telecomaanbieder vooraf vragen omtrent de voorgenomen dienstverlening. Daarbij maakt de toezichthouder op basis van de verstrekte informatie een beoordeling welke nummerreeks het meest aangewezen is. Het nummerplan discrimineert niet naar gelang de toegepaste technologie. Bij aanvragen door VoIP-aanbieders kan het voorgenomen gebruik in het ene geval passen in de geografische reeks en in het andere geval in één van de nummerreeksen die nomadische gebruik toelaten (084, 087, 088). </antwoord>
      <antwoord nummer="4" voetnoot="4">Nee, ik deel uw zorg niet. Voor de consument die vanaf een «gewone» telefoon naar één van deze nummers belt verandert er niets. Het onderscheid lokaal/interlokaal <voetnoot nummer="4"/>bellen wordt namelijk niet bepaald door de locaties van de beller/gebelde, maar door de combinatie van de netnummers van beller en gebelde. Omdat het gebaseerd is op nummers en niet op locatie, is «lokaal» bellen ook naar VoIP-bestemmingen op dezelfde manier mogelijk, en is het tarief voorspelbaar en bekend bij de beller. Voor de consument die zelf gebruik maakt van VoIP-diensten gelden de voorwaarden van de betreffende aanbieder. Bij veel aanbieders zijn gesprekken binnen het eigen netwerk gratis; voor gesprekken naar gewone telefoons hanteren zij bijvoorbeeld het lokale tarief voor de nationale gesprekken (en zelfs voor enkele internationale bestemmingen). Bij internet, en dus ook VoIP, speelt de afstandsfactor voor de kosten nauwelijks een rol. Als VoIP wijdverbreid zal worden, dan wordt de afstandinformatie d.m.v. het nummerplan minder belangrijk, en blijft er weinig reden om het tariefonderscheid tussen lokaal en interlokaal te handhaven. In de huidige mobiele Nederlandse telefoniemarkt kennen we bijvoorbeeld ook geen tariefonderscheid tussen lokale en interlokale gesprekken. </antwoord>
      <antwoord nummer="5">Sommige types VoIP lijken sterk op vaste telefonie. Andere – denk aan VoIP over WiFi of over UMTS – komen in de richting van de mobiele telefonie. Nomadisch gebruik zit daar wat tussenin. De vraag welke telefoonnummers voor de afzonderlijke VoIP-diensten in de toekomst het meest passend zijn maakt deel uit van studie die op dit moment wordt uitgevoerd. Op basis hiervan zal ik voorjaar 2005 met een beleidsvoorstel de markt consulteren. Daarin zal bij mij voorop staan dat de kansen die VoIP biedt ook kunnen worden aangegrepen; ik wil dus ruimte bieden aan marktpartijen om hun eigen keuzes te maken. Maar ik streef er ook naar dat de kwaliteit en de voordelen van de geografische gewone nummerreeks worden bewaard. Eindgebruikers hebben nu veel vertrouwen in onze geografische nummers. Men kent de tarieven en men weet altijd waar men met deze nummers aan toe is. Voordat ik tot een andere ordening kan overgaan, wil ik over meer inzicht beschikken. </antwoord>
      <antwoord nummer="6">Ja. VoIP is een zeer belangrijke actuele ontwikkeling in telecomtechnologie en -markten. VoIP heeft waarschijnlijk veel gevolgen voor bestaande business modellen, voor de eindgebruiker en voor telecomregelgeving. Het zal er aan kunnen bijdragen dat de mededinging op de elektronische communicatiemarkten zich versterkt en bestendigt. Ook biedt VoIP interessante innovatieve mogelijkheden voor nieuwe multimediale toepassingen (samenwerken, gaming, surfen, conferencing enz). Ook in deze context moeten belangen van consument en maatschappij adequaat behartigd worden. </antwoord>
      <antwoord nummer="7" voetnoot="5 6">Zoals hierboven gesteld is dit in mijn ogen niet het issue. In concurrerende markten gaan de bedrijven zelf over de prijsstelling van hun producten en diensten. Alleen voor zover de toezichthouder op een relevante markt een aanmerkelijke marktmacht van een partij heeft geconstateerd kan hij deze partij verplichtingen opleggen; een van de opties is dat een tarief kostengeoriënteerd dient te zijn. In de markt zien we proposities waarbij eindgebruikers nog aanmerkelijk goedkoper uit zijn dan het lokale tarief; lage tarieven zijn vaak een unique selling point van VoIP. En de zgn. on-net <voetnoot nummer="5"/>-gesprekken zijn vaak sowieso al gratis. Overigens is het ook in de toekomstige VoIP-context natuurlijk wel belangrijk dat de eindgebruiker vooraf een indicatie heeft omtrent welk tarief voor het te maken gesprek geldt. Zoals boven vermeld zie ik VoIP als een zeer belangwekkende innovatieve actuele ontwikkeling van de elektronische communicatie. Tijdens de behandeling van de wijziging van de Telecommunicatiewet <voetnoot nummer="6"/>heb ik toegezegd uw kamer een visie op de elektronische communicatie te zullen doen toekomen, welke u eind dit jaar tegemoet kunt zien. In deze visie zal VoIP in samenhang met andere ontwikkelingen worden geschetst. </antwoord>
      <noten afkomstig="antwoord">
         <noot nummer="1">Het verkrijgen/hebben van een telefoonnummer is niet nodig om (zelf) te bellen. Wel heeft men een telefoonnummer nodig om te kunnen worden gebeld</noot>
         <noot nummer="2">Hieronder versta ik: het kunnen communiceren met één en dezelfde identificerend nummer vanaf verschillende netwerkaansluitpunten</noot>
         <noot nummer="3" titel="Voice over DSL">VoIP-soorten volgens Analysys (IP Voice and Accociated Services, Analysys, jan. 2004). a) Soft client VoIP, met gedownloade software bijvoorbeeld van Skype. Dit dient meer als een applicatie te worden gezien dan als een elektronische communicatiedienst. b) Telefonie geleverd door een andere aanbieder dan die van de internettoegangdienst. c) Telefonie geleverd gekoppeld aan de internettoegangdienst (kan locatiegebonden zijn). Er is informatie dat kabelbedrijven deze soort (gaan) aanbieden. d) Spraak over IP in bedrijfsnetwerken. e) Spraak over IP op hoofdtrajecten van vaste hoofdnetten (backbones). Daarnaast bestaat ook nog «Voice over DSL», wat lijkt op VoIP, maar niet over IP gaat</noot>
         <noot nummer="4">Correcter is hier te spreken van BinnenBasis (BiBa, het lokale netnummergebied plus aangrenzende gebieden) waarvoor het lokale tarief geldt en anderzijds BuitenBasis (BuBa, alle andere netnummergebieden) waarvoor het interlokale tarief geldt</noot>
         <noot nummer="5">D.w.z. gesprekken waarbij zowel beller als gebelde via dezelfde aanbieder bellen</noot>
         <noot nummer="6">Implementatie van 6 Europese richtlijnen</noot>
      </noten>
   </antwoorden>
</kvr>
