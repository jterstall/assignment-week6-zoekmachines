<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over declaratieproblemen van huisartsen en andere zorgverleners. (Ingezonden 21 maart 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25355
</item>
         <item attribuut="Inhoud">Een groot aantal zorgverleners, zoals artsen, apothekers, verloskundigen en tandartsen, komen in de financiele problemen, doordat het declaratiesysteem nog niet goed werkt.</item>
         <item attribuut="Rubriek">Gezondheidszorg (Medische beroepen) Gezondheidszorg (Zorgverzekeringen)</item>
         <item attribuut="Trefwoorden">Apothekers Artsen Tandheelkunde Verloskundigen Vrije beroepen Zorgverzekeraars</item>
         <item attribuut="Vindplaats">Kamervragen met antwoord 2005-2006, nr. 1261, Tweede Kamer</item>
         <item attribuut="Vraagnr_bij_indiening">2050610040</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2006-04-12</item>
         <item attribuut="Datum_indiening">2006-03-21</item>
         <item attribuut="Document-id">KVR25355</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2687" allpagenumbers="2687 2688" vetnummer="2050610040" code="0506tkkvr1261" lopendefooter="Tweede Kamer, vergaderjaar 2005–2006, Aanhangsel" filenaam="KVR25355" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1261" onderwerp="" indiendatum="2006-03-21">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-04-12">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Wat is uw reactie op berichten van huisartsen dat zij consumptieve kredieten moeten afsluiten, omdat ze anders in financiële problemen komen? </vraag>
      <vraag nummer="2" voetnoot="1">Wat is uw reactie op het bericht dat huisartsen de dupe zijn van de chaos bij zorgverzekeraars? <voetnoot nummer="1"/>
      </vraag>
      <vraag nummer="3" voetnoot="2">Erkent u dat ook zorgverleners, net als verloskundigen en tandartsen, geen vergoedingen ontvangen omdat het declaratiesysteem nog niet goed werkt? Zo ja, wat is uw mening hierover? Wat gaat u ondernemen? <voetnoot nummer="2"/>
      </vraag>
      <vraag nummer="4">Bent u bereid ook een bevoorschotregeling te treffen voor andere zorgverleners als apothekers, fysiotherapeuten en verloskundigen? </vraag>
      <vraag nummer="5">Erkent u dat huisartsen slechts een deel bevoorschot krijgen, namelijk alleen het inschrijftarief? Zo ja, waarom is dit? Wat is uw reactie hierop? Bent u bereid te bepleiten dit te verruimen? </vraag>
      <vraag nummer="6">Erkent u dat de vergoedingen aan huisartsen ook tekort schieten, omdat niet van alle patiënten duidelijk is bij welke zorgverzekeraar ze nu verzekerd zijn? </vraag>
      <vraag nummer="7">Waarom verrekenen zorgverzekeraars, zoals afgesproken, dit niet onderling? Wat gaat u ondernemen opdat dit alsnog gebeurt? </vraag>
      <vraag nummer="8">Wat is uw reactie op signalen van patiënten die de dupe zijn door de administratieve chaos bij zorgverzekeraars, en de rekening zelf moeten betalen? </vraag>
      <vraag nummer="9">Wanneer zijn de problemen rondom de declaraties opgelost? </vraag>
      <noten afkomstig="vraag">
         <noot nummer="1" datum="2006-03-10" bron="Trouw">Trouw, 10 maart 2006</noot>
         <noot nummer="2" datum="2005-03-17" bron="Chaos dupeert ook zorgverleners, bericht op Planet Internet">Chaos dupeert ook zorgverleners, bericht op Planet Internet, 17 maart 2005</noot>
      </noten>
   </vragen>
   <antwoorden aantal="8">
      <antwoord nummer="1 en 2">Het is niet nodig dat huisartsen consumptieve kredieten moeten afsluiten. Partijen hebben de afspraak gemaakt dat indien huisartsen in liquiditeitsproblemen dreigen te komen als gevolg van gerezen knelpunten, zij een (extra) voorschot aan kunnen vragen bij hun preferente zorgverzekeraar. Huisartsen hoeven dus niet in liquiditeitsproblemen te komen als gevolg van de nieuwe bekostigingssystematiek. Alle betrokkenen werken met man en macht om een optimaal declaratie- en betalingsverkeer te realiseren. </antwoord>
      <antwoord nummer="3">Het declaratieverkeer werkt, er kunnen niettemin problemen optreden door het grote aantal verzekerdenmutaties. Niet in alle gevallen heeft een verzekerde die voor 1 maart heeft opgezegd al een nieuwe verzekering afgesloten. Ook kan het voorkomen dat de nieuwe verzekeraar de aanmelding administratief nog niet heeft verwerkt. ZN heeft met de Koninklijke Nederlandse Organisatie van Verloskundigen (KNOV) afspraken gemaakt hoe hier procedureel mee om te gaan en plant tevens een overleg met de Nederlandse Maatschappij tot bevordering van Tandheelkunde (NMT) om de operationele aspecten rond het declareren te bespreken. Specifiek voor de huisartsen is de bevoorschottingsafspraak verder aangescherpt, omdat zij hebben aangegeven dusdanige administratieve problemen te hebben dat een voorschot vaak noodzakelijk is. Bij ZN zijn geen signalen binnengekomen dat ook andere beroepsgroepen met serieuze financiële problemen te maken hebben als gevolg van het declaratieverkeer. Voor alle beroepsgroepen geldt dat bij liquiditeitsproblemen als gevolg van knelpunten in het declaratieverkeer in contact kan worden getreden met de preferente zorgverzekeraar over eventuele bevoorschotting. Deze zorgverzekeraar zal de omstandigheden en de ratio van de vraag bekijken en op basis daarvan nadere afspraken kunnen maken over eventuele bevoorschotting. </antwoord>
      <antwoord nummer="4">Apothekers werden voor de invoering van de Zvw al bevoorschot door zorgverzekeraars, deze afspraken worden gecontinueerd. Ik heb geen signalen ontvangen dat apothekers, fysiotherapeuten of verloskundigen in financiële problemen dreigen te komen. Zoals eerder gezegd kan in voorkomende gevallen hier in overleg met de preferente zorgverzekeraar een afspraak over worden gemaakt. </antwoord>
      <antwoord nummer="5">Huisartsen en zorgverzekeraars maken hier gezamenlijk afspraken over. Indien blijkt dat de huisarts of de zorgverzekeraar aangeeft dat elektronisch declareren om wat voor reden dan ook niet mogelijk is, kunnen zij te allen tijde gezamenlijk afspraken maken over bevoorschotten van zowel het inschrijf- als consulttarief. </antwoord>
      <antwoord nummer="6">Ik erken dat de verzekerdenmobiliteit het declareren bemoeilijkt, omdat het voor de huisarts niet altijd duidelijk is waar de patiënt verzekerd is. Dit hoeft echter niet tot financieel nadeel voor de huisarts te leiden. Partijen hebben namelijk afgesproken dat de huisarts een voorschot aan kan vragen bij de preferente zorgverzekeraar. De huisarts baseert dit voorschot op zijn omzet van vorig jaar. Dit betekent dus dat de huisarts ook een voorschot aan kan vragen voor de patiënten waarvan nog niet duidelijk is waar ze precies verzekerd zijn. Het voorschot hoeft pas verrekend of terugbetaald te worden als het declaratieverkeer op orde is. </antwoord>
      <antwoord nummer="7">Alle zorgverzekeraars verrekenen in het kader van de basisverzekering gedane betalingen onderling. Een aantal zorgverzekeraars heeft echter aangegeven dat betaling niet mogelijk is als verzekerden zich al bij hen hebben uitgeschreven, waardoor zij niet meer in de administratie zijn opgenomen. Indien de huisarts hier financieel nadeel van ondervindt, kan hij een voorschot aanvragen bij de preferente zorgverzekeraar. </antwoord>
      <antwoord nummer="8">Partijen willen te allen tijde voorkomen dat de patiënt de dupe wordt van de gerezen knelpunten in het declaratie- en betalingsverkeer. Mocht het desondanks onvermijdelijk zijn dat de rekening naar de patiënt gestuurd wordt, kan de patiënt in dat geval de rekening altijd zelf weer declareren bij de zorgverzekeraar. </antwoord>
      <antwoord nummer="9">Alle betrokkenen werken met man en macht om zo snel mogelijk tot een optimaal functionerend declaratie- en betalingsverkeer te komen. Op dit moment vormt de verzekerdenmobiliteit het grootste probleem, maar die is van tijdelijke aard. Vanaf 1 maart jl. kunnen mensen zich niet meer uitschrijven bij hun zorgverzekeraar en vanaf 1 mei moet iedereen ingeschreven staan bij een zorgverzekeraar. </antwoord>
      <noten afkomstig="antwoord"/>
   </antwoorden>
</kvr>
