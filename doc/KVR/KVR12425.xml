<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over problemen bij spoedeisende medische hulp over de grens. (Ingezonden 14 september 2000); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12425
</item>
         <item attribuut="Inhoud">Vragen naar aanleiding van bericht in Its-info nr. 3 (september 2000), over belemmerende factoren voor de samenwerking op het gebied van spoedeisende medische hulp over de grens, in het grensgebied van Nederland, België en Duitsland.</item>
         <item attribuut="Rubriek">Criminaliteit en openbare orde (Ongevallenpreventie en -hulpverlening) Criminaliteit en openbare orde (Rampenpreventie en -bestrijding) Gezondheidszorg (Overig)</item>
         <item attribuut="Trefwoorden">Ambulancevervoer EHBO Grensregio's Hulpverlening</item>
         <item attribuut="Vindplaats">Kamervragen met antwoord 2000-2001, nr. 91, Tweede Kamer</item>
         <item attribuut="Vraagnr_bij_indiening">2990015740</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2000-10-11</item>
         <item attribuut="Datum_indiening">2000-09-14</item>
         <item attribuut="Document-id">KVR12425</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="185" allpagenumbers="185 186" vetnummer="2990015740" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12425" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="91" onderwerp="" indiendatum="2000-09-14">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-10-11">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kan het bericht worden bevestigd dat «er factoren op diverse niveau’s zijn die de samenwerking» in het grensgebied van Nederland, België en Duitsland op het terrein van spoedeisende medische hulp «belemmeren»? <voetnoot nummer="1"/>
      </vraag>
      <vraag nummer="2">Liggen de bedoelde belemmeringen in de sfeer van de besluitvorming en de uitvoering op verschillende bestuurlijke niveau’s, in de verschillen van bevoegdheden van het ambulancepersoneel, de radiocommunicatie, op juridisch gebied en/of in de verschillen tussen de ziektekostenverzekeringsstelsels van de genoemde landen? </vraag>
      <vraag nummer="3">Worden de meeste knelpunten in de praktijk tussen de hulpdiensten opgelost en zo ja, hoe hebben deze daar vorm en inhoud aan gegeven? </vraag>
      <vraag nummer="4">Moet vastgesteld worden dat de gesignaleerde knelpunten een verdere uitbreiding van de samenwerking in de weg staan? </vraag>
      <vraag nummer="5">Wat is uw houding ten aanzien van de samenwerking in het grensgebied van de betrokken landen op het terrein van de spoedeisende medische hulp, mede in het licht van een verdergaande Europese integratie? </vraag>
      <vraag nummer="6">Wilt u op korte termijn het initiatief nemen om met uw collegae van België en Duitsland overleg te openen, gericht op het opheffen van de in vraag 2 bedoelde formele belemmeringen en de Kamer over de uitkomsten daarvan berichten? Zo neen, waarom niet? </vraag>
      <noten afkomstig="vraag">
         <noot nummer="1">Its-info nr. 3, september 2000</noot>
      </noten>
   </vragen>
   <antwoorden aantal="5">
      <antwoord nummer="1 en 2">Er waren en zijn op diverse niveaus en onderwerpen verschillen geconstateerd op het terrein van de spoedeisende medische hulp in het grensgebied met België en Duitsland. Het gaat daarbij om volgende terreinen: – bevoegdheden van het ambulancepersoneel; – radiocommunicatie; – wetgeving; – verzekerings/financieringssysteem. Het is om die reden dat ik vorig jaar samen met staatssecretaris De Vries van Binnenlandse Zaken en Koninkrijksrelaties (BZK) het Instituut voor Toegepaste Sociale Wetenschappen (ITS) uit Nijmegen opdracht heb gegeven deze verschillen en belemmeringen in kaart te brengen en mogelijke oplossingen aan te dragen. De staatssecretaris van BZK zal dit rapport in november als bijlage bij de rapportage over de internationale aspecten van het beleid inzake brandweer en rampenbestrijding naar de Kamer sturen. De bevoegdheden van het ambulancepersoneel zijn tussen Nederland en België en Nederland en Duitsland verschillend. De verschillen tussen Nederland en België en Nederland en Duitsland zijn vergelijkbaar. In Nederland is de ambulance ingericht met apparatuur voor het geven van Advanced Life Support (ALS) en is de verpleegkundige daartoe opgeleid. Indien meer dan ALS verlangd wordt, dan wordt een medisch mobiel team (MMT) meegezonden. In België is de ambulance ingericht met apparatuur voor Basic Life Support (BLS) en is de ambulancier daartoe opgeleid. Wanneer het Nederlandse ambulancepersoneel in België die aan de arts voorbehouden handeling verricht waartoe zij in Nederland bevoegd en bekwaam zijn ontstaan problemen. De handelingen van het ambulancepersoneel worden in België getoetst aan de Belgische bevoegdheden. Andersom is er geen probleem in het kader van de bevoegdheden als het Belgische ambulancepersoneel zich houdt aan haar bevoegdheden (het geven van BLS). Is meer dan BLS verlangd zal de CPA aan de 100 centrale in België vragen een mobiele urgentiegroep (MUG) mee te sturen. Van een MUG maken een arts en een verpleegkundige, met specialisatie intensieve zorg deel. In de regel zal een Belgische ambulance in Nederland vergezeld worden door een MUG. Met Duitsland is er een vergelijkbare situatie. In een enkel geval (bijvoorbeeld Kreis Borken i.s.m. Regio de Achterhoek) is dit opgelost door het Duitse ambulancepersoneel op dezelfde wijze te scholen als het Nederlandse ambulancepersoneel. Op grond van de EG-richtlijnen 77/452 en 77/453 zijn de diploma’s van verpleegkundigen over en weer erkend en is het recht van vestiging en het vrije verkeer van diensten geregeld. Conform eerstgenoemde richtlijn dienen de ambulanceverpleegkundigen zich te houden aan protocollen en regelgeving van het ontvangende land. Hier gelden met name de disciplinaire bepalingen van professionele of administratieve aard die van toepassing zijn in die lid-staat. Dit houdt voor Nederlandse ambulanceverpleegkundigen in dat zij in België en Duitsland die handelingen die zij in Nederland geprotocolleerd mogen uitoefenen (conform artikel 39 van de Wet BIG), doch in België en Duitsland aan een arts zijn voorbehouden, daar zonder tussenkomst van een arts niet mogen verrichten. Ik zal in overleg treden met de betrokken autoriteiten in België en Duitsland om hiervoor een oplossing te vinden. Essentieel van belang voor het sturen van de juiste hulp is dat de meldkamers in het grensgebied op de hoogte zijn van de bevoegdheden en bekwaamheden van ambulancepersoneel, Rettungsdiensten, personeel van de MUG’s, personeel van de MMT’s en de Notartz op elkaars grondgebied. De bestuurlijke verantwoordelijkheid voor de spoedeisende medische hulpverlening is in de drie landen verschillend geregeld. Dit behoeft geen wezenlijke belemmering op te leveren voor samenwerking. Voor wat betreft de radiocommunicatie wordt door elk van de landen een eigen systeem gehanteerd. Zolang dit niet is geüniformeerd worden hier op regionaal niveau praktische oplossingen voor gevonden. Bij rampen en crises kunnen verbindingscommandowagens (VC’s) worden ingezet. Deze zijn voorzien van satellietcommunicatieapparatuur. Hiermee ontstaan extra mogelijkheden voor de hulpdiensten, waaronder ambulances. Communicatie met andere gebruikers van die apparatuur en van de openbare telefoonvoorziening is dan mogelijk. De brandweer in de grensregio’s beschikt over VC’s die zijn of worden uitgerust met deze apparatuur. Het ministerie van BZK overlegt met het ministerie van Verkeer en Waterstaat over de juridische mogelijkheden voor andere voorzieningen. Op het gebied van de wet- en regelgeving heb ik bij het antwoord op de vragen 1 en 2 reeds aangegeven dat de spoedeisende hulpverlening in alle drie de landen verschillend is ingevuld. Deze verschillen hebben met name betrekking op bevoegdheden en bekwaamheden van het ambulancepersoneel. Voor wat betreft de financiering van ambulance-inzet tussen de drie landen is er tussen Nederland en Duitsland geen echt probleem. In beide landen is sprake van een min of meer gelijke berekening van tarieven (vervoer + medisch handelen) en behoort het ambulancevervoer tot het basispakket verstrekkingen. In België daarentegen wordt het medisch handelen in rekening gebracht door het ziekenhuis waar de patiënt naartoe wordt vervoerd en wordt alleen de kale ritprijs in rekening gebracht. Dit maakt dat er een aanzienlijk verschil is tussen de tarieven in België enerzijds en in Duitsland en Nederland anderzijds. Daarnaast is het ambulancevervoer in België geen onderdeel van het basispakket, maar dient men zich hiervoor bij te verzekeren. Vaak geldt dan bovendien een eigen risico. </antwoord>
      <antwoord nummer="3">Inderdaad worden de meeste knelpunten tussen hulpdiensten opgelost. De financiering van de Nederlandse ambulancezorg in België en de erkenning van de bevoegd- en bekwaamheden van de Nederlandse verpleegkundige door Duitsland en België zijn nog knelpunten. Overheden en financiers in de grensstreek hebben voor de financiering oplossingen gevonden of zoeken daarnaar. </antwoord>
      <antwoord nummer="4">Nee. Zoals bij het antwoord op de vorige vragen reeds is gemeld zijn de meeste knelpunten reeds opgelost en kan verder gewerkt worden aan een meer intensieve samenwerking in de grensstreek. De staatssecretaris van BZK en ik zullen ons inzetten om, waar dat tot onze bevoegdheid behoort, belemmeringen weg te nemen. </antwoord>
      <antwoord nummer="5">De staatssecretaris van BZK en ik staan uiteraard positief tegenover samenwerking in de grensgebieden. Niet voor niets hebben wij onderzoek laten doen naar de knelpunten bij grensoverschrijdende spoedeisende medische hulpverlening. Nog los van het belang, zoals bij de vuurwerkramp in Enschede weer is gebleken, van wederzijdse hulp, is duidelijk dat verdergaande Europese integratie ook in de gezondheidszorg plaats zal vinden. </antwoord>
      <antwoord nummer="6">De nog resterende belemmeringen, zoals ik al heb aangegeven bij de beantwoording van vraag 4, zullen voorzover die in het vermogen van het kabinet liggen worden opgelost. Dit kan inderdaad niet in alle gevallen zonder overleg met de betrokken autoriteiten van onze buurlanden. Ik zal daar dan ook mee in overleg treden. Ik zal u van de voortgang op de hoogte houden. </antwoord>
      <noten afkomstig="antwoord"/>
   </antwoorden>
</kvr>
