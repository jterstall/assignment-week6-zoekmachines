<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Mosterd en Van Loon-Koomen (beiden CDA) aan de staatssecretaris van Sociale Zaken en Werkgelegenheid, dhr. Rutte, over pensioenaanspraken. (Ingezonden 7 november 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16735
</item>
         <item attribuut="Inhoud">Vragen naar aanleiding van uitspraken van staatssecretaris Rutte (SZW) over de wijze waarop de dekkingstekorten bij de pensioenfondsen moeten worden aangevuld (Financieel Dagblad van 21 oktober 2002).</item>
         <item attribuut="Rubriek">Inkomen en rechtspositie (VUT en pensionering) Sociale zekerheid (Ouderdomsvoorzieningen en pensioenen (AOW))</item>
         <item attribuut="Trefwoorden">Pensioenen Pensionering</item>
         <item attribuut="Vindplaats">Kamervragen met antwoord 2002-2003, nr. 395, Tweede Kamer</item>
         <item attribuut="Vraagnr_bij_indiening">2020302830</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Mosterd</persoon>
            <persoon partij="CDA">Van Loon-Koomen</persoon>
         </item>
         <item attribuut="Datum_reaktie">2002-11-25</item>
         <item attribuut="Datum_indiening">2002-11-07</item>
         <item attribuut="Document-id">KVR16735</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="827" allpagenumbers="827 828" vetnummer="2020302830" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16735" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="395" onderwerp="" indiendatum="2002-11-7">
         <vrager partij="CDA" oorsprong="parlement">Mosterd</vrager>
         <vrager partij="CDA" oorsprong="parlement">Van Loon-Koomen</vrager>
         <vraagt-aan>de staatssecretaris van Sociale Zaken en Werkgelegenheid, dhr. Rutte,</vraagt-aan>
      </vraagdata>
      <antwoorddata antwoorddatum="2002-11-25">
         <antwoorder functie="staatssecretaris" ministerie="Sociale Zaken en Werkgelegenheid">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Zijn uw opvattingen over de wijze waarop de tekorten bij de pensioenfondsen moeten worden aangevuld, in het bijzonder waar het geldt de woorden: «De solidariteit tussen de generaties vereist dat lasten tussen premiebetalers en gepensioneerden worden verdeeld» in het artikel «Pensioenen in problemen» <voetnoot nummer="1"/>juist weergegeven? </vraag>
      <vraag nummer="2">Hoeveel pensioenfondsen met een (dreigend) dekkingstekort hebben in eerdere jaren a) vermogensoverschotten uitgekeerd aan de huidige premiebetalers, b) premiekortingen verleend, c) nieuwe pensioenverplichtingen aangegaan zonder dat daar de benodigde middelen voor werden gestort? Is er een relatie te onderscheiden? </vraag>
      <vraag nummer="3">Hoeveel gevallen zijn er waarin voor de huidige pensioengerechtigden, zowel door henzelf alsmede door hun werkgever, in het verleden actuarieel voldoende premie is gestort om daaruit de pensioenverplichtingen te voldoen, terwijl er nu onvoldoende dekking blijkt te zijn? </vraag>
      <vraag nummer="4">Moeten pensioengerechtigden niet kunnen vertrouwen op de waardevastheid van hun pensioen? Dient het niet-indexeren niet een uiterste noodmaatregel te zijn? </vraag>
      <vraag nummer="5">Deelt u de mening dat voor het opheffen van de tekorten bij de pensioenfondsen bij ieder pensioenfonds dezelfde termijn moet worden gehanteerd? Kan de specifieke situatie van een fonds geen aanleiding zijn te differentiëren in de tijd waarbinnen de fondsen hun dekkingsgraad op orde moeten hebben? </vraag>
      <vraag nummer="6">Heeft u per fonds voldoende inzicht in de specifieke financiële situatie bij dat fonds, en in het gevoerde indexatiebeleid? Wilt u de Pensioen- en Verzekeringskamer (PVK) vragen om per fonds, rekening houdend met de specifieke situatie van dat fonds, een herstelplan voor de noodzakelijke buffers af te spreken? </vraag>
      <vraag nummer="7">Hoe denkt u over een centraal register waarin de individuele pensioenaanspraken worden bijgehouden? Kan zo’n register niet tevens bijdragen aan het gemak waarmee een eventueel pensioengat berekend kan worden? </vraag>
      <noten afkomstig="vraag">
         <noot nummer="1" datum="2002-10-21" bron="Financieel Dagblad">Financieel Dagblad, 21 oktober 2002</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 3">Tijdens het algemeen overleg op 31 oktober jl. heb ik aangegeven dat ik de Pensioen- en Verzekeringskamer (PVK) heb gevraagd mij uiterlijk medio december a.s. te berichten over de actuele situatie bij de pensioenfondsen. Hierbij zal de PVK ook ingaan op de door u genoemde aspecten. Ik heb daarbij ook aangegeven dat ik u daarover nader zal informeren. </antwoord>
      <antwoord nummer="4">Naast het artikel in het Financieele Dagblad van 21 oktober jl. en genoemd algemeen overleg op 31 oktober jl., ben ik op dit vraagstuk ook onder meer ingegaan op het jaarcongres van de Stichting Ondernemingspensioenfondsen op 14 november 2002. Ik heb daarbij aangegeven dat er de volgende mogelijkheden zijn voor het zo snel mogelijk op orde brengen van de dekking van de pensioenaanspraken en voor het opbouwen van nieuwe buffers om ervoor te zorgen dat pensioenfondsen een mogelijke nieuwe tegenvaller kunnen opvangen. In de eerste plaats kan de pensioenpremie worden verhoogd zodat die weer kostendekkend wordt. Ten tweede kan het indexeringsbeleid worden aangepast. Daarbij is goede voorlichting belangrijk, omdat enerzijds gewekte verwachtingen over indexering niet zomaar veranderd kunnen worden en om anderzijds deelnemers de gelegenheid te bieden maatregelen te treffen. Ik heb daarbij tevens aangegeven dat het mijn bedoeling is in de toekomstige Pensioenwet te bepalen dat terugstortingen en premieholidays alleen nog maar toegestaan worden als gewekte verwachtingen over indexering kunnen worden waargemaakt. Ten slotte kunnen sociale partners de pensioenregeling veranderen. Ik denk bijvoorbeeld aan het vertragen van het moment waarop de gemiddelde werknemer met pensioen gaat. Bij het maken van – soms pijnlijke – keuzen door sociale partners, acht ik het van groot belang dat de lasten eerlijk worden verdeeld. Dat er solidariteit is tussen generaties, tussen werkgevers, werknemers en gepensioneerden. Het moet niet zo zijn dat één de last voor allen draagt. </antwoord>
      <antwoord nummer="5">Tijdens het algemeen overleg op 31 oktober jl. heb ik aangegeven dat de pensioenfondsen in de eerste plaats de dekking van de pensioenaanspraken zo snel mogelijk op orde moeten brengen. Niet voor niets staat in de PSW dat pensioenfondsen altijd aan hun pensioenverplichtingen moeten kunnen voldoen. Van belang is dat de fondsen bij de in te dienen herstelplannen in ieder geval een scenario opstellen dat gericht is op herstel van de onderdekking binnen één jaar. Het kan zijn dat daaraan voor het fonds overwegende bezwaren kleven. In dat geval is het verstandig om een tweede plan van aanpak in te dienen, waarin men uiteenzet hoe men orde op zaken wil stellen. De PVK kan dan in het gesprek met het pensioenfonds afspraken maken over een op maat gesneden oplossing. </antwoord>
      <antwoord nummer="6">Zie het antwoord op de vragen 2, 3 en 5. </antwoord>
      <antwoord nummer="7">Over de mogelijkheid en wenselijkheid van een centrale registratie van de individuele pensioenaanspraken heb ik mijn twijfels. Sinds de aansluiting door de meeste uitvoerders op de Gemeentelijke Basisadministratie (GBA) worden degenen die bereikt moeten worden steeds vaker daadwerkelijk bereikt. Daarnaast blijft het de verplichting van de deelnemer ervoor te zorgen dat de pensioenuitvoerder ervan op de hoogte blijft hoe de pensioenuitkering dient plaats te vinden. Pensioen is immers in juridische zin een «haalschuld» en geen «brengschuld». Ik betwijfel ook dat een dergelijk register kan bijdragen aan het gemak waarmee een eventueel pensioengat berekend kan worden. Het pensioengat van een deelnemer wordt immers gevormd door het verschil tussen hetgeen fiscaal maximaal mogelijk is en de feitelijke aanspraken van de deelnemer. Dat verschil wordt bepaald door de inhoud van de regeling (de fiscale ruimte is veelal groter dan waarvan in de pensioenregeling gebruik wordt gemaakt) en het individuele arbeidsverleden van de deelnemer (hoeveel jaar heeft de deelnemer gewerkt, welke consequenties heeft baanwisseling gehad voor de pensioenopbouw, etc.). Indien een dergelijk register ook tot doel zou hebben om pensioengaten te berekenen, zou het dus ook zeer complex worden. Daarnaast rijzen vragen zoals wie zou het moeten beheren, welke kosten zijn ermee gemoeid en welke aspecten zijn er aan verbonden met betrekking tot de privacy. </antwoord>
      <noten afkomstig="antwoord"/>
   </antwoorden>
</kvr>
