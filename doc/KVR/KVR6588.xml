<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verkerk (AOV) over de ramp met de C-130 Hercules te Eindhoven. (Ingezonden 10 februari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6588
</item>
         <item attribuut="Inhoud">Vragen betreffen de bevindingen betreffende de vakbekwaamheid van de piloot van het Hercules-vliegtuig, alsmede de vakbekwaamheid van individuele bemanningen bij huidige transportvluchten. Zie ook de antwoorden op Kamervragen van lid Van der Doel e.a. (Aanhangsel Handelingen nr. 781 en 782, Vergaderjaar 1997-1998).</item>
         <item attribuut="Rubriek">Criminaliteit en openbare orde (Rampenpreventie en -bestrijding) Verkeer, vervoer en waterstaat (Vliegveiligheid)</item>
         <item attribuut="Trefwoorden">Ongevallen Rampenbestrijding Vliegveiligheid</item>
         <item attribuut="Vindplaats">Kamervragen met antwoord 1997-1998, nr. 780, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="AOV">Verkerk</persoon>
         </item>
         <item attribuut="Datum_reaktie">1998-03-02</item>
         <item attribuut="Datum_indiening">1998-02-10</item>
         <item attribuut="Document-id">KVR6588</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1597" allpagenumbers="1597 1598" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6588" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="780" onderwerp="" indiendatum="1998-02-10">
         <vrager partij="AOV" oorsprong="parlement">Verkerk</vrager>
         <vraagt-aan/>
      </vraagdata>
      <antwoorddata antwoorddatum="1998-03-2">
         <antwoorder functie="staatssecretaris" ministerie="Defensie">Gmelich Meijling</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich de antwoorden op 21 november 1996 door u gegeven op mijn vragen over de mogelijke onervarenheid van de Belgische piloot bij de ramp met de C-130 Hercules te Eindhoven? <voetnoot nummer="1"/>
      </vraag>
      <vraag nummer="2" voetnoot="2">Kent u de publicatie «Twijfel over kunde Hercules-piloot»? <voetnoot nummer="2"/>Zijn de daarin vermelde gegevens juist? </vraag>
      <vraag nummer="3">Zo ja, houdt u dan nog de destijds gegeven antwoorden staande? </vraag>
      <vraag nummer="4">Waarom hebt u in uw antwoord geen melding gemaakt van de toen bekende kwalificaties? </vraag>
      <vraag nummer="5">Beschikte u toen over de rapportages in dezen van de Belgische Luchtmachtstaf? </vraag>
      <vraag nummer="6">Hoe is de huidige samenwerking op transportgebied tussen de Belgische en de Nederlandse Luchtmacht geregeld? Wordt u geïnformeerd over de kwalificaties en ervaringen van de individuele bemanningen op de toestellen, ingezet bij de respectieve transportvluchten? </vraag>
      <noten afkomstig="vraag">
         <noot nummer="1" documenttype="Kamervragen">Aanhangsel Handelingen, nr. 322, vergaderjaar 1996–1997, abusievelijk afgedrukt als antwoord van staatssecretaris Netelenbos van Onderwijs, Cultuur en Wetenschappen.</noot>
         <noot nummer="2" datum="1998-02-5" bron="Eindhovens Dagblad">Eindhovens Dagblad, 5 februari 1998</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 t/m 5">Destijds heb ik gesteld niet te twijfelen aan de kwaliteiten van de bemanning van de verongelukte Hercules. Dit oordeel berustte op de tussentijdse rapportage van de Belgisch-Nederlandse Commissie van Onderzoek, die was ingesteld door de Stafchef van de Belgische luchtmacht en de Nederlandse bevelhebber der luchtstrijdkrachten. In haar eindrapport heeft de binationale commissie dit oordeel bevestigd. In de analyse van het ongeluk stelt de commissie: «Alle bemanningsleden voldeden aan de kwalificatie-eisen en de geoefendheid conform de vigerende voorschriften van de Belgische luchtmacht. De bemanningsleden waren derhalve bevoegd de transportvlucht met de C-130 uit te voeren. (...) De vliegers beschikten over een relatief geringe ervaring als respectievelijk gezagvoerder en piloot op vliegtuigen van het type Hercules. Gelet op de plotselinge confrontatie met een niet te ontwijken grote zwerm vogels, de beslissing tot doorstart, de unieke situatie van het door de vogelaanvaring gelijktijdig uitvallen van meerdere motoren tijdens de kritieke fase van de doorstart, de onbekendheid en daaraan gekoppelde ongeoefendheid in deze noodsituatie, het korte tijdsbestek waarbinnen de situatie moest worden geanalyseerd en eventuele correctieve handelingen moesten worden verricht, kan niet worden gesteld dat een meer ervaren bemanning het ongeval had kunnen voorkomen. Derhalve wordt de ervaring van de bemanning, met name de vliegers, niet beschouwd als factor». De Adviesraad inzake Luchtvaartongevallen bij Defensie heeft deze constateringen en conclusies in zijn eindrapport van januari 1997 onderschreven. De binationale onderzoekscommissie kwam tot haar oordeel na een uitgebreid onderzoek, dat zich ook uitstrekte tot vertrouwelijke gegevens over de bemanningsleden. Deze vertrouwelijke gegevens liggen mede ten grondslag aan de conclusies van de commissie, maar zijn uiteraard niet in de openbare rapporten opgenomen. Overigens ben ik bereid de Tweede Kamer vertrouwelijk inzage te geven in deze stukken. De bevelhebber der Luchtstrijdkrachten heeft het Auditoraat-Generaal bij het Belgische Militaire Gerechtshof verzocht kennis te mogen nemen van het dossier waarvan in verschillende perspublicaties gewag is gemaakt. Het Auditoraat-Generaal heeft echter laten weten zich hiertoe niet bevoegd te achten. Vervolgens heeft de bevelhebber de Officier van Justitie in Arnhem, onder wiens verantwoordelijkheid thans het gerechtelijk vooronderzoek wordt uitgevoerd naar de hulpverlening op de Vliegbasis Eindhoven onmiddellijk nadat het toestel was verongelukt, verzocht te bevorderen dat het dossier kan worden ingezien. In afwachting van het antwoord op dit verzoek zou het onjuist zijn te speculeren over de inhoud en de betekenis van dit dossier. </antwoord>
      <antwoord nummer="6">De samenwerking tussen de Belgische en Nederlandse luchtmachten op het gebied van luchttransport is geregeld in een overeenkomst tussen de Belgische minister van Landsverdediging en de Nederlandse staatssecretaris van Defensie van 2 oktober 1992. In aanvulling hierop hebben beide luchtmachten op 16 augustus 1994 een uitvoeringsovereenkomst gesloten. Bewijzen van bevoegdheid tot het bedienen van luchtvaartuigen worden wederzijds erkend. Dit geldt overigens voor alle Navo-bondgenoten. </antwoord>
      <noten afkomstig="antwoord"/>
   </antwoorden>
</kvr>
