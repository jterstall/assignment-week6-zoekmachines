<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Hijum (CDA) aan de minister van Verkeer en Waterstaat over een tijdelijk station in Nijverdal-West. (Ingezonden 27 september 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26588
</item>
         <item attribuut="Inhoud">ProRail is niet bereid om een tijdelijk station in Nijverdal-West te realiseren. Wegens de buitendienststelling van de spoorlijn Raalte-Nijverdal en de bouw van de combitunnel zou hiermee de overlast voor reizigers beperkt kunnen worden.</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen</item>
         <item attribuut="Vindplaats">Kamervragen met antwoord 2006-2007, nr. 176, Tweede Kamer</item>
         <item attribuut="Vraagnr_bij_indiening">2060700350</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Van Hijum</persoon>
         </item>
         <item attribuut="Datum_reaktie">2006-10-16</item>
         <item attribuut="Datum_indiening">2006-09-27</item>
         <item attribuut="Document-id">KVR26588</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="375" allpagenumbers="375 376" vetnummer="2060700350" code="0607tkkvr176" lopendefooter="Tweede Kamer, vergaderjaar 2006–2007, Aanhangsel" filenaam="KVR26588" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="176" onderwerp="" indiendatum="2006-09-27">
         <vrager partij="CDA" oorsprong="parlement">Van Hijum</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-10-16">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Klopt het bericht dat ProRail niet bereid is om medewerking te verlenen aan de realisatie van een tijdelijk station in Nijverdal-West, in de periode dat in Nijverdal de combitunnel wordt gerealiseerd en de spoorlijn tussen Raalte en Nijverdal buiten dienst is gesteld? <voetnoot nummer="1"/>
      </vraag>
      <vraag nummer="2">Bent u er van op de hoogte dat de gemeenten Hellendoorn en Raalte pleiten voor de realisatie van een tijdelijk station, teneinde de overlast voor de reizigers als gevolg van de buitendienststelling gedurende drie jaar te beperken? </vraag>
      <vraag nummer="3" voetnoot="2">Op welke wijze geeft u invulling aan de toezegging <voetnoot nummer="2"/>dat de overlast als gevolg van de buitendienststelling tot een minimum zal worden beperkt door het organiseren van alternatief vervoer, goede informatievoorziening richting reizigers e.d.? </vraag>
      <vraag nummer="4" voetnoot="2">In hoeverre is het mogelijk om binnen het kader van het project de punctualiteit te verbeteren door het creëren van een stukje dubbelspoor? <voetnoot nummer="2"/>Kan op deze wijze de gevreesde vertraging als gevolg van een extra station ongedaan worden gemaakt? </vraag>
      <vraag nummer="5">Bent u bereid bij ProRail aan te dringen op medewerking aan de realisatie van een tijdelijk station in Nijverdal-West? </vraag>
      <noten afkomstig="vraag">
         <noot nummer="1" datum="2006-09-25" bron="de Stentor">de Stentor, 25 september 2006</noot>
         <noot nummer="2" documenttype="Kamervragen" documentnummer="100" documentjaargang="2004-2005">Aanhangsel Handelingen, nr. 100, vergaderjaar 2004–2005.</noot>
      </noten>
   </vragen>
   <antwoorden aantal="5">
      <antwoord nummer="1">Nee, dit bericht klopt niet, omdat er nog geen definitief besluit is genomen. De oplossing is nog in onderzoek en daarover wordt met de regio overlegd. In het Aanhangsel van de Handelingen nr. 100, vergaderjaar 2004–2005 wordt aangegeven dat met de regio overeenstemming is bereikt over het principe van parallel bouwen. Daarbij wordt de bouwtijd van de Combitunnel in Nijverdal gehalveerd door het spoortraject tussen Raalte en Nijverdal maximaal drie jaar buiten dienst te stellen. Tevens is aangegeven dat plannen worden uitgewerkt om alternatief OV te bieden (hoogstwaarschijnlijk in de vorm van een busverbinding tussen Raalte en Nijverdal) en dat getracht zal worden de overlast tot een minimum te beperken. Naar aanleiding van het verzoek van de gemeente om hiertoe een tijdelijke halte Nijverdal-West te openen, is in eerste instantie door ProRail en NS onderzocht in hoeverre dit binnen het nieuwe treindienstmodel en de bestaande infrastructuur inpasbaar zou zijn. Uit het eerste onderzoek bleek dat deze oplossing, vanwege de te beperkte keertijd in Nijverdal-West, niet haalbaar was. Op dit moment voert ProRail in overleg met alle betrokken partijen zoals RWS, provincie Overijssel, de gemeenten Hellendoorn en Raalte en NS nader onderzoek uit naar de mogelijkheden om, met behulp van aanpassingen, een tijdelijke halte Nijverdal-West inpasbaar te maken in een treindienstregeling op het baanvak Zwolle – Almelo. </antwoord>
      <antwoord nummer="2">Ja. </antwoord>
      <antwoord nummer="3">Het kader voor de maatregelen om de overlast als gevolg van de buitendienststelling tot een minimum te beperken wordt gevormd door de kostenbesparing die wordt bereikt door de keuze voor het parallel bouwen van het combiplan. Dit betekent ook dat de kosten van een eventueel alternatief (zoals een oplossing met een tijdelijke halte Nijverdal-West), wat betreft de V&amp;W-bijdrage geheel moeten worden gecompenseerd door besparingen. Teneinde de gedane toezeggingen men betrekking tot de realisering van het combiplan niet in gevaar te brengen is voor mij tevens uitgangspunt dat een eventueel alternatief geen substantiële verhoging van het projectrisico met zich mee mag brengen. Binnen dit kader is de optimalisatie nog in onderzoek, zoals ik in het antwoord op vraag 1 heb aangegeven. Daarbij wordt onder meer gekeken naar de treindienst, eventuele aanvullende (bij voorkeur toekomstvaste) infrastructurele maatregelen op andere delen van het traject en mogelijke besparingen op de kosten van de tijdelijke halte en van de vervangende busdienst. Er wordt naar gestreefd om voor het bestuurlijk overleg met de regio van 24 november 2006 een oplossing beschikbaar te hebben die binnen genoemde kaders zo veel mogelijk recht doet aan de toezegging als gedaan volgens het aanhangsel bij de Handelingen nr. 100, vergaderjaar 2004–2005. </antwoord>
      <antwoord nummer="4">De aangehaalde tekst over het creëren van een stukje dubbelspoor heeft betrekking op het bekijken van de mogelijkheid om binnen het kader van het project de ruimtereservering voor een tweede spoor in de spoortunnel in Nijverdal te benutten, om daarmee de kwaliteit/betrouwbaarheid van de treindienst ná de ingebruikname van de tunnel te verbeteren ten opzichte van de huidige (storingsgevoelige) situatie. De mogelijke maatregelen, zoals genoemd in het Aanhangsel van de Handelingen nr. 100, vergaderjaar 2004–2005 hebben dus niet alleen betrekking op het beperken van de overlast tijdens de buitendienststelling zelf, maar ook op het daarna zo veel mogelijk ongedaan maken van het negatieve effect dat de buitendienststelling naar verwachting zal hebben op het gebruik van de trein. De aanleg van dit tweede spoor is thans onderdeel van voornoemde maatregelen, binnen het daarvoor beschikbare budget. Zoals ik heb aangegeven bij het antwoord op vraag 3 betrekt ProRail bij het onderzoek ook eventuele aanvullende (bij voorkeur toekomstvaste) infrastructurele maatregelen op andere delen van het traject. </antwoord>
      <antwoord nummer="5">Gezien de bovenbeschreven initiatieven acht ik het niet aan de orde om bij ProRail aan te dringen op medewerking. </antwoord>
      <noten afkomstig="antwoord"/>
   </antwoorden>
</kvr>
