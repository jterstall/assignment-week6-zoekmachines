<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over het bieden van gespecialiseerde hulp aan zieke werknemers direct na hun ziekmelding door zorgverzekeraar RZG en Arborg. (Ingezonden 4 juni 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5305
</item>
         <item attribuut="Inhoud">Vragen over bepaalde maatregelen die zorgverzekeraar RGZ via zijn dochter Arborg (een Arbodienst) treft om terugdringen van ziekteverzuim te realiseren.</item>
         <item attribuut="Rubriek">Arbeid (Werknemers) Gezondheidszorg (Zorgverzekeringen)</item>
         <item attribuut="Trefwoorden">Bedrijfsgezondheidszorg Werknemers Ziektekostenverzekeraars Ziekteverzuim</item>
         <item attribuut="Vindplaats">Kamervragen met antwoord 1996-1997, nr. 1539, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-07-08</item>
         <item attribuut="Datum_indiening">1997-06-04</item>
         <item attribuut="Document-id">KVR5305</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3149" allpagenumbers="3149 3150" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1539" onderwerp="" indiendatum="1997-06-4">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-07-8">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Zijn zorgverzekeraar RGZ en zijn dochter Arborg (een arbodienst) een proef begonnen om zieke werknemers direct na hun ziekmelding gespecialiseerde hulp aan te bieden? <voetnoot nummer="1"/>
      </vraag>
      <vraag nummer="2">Hoe kan direct hulp worden aangeboden terwijl in de reguliere zorg flinke wachtlijsten bestaan, zeker bij de aandoeningen die tot veel ziekteverzuim leiden zoals orthodontie en psychische problemen? </vraag>
      <vraag nummer="3" voetnoot="2">Op welke manier wordt deze directe zorg geboden, worden hierbij zieke werknemers sneller dan anderen in bepaalde medische kanalen geduwd? Zo ja, is deze voorrangszorg in strijd met uw beleid en wat gaat u hieraan doen? <voetnoot nummer="2"/>
      </vraag>
      <vraag nummer="4">Bent u ook van mening, dat voor zorgverzekeraars met een arbodienst als dochteronderneming het belang van «terugdringen van het ziekteverzuim» het makkelijk kan winnen van het belang van «goed verzekeraarschap»? </vraag>
      <vraag nummer="5">Bent u van mening, dat de maatregelen in uw nota «wachttijden in de curatieve zorg» – waarin u naast financiële maatregelen via WTG en lokale initiatieven, de ontmoediging van ongewenste initiatieven vooral aan de verantwoordelijkheid van de zorgverzekeraars overlaat – voldoende zijn om initiatieven tot voorrangszorg tegen te houden? </vraag>
      <noten afkomstig="vraag">
         <noot nummer="1" datum="1997-06-2" bron="Nieuwsblad van het Noorden.">Nieuwsblad van het Noorden., 2 juni 1997</noot>
         <noot nummer="2">Wachttijden in de curatieve zorg, kamerstuk 25 170, nr. 1</noot>
      </noten>
   </vragen>
   <antwoorden aantal="5">
      <antwoord nummer="1">Ja, zij het dat de proef nog zeer beperkt van opzet is omdat de huisartsen formeel nog niet hebben ingestemd. </antwoord>
      <antwoord nummer="2">Directe hulp die geboden wordt betreft in eerste instantie de toegang tot de zorg, dat wil zeggen het eerste bezoek aan de specialist om een diagnose te stellen. De bulk van de wachtlijsten die bestaat betreft de therapeutische hulp, dus een vervolg op de diagnosestelling. Voor de geestelijke gezondheidszorg en onder meer de orthopedie heb ik onlangs een inhaalslag voor de meest knellende behandelingen bekend gemaakt. Met deze actie hoop ik de opgelopen achterstand aanzienlijk te reduceren. </antwoord>
      <antwoord nummer="3">Neen, want in het krantenartikel staat dat een absolute voorwaarde voor de deelname van de huisartsen aan een uiteindelijk project is dat er geen wachtlijsten omzeild worden. </antwoord>
      <antwoord nummer="4">Naar mijn opvatting kan het goed verzekeraarschap heel wel impliceren dat het ziekteverzuim wordt teruggedrongen. Via wachtlijstmanagement kan door op regionaal niveau gebruik te maken van opengevallen plaatsen veel aan het terugdringen van ziekteverzuim worden gedaan. Het Zilveren Kruis heeft daarover een hoofdstuk in zijn jaarbericht zorg 1996 gewijd. Daaruit blijkt dat een zorgverzekeraar een belangrijke bijdrage kan leveren aan het terugdringen van het ziekteverzuim. Een goede samenwerking tussen huisartsgeneeskunde en bedrijfsgeneeskunde is daarbij wel van belang. </antwoord>
      <antwoord nummer="5">Naar mijn opvatting zijn alle partijen gezamenlijk verantwoordelijk om goede zorg te leveren. In het kader van de lokale initiatieven zijn op ziekenhuis dan wel regionaal niveau intensieve contacten over de productie van zorg tot stand gekomen. In dat kader wordt naast de prijs en de kwaliteit ook over de hoeveelheid te verlenen zorg gesproken. Een aantal lokale initiatieven heeft in verband met kwaliteits- en doelmatigheidsverbetering een wachtlijstproject gestart. Bij de verlenging van de raamovereenkomsten heb ik de lokale initiatieven die dat betrof, opgeroepen extra aandacht aan het wegwerken van wachtlijsten te besteden. Ook de structurele aanpak uit mijn nota «wachttijden in de curatieve zorg» is gericht op een grotere doelmatigheid van de zorgverlening. Alle betrokken partijen hebben in die verbeteringsslag hun eigen rol en positie. De ontmoediging van ongewenste initiatieven ligt naar mijn opvatting bij alle partijen en niet alleen bij de verzekeraars. In de onderlinge afstemming van de zorg op lokaal niveau zal de discussie gevoerd moeten worden. En dat gebeurt ook, zo ben ik geïnformeerd. </antwoord>
      <noten afkomstig="antwoord"/>
   </antwoorden>
</kvr>
