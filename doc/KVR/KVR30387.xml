<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Jonker en Van Gennip (beiden CDA) aan de minister van Buitenlandse Zaken over de veroordeling in Saoedi-Arabië van een slachtoffer van een groepverkrachting. (Ingezonden 23 november 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30387
</item>
         <item attribuut="Inhoud">Vragen naar aanleiding van bericht (website Elsevier) over vonnis tegen vrouw in Saoedi-Arabië die het slachtoffer is geworden van een groepsverkrachting, en het verbod tegen haar advocaat om haar te verdedigen. Indieners vragen minister Verhagen om bij Saoedi-Arabië aan te dringen op een eerlijke en goede rechtsgang. Indieners wijzen erop dat Uit het verslag van het bezoek van de mensenrechtenambassadeur (Kamerstuk 30800 V, nr. 109) blijkt dat het land toe wil reden tot het VN-mensenrechtenverdrag met een voorbehoud over de positie van de vrouw. Houdt Nederland vast aan de eerdere mening dat met landen met een dergelijke opvatting niet kunnen toetreden tot genoemd verdrag? [Aanvulling op eerdere vragen van het lid Wilders terzake (ingezonden 20 november 2007].</item>
         <item attribuut="Rubriek">Staats- en bestuursrecht (Grondrechten) Strafrecht en strafprocesrecht (Misdrijven) Welzijn (Vrouwen)</item>
         <item attribuut="Trefwoorden">Mensenrechten Saudi-Arabië Vrouwen Zedendelicten</item>
         <item attribuut="Vindplaats">Kamervragen met antwoord 2007-2008, nr. 883, Tweede Kamer</item>
         <item attribuut="Vraagnr_bij_indiening">2070805340</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="CDA">Jonker Van Gennip</persoon>
         </item>
         <item attribuut="Datum_reaktie">2007-12-13</item>
         <item attribuut="Datum_indiening">2007-11-23</item>
         <item attribuut="Document-id">KVR30387</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1887" allpagenumbers="1887 1888" vetnummer="2070805340" code="0708tkkvr883" lopendefooter="Tweede Kamer, vergaderjaar 2007–2008, Aanhangsel" filenaam="KVR30387" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="883" onderwerp="" indiendatum="2007-11-23">
         <vrager partij="CDA" oorsprong="parlement">Jonker Van Gennip</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2007-12-13">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Bent u geschokt over het vonnis dat is uitgevaardigd in Saoedi-Arabië tegen de vrouw die het slachtoffer is van verkrachting en het verbod tegen haar advocaat om haar te verdedigen? Hoe beoordeelt u het feit dat publiciteit in de media geleid heeft tot verhoging van het vonnis? <voetnoot nummer="1"/>
      </vraag>
      <vraag nummer="2">Bent u voornemens actie te ondernemen naar aanleiding van dit bericht? Zo ja, bent u van plan Saoedi-Arabië hierop aan te spreken en aan te dringen op een eerlijke en goede rechtsgang, waarbij de verdediging door een advocaat niet mag worden verboden? Bent u tevens bereid op zeer korte termijn bij de Saoedische autoriteiten aan te dringen op het afzien van de opgelegde straf en om het besluit om de advocaat te laten verschijnen voor de tuchtraad te herzien? </vraag>
      <vraag nummer="3">Wat is uw mening over het voornemen van Saoedi-Arabië toe te treden tot de VN-verdragen en de voorbehouden die zij daarbij maakt betreffende de positie van de vrouw, zoals blijkt uit het verslag van het bezoek van de mensenrechtenambassadeur aan Saoedi-Arabië van 7 juli 2007? Houdt de Nederlandse regering vast aan het standpunt dat zonder de erkenning van gelijke rechten voor mannen en vrouwen, toetreding tot deze verdragen niet mogelijk is? Wat is in dezen de mening van de Europese Unie? Bent u bereid het Nederlandse standpunt uit te dragen binnen de Europese Unie? Toelichting Deze vragen dienen ter aanvulling op eerdere vragen terzake van het lid Wilders (PVV), ingezonden 20 november 2007, (vraagnummer 2070805130). </vraag>
      <noten afkomstig="vraag">
         <noot nummer="2"/>
         <noot nummer="1" weblink="http://www.elsevier.nl/nieuws/laatste_24_uur/artikel/asp/artnr/179636/">http://www.elsevier.nl/nieuws/laatste_24_uur/artikel/asp/artnr/179636/</noot>
         <noot nummer="2" documenttype="Kamerstuk" kamerstuk-id="30 800 V" documentnummer="109">Kamerstuk 30 800 V, nr. 109</noot>
      </noten>
   </vragen>
   <antwoorden aantal="3">
      <antwoord nummer="1">Ja. Zie ook mijn antwoorden op de Kamervragen van het lid Wilders ter zake, (kenmerk DAM-832/07 van 29 november jl). Ik ben ook geschokt over het feit dat de straf verzwaard is vanwege het opzoeken van de publiciteit. </antwoord>
      <antwoord nummer="2">De Saoedische ambassadeur werd op 27 november uitgenodigd op het ministerie van Buitenlandse Zaken. Tijdens het gesprek met de ambassadeur op hoog ambtelijk niveau werd de grote zorg van de Nederlandse regering uitgesproken naar aanleiding van het vonnis en werd gewezen op het belang van de universaliteit van mensenrechten. Onderstreept werd dat reserves op basis van traditie, religie en cultuur haaks staan op de universele verklaring van de rechten van de mens. Tevens heeft Nederland erop aangedrongen dat de procedure tegen de advocaat wordt gestaakt. </antwoord>
      <antwoord nummer="3">In algemene zin verwelkom ik het voornemen van Saoedi-Arabië om verbetering in zijn mensenrechtenbeleid te bereiken. Daarom verwelkomt Nederland de toetreding van Saoedi-Arabië tot daarmee overeenkomende VN-mensenrechtenverdragen. De bewuste verdragen geven staten niet de mogelijkheid om de toetreding van andere staten tegen te houden. Saoedi-Arabië heeft bij de toetreding tot het Verdrag inzake de Uitbanning van alle Vormen van Discriminatie van Vrouwen (CEDAW) twee voorbehouden gemaakt, waarin o.a. wordt verwezen naar de voorrang van nationaal recht in geval van tegenstrijdigheid met de bepalingen van het Verdrag. Nederland heeft tegen deze voorbehouden bezwaar gemaakt, zoals het altijd pleegt te doen bij voorbehouden die verwijzingen bevatten naar religieuze wetgeving en/of nationaal recht. Een staat die bezwaar maakt tegen een voorbehoud van een andere staat kan zich er tegen verzetten dat het verdrag, in zijn geheel of voor het deel van het verdrag waar het voorbehoud betrekking op heeft, in werking treedt tussen deze twee staten. Het verdrag, of een deel daarvan, geldt dan niet tussen de staat die het voorbehoud heeft gemaakt en de staat die bezwaar heeft gemaakt tegen het voorbehoud. Ook kan de staat die het bezwaar maakt er voor kiezen zich niet te verzetten tegen de inwerkingtreding van het verdrag tussen de twee staten. In dat geval kunnen die staten elkaar aan hun verdragsverplichtingen houden. In het geval van CEDAW en Saoedi-Arabië heeft Nederland voor de tweede optie gekozen en is het Verdrag tussen beide landen in werking getreden. Hierdoor bestaat namelijk een instrument om Saoedi-Arabië aan te spreken op zijn verdragsverplichtingen, zoals de erkenning van de gelijke rechten voor mannen en vrouwen (artikel 28, tweede lid, van het CEDAW). De Nederlandse regering houdt vast aan het standpunt dat, in het geval een voorbehoud de gelijke rechten van mannen en vrouwen ondermijnt, hiertegen bezwaar gemaakt wordt. Dit Nederlandse standpunt komt overeen met het algemene standpunt van de EU-lidstaten. </antwoord>
      <noten afkomstig="antwoord"/>
   </antwoorden>
</kvr>
