<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de wachttijden voor hartoperaties. (Ingezonden 1 februari 1996); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2772
</item>
         <item attribuut="Rubriek">Gezondheidszorg (Geneeskunde) Gezondheidszorg (Zorginstellingen)</item>
         <item attribuut="Trefwoorden">Chirurgie Ziekenhuizen</item>
         <item attribuut="Vindplaats">Kamervragen met antwoord 1995-1996, nr. 821, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1996-03-22</item>
         <item attribuut="Datum_indiening">1996-02-01</item>
         <item attribuut="Document-id">KVR2772</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1665" allpagenumbers="1665 1666" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="821" onderwerp="" indiendatum="1996-02-1">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="22 maart 1996), zie ook Aanhangsel Handelingen nr. 657, vergaderjaar 1995–1996">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Zijn in vrijwel alle Nederlandse Hartcentra de wachttijden voor hartoperaties nog steeds langer dan drie maanden en in Groningen, Zwolle en Nieuwegein zelfs langer dan een jaar? 1, 2 </vraag>
      <vraag nummer="2" voetnoot="3">Hebt u in 1995 besloten tot uitbreiding van de capaciteit met 650 extra open-hartoperaties omdat u van mening bent, dat de wachttijden voor open-hartchirurgie ten hoogste zes weken en in het uiterste geval drie maanden mogen zijn? <voetnoot nummer="3"/>
      </vraag>
      <vraag nummer="3">Zijn deze 650 toegezegde extra open-hartoperaties in 1995 daadwerkelijk uitgevoerd? Zo ja, in welke centra? </vraag>
      <vraag nummer="4">Hoeveel extra open-hartoperaties zijn er gepland voor 1996? </vraag>
      <vraag nummer="5">Is de impuls van 16 miljoen voor 650 extra hartoperaties voldoende om de wachttijden voor hartpatie¨nten binnen korte tijd tot een aanvaardbaar niveau te laten dalen? </vraag>
      <vraag nummer="6">Mag, indien een hartpatie¨nt niet binnen een aanvaardbare termijn van 6 weken en in het uiterste geval drie maanden geholpen kan worden in een van de Nederlandse centra, een ziekenfonds vanuit de zorgplicht een open-hartoperatie in het buitenland vergoeden? </vraag>
      <noten afkomstig="vraag">
         <noot nummer="1">Maandelijkse wachtlijstinventarisatie van de Begeleidingscommissie Hartchirurgie</noot>
         <noot nummer="2" datum="1996-01-27" bron="De Telegraaf">De Telegraaf, 27 januari 1996</noot>
         <noot nummer="3" datum="1995-06-3" bron="Het Parool">Het Parool, 3 juni 1995</noot>
      </noten>
   </vragen>
   <antwoorden aantal="6">
      <antwoord nummer="1">Uit de rapportage van de Begeleidingscommissie Hartchirurgie Nederland (BHN) van 16 februari jl. blijkt dat per 15 januari 1996 de voorspelde wachttijd voor niet-urgente patie¨nten in bijna alle centra 3 of meer maanden bedroeg. De BHN vermeldt een wachttijd voor het AZG van 10 maanden, voor St. Antonius Ziekenhuis van 7–8 maanden en voor Academisch Ziekenhuis Nijmegen van 6 maanden. Hierbij moet het volgende worden aangetekend: – In genoemde centra wordt 50% van de patie¨nten op een wachtlijst binnen 2–2,5 maanden geopereerd; – De wachtlijst van de BHN betreft uitsluitend niet-urgente patie¨nten. Acute patie¨nten worden in alle gevallen met voorrang behandeld en worden doorgaans binnen 24 uur geholpen. Andere urgente patie¨nten worden zo spoedig mogelijk geholpen. – Van insiders heb ik vernomen, dat de opgaven van (enkele) ziekenhuizen, waar de wachtlijstregistratie nog niet is geautomatiseerd, «vervuild» kunnen zijn met patie¨nten waarover nog niet definitief besloten is dat zij een hartoperatie zullen ondergaan. Naar verwachting zal de automatisering van de wachtlijstregistratie met ingang van 1997 in alle centra zijn doorgevoerd. </antwoord>
      <antwoord nummer="2">Met de Landelijke Werkgroep OHO/PTCA (een landelijk werkgroep waarin de centra, de betrokken beroepsgroepen, verzekeraars en een vertegenwoordiger van patie¨ntenorganisaties zitting hebben) en de Gezondheidsraad ben ik van mening dat voor de definitief voor een hartoperatie gescreende patie¨nten de wachttijd zes weken en in het uiterste geval drie maanden mag zijn. Het besluit tot uitbreiding van de capaciteit met 650 extra open-hartoperaties heb ik in het voorjaar van 1995 genomen, op voorstel en na overleg met de werkgroep. Met brief van 1 juni 1995 heb ik de werkgroep hiervan op de hoogte gesteld. Overigens heb ik in mijn brief van 1 juni aan de werkgroep een aantal voorwaarden aan die uitbreiding gekoppeld, die ik graag gerealiseerd zou zien: a. Het opzetten van een landelijke wachtlijstregistratie en -coo¨rdinatie; b. Het opzetten van een landelijke medische registratie; c. Het opstellen van een landelijk protocol indicatiestelling; d. Introductie van nieuwe ontwikkelingen langs de weg van MTA; e. Het, op basis van de onder 1. genoemde registratie, tijdig doorverwijzen van patie¨nten; f. Een systeem van zelfvisitatie; g. De uitwerking van deze voorwaarden in een gezamenlijk document. Met brief van 6 december 1995 heeft de Landelijke Werkgroep formeel haar bereidheid uitgesproken tot verdere uitwerking van bovengenoemde voorwaarden. </antwoord>
      <antwoord nummer="3">Op dit moment zijn mij over 1995 nog geen definitieve cijfers per centrum bekend. Volgens Zorgverzekeraars Nederland (ZN) zijn er in 1995 in totaal 515 hartoperaties meer afgesproken dan in 1994. Volgens de voorlopige cijfers van ZN ligt de gerealiseerde produktie in 1995 echter slechts 345 hoger dan in 1994. De reden(en) voor het verschil kan ik nog niet aangeven. De definitieve realisatiecijfers per centrum over 1995 verwacht ik over enkele weken. </antwoord>
      <antwoord nummer="4">Zoals staat aangegeven in het FOZ-1996, pagina 44, wordt voor 1996 uitgegaan van een groei van 2%. Dit betekent dat ik rekening houd met een groei van ca. 270 operaties. Dit is conform eerdere rapportage omtrent de te verwachten behoefte-ontwikkeling door de Gezondheidsraad en een behoefteraming van de Landelijke Werkgroep OHO/PTCA, waarbij is uitgegaan van gepaste zorg. In die cijfers is geen rekening gehouden met een eventueel achterblijven van de produktie in 1995. De centra en de zorgverzekeraars hebben overigens, ook in 1996, de mogelijkheid om produktie-afspraken te maken die afwijken van mijn planning. Zij hebben hierin hun eigen verantwoordelijkheid, waarbij ik er vanuit ga, dat zij daarbij rekening houden met bovengenoemd uitgangspunt op het gebied van de wachttijden. Het totaal van de produktie-afspraken voor 1996 op het gebied van de hartchirurgie is mij nog niet bekend. </antwoord>
      <antwoord nummer="5">Op het moment dat ik de beslissing nam om 650 extra operaties financieel mogelijk te maken verwachtte ik dat de &gt; 3 mnd.-wachtlijst in 1995 grotendeels zou zijn gee¨limineerd. Ik baseerde mijn verwachting op behoefteprognoses van de Gezondheidsraad en op de verwachtingen van de Landelijke Werkgroep OHO/PTCA (voor de komende jaren een verwachte groei van 2%). Inmiddels blijkt afgaande op de registraties van de BHN dat het teruglopen van de wachttijden toch minder snel gaat (zie bijgaand overzicht op basis van de cijfers van de BHN van de ontwikkeling in de wachttijden in 1994 en 1995). Belangrijke reden daarvoor is dat wellicht in 1995, zoals de voorlopige cijfers van Zorgverzekeraars Nederland aangeven, minder hartoperaties zijn gedaan dan ik financieel mogelijk heb gemaakt. Overigens kunnen voor de wachtlijst en ontwikkelingen daarin bij de hartchirurgie veel verschillende oorzaken zijn. De feitelijke factoren zijn niet alle even helder. Ik acht het dan ook gewenst dat de ontwikkelingen van de afgelopen periode worden gee¨valueerd. Ik zal de Landelijke Werkgroep OHO/PTCA vragen die evaluatie ter hand te nemen. Op grond van het (nog vast te stellen) nieuwe Planningsbesluit hartchirurgie en interventiecardiologie zullen de centra dit jaar verplicht worden mee te werken aan de introductie van een landelijke registratie van de toepassing van hartchirurgie en PTCA en aan een landelijke wachtlijstregistratie. In dat kader zal ik bevorderen dat gegevens over wachttijden meer precieze informatie geven en de oorzaken voor verlenging van de wachttijden (zoals uitbreiding van de indicatiestelling) beter traceerbaar worden. </antwoord>
      <antwoord nummer="6">Een ziekenfonds kan, op grond van artikel 9, lid 4, van de Ziekenfondswet, aan een verzekerde toestemming verlenen zich voor het verkrijgen van de verstrekking tot een niet-geconstracteerde persoon of instelling buiten Nederland te wenden. Die toestemming zal worden gegeven, indien voor de verzekerde de hulp is aangewezen e´n daarbij blijkt dat er geen mogelijkheid is die hulp voldoende tijdig binnen Nederland te verkrijgen. Een termijn van zes weken of drie maanden kan hierbij echter niet als vast criterium worden gehanteerd. Per geval zal de medische noodzaak moeten worden beoordeeld. Zo zal voor zeer urgente gevallen een termijn van enkele dagen al te lang kunnen zijn, terwijl voor sommige andere gevallen ook een termijn van drie maanden medisch nog aanvaardbaar kan zijn. Ik acht het gewenst, dit is de verantwoordelijkheid van het veld, dat het zenden van patie¨nten naar het buitenland zoveel mogelijk wordt vermeden. Dit is mogelijk door strikte hantering van richtlijnen voor gepast gebruik, een hier op afgestemde produktie en het tot stand brengen van een meer doelmatige organisatie van de zorg. </antwoord>
      <noten afkomstig="antwoord"/>
   </antwoorden>
</kvr>
