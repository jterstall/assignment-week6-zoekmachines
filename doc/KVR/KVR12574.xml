<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kamp en Niederer (beiden VVD) aan de minister van Justitie over wapenvergunningen. (Ingezonden 12 september 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12574
</item>
         <item attribuut="Inhoud">Betreft de kwaliteit van het toezicht op het particulier bezit van vuurwapens en de mogelijkheden van de politie om bij twijfel vuurwapenvergunningen in te trekken.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Veiligheid)</item>
         <item attribuut="Trefwoorden">Handwapens Openbare orde en veiligheid</item>
         <item attribuut="Vindplaats">Kamervragen met antwoord 2000-2001, nr. 217, Tweede Kamer</item>
         <item attribuut="Vraagnr_bij_indiening">2990015610</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Kamp</persoon>
            <persoon partij="VVD">Niederer</persoon>
         </item>
         <item attribuut="Datum_reaktie">2000-11-03</item>
         <item attribuut="Datum_indiening">2000-09-12</item>
         <item attribuut="Document-id">KVR12574</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="443" allpagenumbers="443 444" vetnummer="2990015610" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12574" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="217" onderwerp="" indiendatum="2000-09-12">
         <vrager partij="VVD" oorsprong="parlement">Kamp</vrager>
         <vrager partij="VVD" oorsprong="parlement">Niederer</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="3 november 2000), zie ook Aanhangsel Handelingen nr. 41, vergaderjaar 2000–2001">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van de artikelen over «falend toezicht op wapens en munitie»? <voetnoot nummer="1"/>
      </vraag>
      <vraag nummer="2">Heeft de politie enige tijd geleden enkele inwoners van Zevenaar gevraagd vuurwapens in te leveren naar aanleiding van een tip dat een vuurgevecht tussen rivaliserende families op handen was? </vraag>
      <vraag nummer="3">Zijn deze vuurwapens vier weken later desgevraagd teruggegeven? </vraag>
      <vraag nummer="4">Wordt een van de betrokkenen er van verdacht vervolgens met een van deze wapens twee inwoners van Arnhem te hebben vermoord? </vraag>
      <vraag nummer="5">Heeft een politiefunctionaris verklaard dat de wapens teruggegeven moesten worden «simpelweg omdat we geen wettelijk bewijs hadden om de vuurwapenvergunningen in te trekken»? Hoe beoordeelt u deze opvatting? </vraag>
      <vraag nummer="6">Deelt u de opvatting van de voorzitter van de Koninklijke Nederlandse Schutters Associatie KNSA dat de politie bij de geringste twijfel een wapenvergunning mag intrekken? </vraag>
      <vraag nummer="7">Hoe beoordeelt u de kwaliteit van het toezicht op wapenvergunningen en de mogelijkheden om verleende vergunningen in te trekken? </vraag>
      <noten afkomstig="vraag">
         <noot nummer="1" datum="2000-09-9" bron="Gelders Dagblad">Gelders Dagblad, 9 september 2000</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2, 3 en 4">Op 3 maart 1999 vond in de gemeente Zevenaar een schietpartij plaats, waarbij een inwoner van Zevenaar werd doodgeschoten. Deze man was kort daarvoor in vrijheid gesteld, nadat hij een gevangenisstraf voor doodslag op een inwoner van Arnhem had uitgezeten. Uit het opsporingsonderzoek bleek dat er sprake was van zogenaamde bloedwraak tussen een Arnhemse en een Zevenaarse familie. Gelet op de achtergrond van beide families en de situatie ter plaatse van de Zevenaarse familie, is een lid van de Zevenaarse familie vervolgens door de regiopolitie Gelderland-Midden gevraagd zijn vuurwapens (drie stuks) preventief in bewaring te geven aan de plaatselijke politie. Betrokkene was verlofhouder in de zin van artikel 28 van de Wet wapens en munitie (Wwm). Het was hem toegestaan wapens voorhanden te hebben. De verlofhouder heeft vrijwillig aan het verzoek van de politie voldaan. Inbeslagneming van de wapens op grond van artikel 94 van het Wetboek van Strafvordering was niet mogelijk. Ook waren de gronden voor intrekken van het verlof ex artikel 7, tweede lid, Wwm niet aanwezig; bij de beantwoording van de vragen 6 en 7 zal ik hier nog nader op ingaan. Omdat er geen concrete aanwijzingen zijn gevonden dat de Zevenaarse verlofhouder de wapens op een strafbare manier zou gaan gebruiken, heeft de politie de wapens op 13 april 1999 desgevraagd teruggegeven aan de verlofhouder. In april 2000 zijn twee inwoners van Arnhem doodgeschoten met één van de wapens van de hierboven genoemde verlofhouder. De verlofhouder is één van de verdachten. Zijn wapens zijn in beslaggenomen en zijn verlof is ingetrokken. </antwoord>
      <antwoord nummer="5">In een vraaggesprek met een journalist heeft een politiefunctionaris in algemene termen de gang van zaken rond de aanvraag van een vuurwapenvergunning geschetst. In dit gesprek is uitdrukkelijk niet ingegaan op een tot één of meer personen of omstandigheden herleidbare casuïstiek. </antwoord>
      <antwoord nummer="6 en 7">Op basis van artikel 7 van de Wet wapens en munitie kan een verlof tot het voorhanden hebben van een vuurwapen worden ingetrokken, indien er aanwijzingen zijn dat aan de houder van een verlof het onder zich hebben van wapens en munitie niet langer kan worden toevertrouwd. Degene aan wie een verlof tot het voorhanden hebben wordt verleend, komt in een uitzonderingspositie te verkeren ten opzichte van zijn medeburgers, waarvoor immers het algemene wettelijke verbod geldt om wapens en munitie voorhanden te hebben. Reeds geringe twijfel aan het verantwoord voorhanden hebben van vuurwapens, is voldoende reden om een verlof niet te verlenen, of een verlof in te trekken. Deze opvatting komt telkens terug in uitspraken die ik in administratief beroep doe en is tevens vaste jurisprudentie van de afdeling bestuursrechtspraak van de Raad van State. Zoals reeds aangegeven in de beantwoording op de vragen 2, 3 en 4 is in de onderhavige situatie bij de politie in april 1999 geen twijfel gerezen aan het verantwoord voorhanden hebben van vuurwapens door de betreffende verlofhouder; de wapens zijn daarom ook teruggegeven aan de verlofhouder. De verantwoordelijkheid voor het toezicht op de verloven tot het voorhanden hebben van een vuurwapen ligt bij de korpschef van de politieregio. Ik heb op dit moment geen aanwijzingen dat het toezicht structureel niet voldoet. In ieder geval zullen de activiteiten in het kader van de deskundigheidsbevordering, zoals die op dit moment plaatsvinden door de introductie op ruime schaal van de CD-Rom wapens en munitie er toe bijdragen dat de kwaliteit van het toezicht wordt vergroot. </antwoord>
      <noten afkomstig="antwoord"/>
   </antwoorden>
</kvr>
