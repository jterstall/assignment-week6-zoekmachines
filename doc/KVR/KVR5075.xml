<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Linden en Van Ardenne-Van der Hoeve (beiden CDA) over de problemen rond de aspergeoogst. (Ingezonden 22 mei 1997); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5075
</item>
         <item attribuut="Rubriek">Arbeid (Overig) Landbouw (Akkerbouw)</item>
         <item attribuut="Trefwoorden">Akkerbouw Seizoenarbeid</item>
         <item attribuut="Vindplaats">Kamervragen met antwoord 1996-1997, nr. 1354, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Van der Linden</persoon>
            <persoon partij="CDA">Van Ardenne-Van der Hoeve</persoon>
         </item>
         <item attribuut="Datum_reaktie">1997-06-09</item>
         <item attribuut="Datum_indiening">1997-05-22</item>
         <item attribuut="Document-id">KVR5075</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2765" allpagenumbers="2765" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1354" onderwerp="" indiendatum="1997-05-22">
         <vrager partij="CDA" oorsprong="parlement">Van der Linden</vrager>
         <vrager partij="CDA" oorsprong="parlement">Van Ardenne-Van der Hoeve</vrager>
         <vraagt-aan/>
      </vraagdata>
      <antwoorddata antwoorddatum="1997-06-9">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder>de minister van Landbouw, Natuurbeheer en Visserij en de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Is het u bekend dat bij de aspergeoogst in piektijden onvoldoende geschikte en gemotiveerde mensen beschikbaar zijn en dat zowel het Arbeidsbureau als de projectorganisatie Piekarbeid niet in staat zijn om in vacatures te voorzien? </vraag>
      <vraag nummer="2">Betekent dit niet ook dat soortgelijke problemen zich zullen gaan voordoen bij de fruitpluk in het najaar? </vraag>
      <vraag nummer="3">Indien de eerste vraag bevestigend wordt beantwoord bent u dan bereid aanvullende maatregelen te nemen? </vraag>
      <vraag nummer="4">Welke effecten heeft de nieuwe regeling gelegenheidsarbeid tot heden opgeleverd? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Uit informatie van uitvoerende instanties, de projectorganisatie Piekarbeid en de Arbeidsvoorziening, zijn er geen aanwijzingen dat er problemen zouden bestaan bij de personeelsvoorziening in de aspergeoogst. Voor het soort kortdurende en part-time arbeid als nodig voor de aspergeoogst blijken ook uitzendbureaus goed in staat op korte termijn personeel te leveren. Een teken dat er geen problemen lijken te zijn is ook dat het aantal aangemelde vacatures bij de Arbeidsvoorziening sinds 1994 successievelijk is gedaald van 2000 tot 300 dit jaar. Voorts hebben dit jaar slechts twee ondernemingen aanvragen om tewerkstellingsvergunningen van totaal 35 Polen ingediend. Deze verzoeken zijn nog in behandeling. Belangrijke bijdrage aan dit resultaat is geleverd door de inspanningen van de sector en de individuele tuinders die hun primaire verantwoordelijkheid voor een ordentelijk verloop van de personeelsvoorziening steeds meer blijken op te pakken. </antwoord>
      <antwoord nummer="2">Er zijn geen aanwijzingen dat zich tijdens de fruitpluk beduidende problemen in de personeelsvoorziening zullen voordoen. Voorzover fruittelers dit najaar voor zichzelf wel problemen verwachten, hebben zij de mogelijkheid deel te nemen aan de diverse personeelsvoorzieningsprojecten, waarvan in het recente verleden gebleken is dat hiermee doorgaans goeddeels in de behoefte kan worden voorzien. </antwoord>
      <antwoord nummer="3">Zoals blijkt uit mijn antwoord op de eerste vraag is er geen aanleiding om aanvullende maatregelen te nemen. </antwoord>
      <antwoord nummer="4">De Wet Premieregime bij marginale arbeid biedt aan zowel werkgevers als werknemers in de seizoenarbeid een vrijstelling van af te dragen premies werknemersverzekeringen. Deze wet is per 26 februari jl. in werking getreden. Over de effecten van deze wet is om die reden nog maar weinig bekend. Momenteel wordt er op verzoek van de Tweede Kamer een evaluatieonderzoek uitgevoerd naar de reden waarom er een relatief gering aantal uitkeringsgerechtigden werkzaam is op vacatures in de aspergeoogst. In het bovengenoemd onderzoek worden de eerste effecten van deze wet zoveel mogelijk meegenomen. </antwoord>
      <noten afkomstig="antwoord"/>
   </antwoorden>
</kvr>
