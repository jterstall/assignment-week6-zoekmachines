<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Haverkamp (CDA) aan de staatssecretaris van Verkeer en Waterstaat over de handel in vliegtickets. (Ingezonden 1 april 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22863
</item>
         <item attribuut="Inhoud">Vragen naar aanleiding van artikel 'Zorg over duurder vliegen' (Algemeen Dagblad) over voornemen Europese Commissie om handel in vliegtickets vrij te geven, in verband met vrees voor prijsstijgingen.</item>
         <item attribuut="Rubriek">Consument (Algemeen) Handel en economie (Mededinging) Verkeer, vervoer en waterstaat (Luchtvaart)</item>
         <item attribuut="Trefwoorden">Consumenten Luchtvaart Mededinging</item>
         <item attribuut="Vindplaats">Kamervragen met antwoord 2004-2005, nr. 1505, Tweede Kamer</item>
         <item attribuut="Vraagnr_bij_indiening">2040511810</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Haverkamp</persoon>
         </item>
         <item attribuut="Datum_reaktie">2005-04-26</item>
         <item attribuut="Datum_indiening">2005-04-01</item>
         <item attribuut="Document-id">KVR22863</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3213" allpagenumbers="3213 3214" vetnummer="2040511810" code="0405tkkvr1505" lopendefooter="Tweede Kamer, vergaderjaar 2004–2005, Aanhangsel" filenaam="KVR22863" issn-nummer="ISSN 0921 - 7398" uitgever="SduUitgevers ’s-Gravenhage 2005"/>
      <vraagdata vraagnummer="1505" onderwerp="" indiendatum="2005-04-1">
         <vrager partij="CDA" oorsprong="parlement">Haverkamp</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2005-04-26">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Bent ubekend met het artikel «Zorg over duurder vliegen»? <voetnoot nummer="1"/>
      </vraag>
      <vraag nummer="2">Kunt u aangeven of het inderdaad zo is dat de Europese Commissie op dit moment bezig is met het ontwikkelen van voorstellen waardoor de handel in vliegtickets wordt vrijgeven? Zo ja, wordt ubetrokken bij deze voorstellen? Wat is de insteek van de Nederlandse regering? Zo neen, ligt het in de lijn der verwachting dat een dergelijk voorstel op korte termijn zal worden voorbereid? </vraag>
      <vraag nummer="3">Kunt u ingaan op de stelling dat het in Madrid gevestigde reserveringssysteem Amadeus, dat eigendom is van Air France, Lufthansa en Iberia en 60 procent van de markt in handen heeft, bij het vrijgeven van de markt alleen nog maar eigen tickets zal aanbieden en dat dit prijsstijgingen tot gevolg kan hebben? </vraag>
      <noten afkomstig="vraag">
         <noot nummer="1" datum="2005-03-30" bron="Algemeen Dagblad">Algemeen Dagblad, 30 maart 2005</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Aangenomen wordt dat wordt gedoeld op de regels inzake geautomatiseerde boekingssystemen, beter bekend onder de Engelse naam computer reservation systems (CRS’s). Deze systemen (onder andere gebruikt door reisbureaus) bieden informatie over beschikbare vluchten en tarieven en geven de mogelijkheid vluchten te boeken. Daarnaast is ook informatie over hotels, autoverhuur en dergelijke opgenomen. De Europese Commissie werkt aan een voorstel voor amendering van de huidige verordening inzake een gedragscode voor CRS’s uit 1999. De huidige EU verordening inzake CRS’s beoogt te bewerkstelligen dat de informatie in deze systemen over vluchten en tarieven objectief is en dat luchtvaartmaatschappijen die mede-eigenaar zijn van een CRS die positie ook niet op andere manieren kan misbruiken, bijvoorbeeld door de boekingsgegevens van concurrerende luchtvaartmaatschappijen in te zien. Het is nog niet bekend wanneer de Commissie een voorstel voor amendering van de bestaande CRS regels indient. Waarschijnlijk zal niet eerder dan eind van dit jaar een voorstel aan de EU lidstaten en het Europees Parlement worden voorgelegd. Op dit moment is nog niet bekend wat de inhoud van het voorstel zal zijn. Het standpunt van de Nederlandse regering zal dan nog moeten worden uitgewerkt. In algemene zin kan ik daarover in het huidige stadium wel het volgende aangeven. In de VS is de CRS regelgeving inmiddels volledig afgeschaft. Naar mijn mening moet ook in de EU het uitgangspunt zijn dat deze regelgeving zoveel mogelijk wordt gereduceerd en de markt voor CRS’s wordt geliberaliseerd. Mede door de opkomst van boekingen via internet en het afstoten door veel luchtvaartmaatschappijen van deelnames in CRS’s is deze markt de laatste jaren zodanig veranderd dat de bestaande regels kritisch op hun nut en noodzaak moeten worden bezien. </antwoord>
      <antwoord nummer="3">In de eerste plaats merk ik op dat het aandeel van Amadeus in Europa als geheel waarschijnlijk lager ligt, op minder dan 50%. Naast Amadeus is er nog een aantal CRS’s actief, zoals Galileo, Worldspan en Sabre, die samen ook een groot marktaandeel hebben. Verder verwacht ik niet dat Amadeus bij afschaffing of reducering van de CRS regelgeving alleen nog maar tickets van de genoemde luchtvaartmaatschappijen zal verkopen of deze maatschappijen op andere manieren zal bevoordelen. Dergelijke discriminatie zousnel tot klachten van andere maatschappijen bij de Europese Commissie leiden die dan onder de algemene EU mededingingsregels kan worden aangepakt. Bovendien zouden andere airlines dan kunnen besluiten om alleen nog maar van de concurrerende CRS’s gebruik te maken. Verder wijs ik erop dat Air France, Lufthansa en Iberia tot verschillende allianties behoren die elkaar fel beconcurreren, hetgeen afspraken tussen deze maatschappijen en de CRS onderneming Amadeus over bevoordeling van deze luchtvaartmaatschappijen ook al weinig waarschijnlijk maakt. Overigens hebben naast de genoemde drie maatschappijen ook andere (niet luchtvaart)partijen een aandelenbelang in Amadeus. </antwoord>
      <noten afkomstig="antwoord"/>
   </antwoorden>
</kvr>
