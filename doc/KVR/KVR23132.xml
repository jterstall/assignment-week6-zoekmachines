<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hamer (PvdA) aan de minister van Onderwijs, Cultuur en Wetenschap over de omgang met de evolutietheorie in het protestants-christelijk onderwijs. (Ingezonden 12 mei 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23132
</item>
         <item attribuut="Inhoud">Vragen naar aanleiding van een bericht in het Dagblad van het Noorden van 7 mei 2005 waarin een uitspraak wordt aangehaald van de rector van het Augustinus College te Groningen.</item>
         <item attribuut="Rubriek">Voortgezet onderwijs (Eindtermen en schoolvakken)</item>
         <item attribuut="Trefwoorden">Bijzonder onderwijs Exacte vakken</item>
         <item attribuut="Vindplaats">Kamervragen met antwoord 2004-2005, nr. 1754, Tweede Kamer</item>
         <item attribuut="Vraagnr_bij_indiening">2040514700</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Hamer</persoon>
         </item>
         <item attribuut="Datum_reaktie">2005-05-27</item>
         <item attribuut="Datum_indiening">2005-05-12</item>
         <item attribuut="Document-id">KVR23132</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3737" allpagenumbers="3737 3738" vetnummer="2040514700" code="0405tkkvr1754" lopendefooter="Tweede Kamer, vergaderjaar 2004–2005, Aanhangsel" filenaam="KVR23132" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1754" onderwerp="" indiendatum="2005-05-12">
         <vrager partij="PvdA" oorsprong="parlement">Hamer</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2005-05-27">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hoe beoordeelt u de uitspraak van de rector van het protestants-christelijke Augustinus College in Groningen: «Wij zullen niet tolereren dat een leraar voor de klas vertelt dat hij de evolutietheorie aanhangt.»? <voetnoot nummer="1"/>
      </vraag>
      <vraag nummer="2">Is het Augustinus College een school die kan worden aangemerkt als een «strenge» school in de termen van de verkenning Vaste grond onder de voeten van de Onderwijsraad, en een school die een consequent en consistent beleid op religieuze of levensbeschouwelijke grondslag heeft gevoerd? </vraag>
      <vraag nummer="3">In hoeverre worden eindtermen die verbonden zijn met de evolutietheorie, wel gerealiseerd op een school, zoals hierboven genoemd, die haar protestants-christelijke identiteit op deze manier uitlegt? </vraag>
      <vraag nummer="4">Vormt het standpunt van de eerdergenoemde rector een geldige ontslaggrond voor zittend personeel van zijn school dat de evolutietheorie wel aanhangt? </vraag>
      <vraag nummer="5">In hoeverre mag een school binnen het kader van de Wet Gelijke Behandeling zeggen: «Aanhanger van de evolutietheorie komt bij ons niet voor de klas»? </vraag>
      <noten afkomstig="vraag">
         <noot nummer="1" datum="2005-05-7" bron="Dagblad van het Noorden" titel="Aanhanger evolutietheorie komt bij ons niet voor de klas">Dagblad van het Noorden, 7 mei 2005: «Aanhanger evolutietheorie komt bij ons niet voor de klas»</noot>
      </noten>
   </vragen>
   <antwoorden aantal="5">
      <antwoord nummer="1">Als minister van Onderwijs, Cultuur en Wetenschap kan ik niet anders dan vaststellen dat een bijzondere school eisen mag stellen ten aanzien van de gezindheid van de leraren. Het krantenbericht waarnaar wordt verwezen heeft overigens inmiddels tot een vervolgbericht geleid waarin wordt gemeld dat de rector, na een gesprek met verontruste docenten, zijn uitspraken betreurt en heeft gezegd dat hij zich niet genuanceerd genoeg heeft uitgedrukt. Ook wordt de algemeen directeur van de Christelijke Scholengemeenschap Groningen, waar de school onder valt, geciteerd. Volgens hem is de evolutietheorie al jaren een normaal onderdeel van de lessen: «Daar is geen enkele discussie over» (Trouw, 13 mei 2005). </antwoord>
      <antwoord nummer="2">Het is in het algemeen niet aan de minister om scholen te beoordelen wat betreft de mate van rechtzinnigheid. De school behoort, in termen van de genoemde verkenning, tot de «grote stroming» protestants-christelijk. </antwoord>
      <antwoord nummer="3">De scholen moeten zich houden aan de eindtermen (examenprogramma’s) biologie. De evolutietheorie maakt daarvan onderdeel uit. Zie ook het antwoord op vraag 1. </antwoord>
      <antwoord nummer="4">Dit is niet aan de orde. Zouden eisen op dit gebied aan de leraar worden gesteld, dan moeten daarover afspraken worden gemaakt bij de aanstelling. </antwoord>
      <antwoord nummer="5">Dat is volgens genoemde wet toegestaan. In artikel 5, eerste lid, is (o.a.) bepaald, dat het maken van onderscheid is verboden bij de aanbieding van een betrekking en de behandeling bij de vervulling van een openstaande betrekking. In het tweede lid van dat artikel is echter (o.a.) bepaald, dat dit onverlet laat «de vrijheid van een instelling van bijzonder onderwijs om eisen te stellen over de vervulling van een functie, die, gelet op het doel van de instelling, nodig zijn voor de verwezenlijking van haar grondslag, waarbij deze eisen niet mogen leiden tot onderscheid op grond van het enkele feit van politieke gezindheid, ras, geslacht, nationaliteit, hetero- of homoseksuele gerichtheid of burgerlijke staat». </antwoord>
      <noten afkomstig="antwoord"/>
   </antwoorden>
</kvr>
