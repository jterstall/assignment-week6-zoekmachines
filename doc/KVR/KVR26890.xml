<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vendrik (GroenLinks) aan de ministers van Volksgezondheid, Welzijn en Sport en van Sociale Zaken en Werkgelegenheid over artsen met burn-out. (Ingezonden 14 november 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26890
</item>
         <item attribuut="Inhoud">Een groot aantal artsen (arts-assistenten) en is chronisch oververmoeid (Volkskrant, 9 november 2006). Wat zijn de gevolgen hiervan voor de kwaliteit van de zorg. Daarnaast vragen over het negatieve oordeel van de ministers over het in deeltijd werken door artsen.</item>
         <item attribuut="Rubriek">Arbeid (Arbeidsbescherming) Gezondheidszorg (Medische beroepen) Inkomen en rechtspositie (Werktijden)</item>
         <item attribuut="Trefwoorden">Arbeidsbescherming Artsen Werktijden</item>
         <item attribuut="Vindplaats">Kamervragen met antwoord 2006-2007, nr. 439, Tweede Kamer</item>
         <item attribuut="Vraagnr_bij_indiening">2060702870</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2006-12-05</item>
         <item attribuut="Datum_indiening">2006-11-14</item>
         <item attribuut="Document-id">KVR26890</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="949" allpagenumbers="949 950" vetnummer="2060702870" code="0607tkkvr439" lopendefooter="Tweede Kamer, vergaderjaar 2006–2007, Aanhangsel" filenaam="KVR26890" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="439" onderwerp="" indiendatum="2006-11-14">
         <vrager partij="GroenLinks" oorsprong="parlement">Vendrik</vrager>
         <vraagt-aan>de ministers van Volksgezondheid, Welzijn en Sport en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2006-12-5">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u bekend met het onderzoek waaruit blijkt dat één op de vijf arts-assistenten voldoet aan de kenmerken van een burn-out, en dat bijna 40% chronisch oververmoeid is? <voetnoot nummer="1"/>
      </vraag>
      <vraag nummer="2">Bent u ook geschrokken van deze cijfers? Zo, ja welke acties bent u van plan te ondernemen? Zo neen, waarom niet? </vraag>
      <vraag nummer="3">Deelt u de indruk dat in werkelijkheid nog wel eens veel meer artsen chronisch oververmoeid zouden kunnen zijn, aangezien de helft van de medisch specialisten in opleiding de vragenlijst niet wilde invullen omdat ze het te druk hadden? </vraag>
      <vraag nummer="4">Bent u bereid de Inspectie voor de Gezondheidszorg te laten onderzoeken wat de gevolgen zijn van zoveel chronisch oververmoeide artsen op de kwaliteit van zorg? </vraag>
      <vraag nummer="5">Hebt u inmiddels spijt van het Arbeidstijdenbesluit waardoor artsen, als ze daar zelf mee instemmen, zestig uur per week mogen werken? Zo ja, bent u bereid het Arbeidstijdenbesluit aan te passen? </vraag>
      <vraag nummer="6">Bent u ook geschrokken van het gegeven dat er arts-assistenten zijn die 80 uur per week werken? Bent u bereid de Arbeidsinspectie de ziekenhuizen te laten doorlichten op de naleving van het Arbeidstijdenbesluit? Zo neen, waarom niet? </vraag>
      <vraag nummer="7">Hoe kijkt u, in het licht van deze cijfers, terug op uw uitspraak dat het zonde is van de dure opleiding als specialisten in deeltijd willen werken? </vraag>
      <vraag nummer="8">Bent u er inmiddels ook achter dat in deeltijd werkende artsen toch nog 40 uur per week werken, zoals bijvoorbeeld blijkt uit het Nivelrapport «Integratie deeltijdwerken medisch specialisten»? Zou in deeltijd werken dus niet juist bevorderd moeten worden, zodat de specialisten in opleiding behouden blijven voor de zorg en de kwaliteit van zorg niet in gevaar komt? </vraag>
      <vraag nummer="9">Bent u bereid in gesprek te gaan met de Orde van Medisch Specialisten om te onderzoeken op welke wijze deeltijdwerken in de zorg bevorderd kan worden? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-11-9" bron="de Volkskrant">de Volkskrant, 9 november 2006</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja, de cijfers verontrusten mij. In mijn antwoord op vraag 6 ga ik hier verder op in. </antwoord>
      <antwoord nummer="3">Op basis van de non-respons bij het onderzoek is niet te zeggen hoeveel artsen in totaal chronisch oververmoeid zijn. </antwoord>
      <antwoord nummer="4">Artsen én artsen in opleiding hebben een eigen verantwoordelijkheid voor het beperken van functieverlies door structurele overbelasting. Werkgevers hebben de verantwoordelijkheid arbeidstijden na te leven. Het behoort tot de reguliere taak van de Inspectie voor de Gezondheidszorg om de kwaliteit van zorg te bewaken. Indien deze kwaliteit om welke reden dan ook in het geding is, staan de Inspectie voor de Gezondheidszorg instrumenten ter beschikking om nader onderzoek te doen en indien nodig in te grijpen. Voorts is naast de arts de werkgever verantwoordelijk voor de kwaliteit van zorg. </antwoord>
      <antwoord nummer="5">Per 1 juni 2006 is de regeling voor aanwezigheidsdiensten in het ATB aangepast. Op grond van deze regeling bedraagt de maximum arbeidstijd voor arts-assistenten die aanwezigheidsdiensten draaien, tot 1 augustus 2007 gemiddeld 58 uur per week. Na 1 augustus 2007, tot uiterlijk 1 augustus 2009, mag de arbeidstijd in het geval van aanwezigheidsdiensten niet meer bedragen dan gemiddeld 56 uur. Bedraagt de arbeidstijd meer dan 58 of, per 1 augustus 2007, 56 uur dan kan dit alleen met de vrijwillige instemming van de werknemer (opt out) wanneer in cao-verband ook op collectief niveau gekozen is voor de opt out. In de cao Ziekenhuizen geven cao-partijen aan het gebruik van deze opt out niet nodig te vinden. De regels voor aanwezigheidsdiensten in het Arbeidstijdenbesluit passen binnen de vereisten van de Europese arbeidstijdenrichtlijn (2003/88/EG). </antwoord>
      <antwoord nummer="6">Uit het onderzoek blijkt dat arts-assistenten in de praktijk gemiddeld 51 uur uur per week werkzaam zijn. Dit is gemiddeld 7 uur meer dan hun contractuele (voltijds)arbeidsduur (F. M. M. A. van der Heijden e.a. «Toegewijd, maar oververmoeid», Medisch Contact, 10 november 2006). Op zich valt een dergelijke arbeidsduur nog binnen de grenzen van wat wettelijk is toegestaan. Dat neemt niet weg dat er in individuele gevallen sprake kan zijn van overtreding van de regels. In 2003 heeft de Arbeidsinspectie voor het laatst onderzoek gedaan naar de naleving van de regels in deze sector. Toen bleek dat de regels weliswaar al beter werden nageleefd maar dat er ook nog veel te verbeteren viel. De uitkomsten van het hiervoor genoemde onderzoek zullen betrokken worden bij de vaststelling van de toekomstige prioriteiten van de Arbeidsinspectie. De Arbeidsinspectie stelt jaarlijks op basis van een risico analyse prioriteiten vast voor haar inspectieactiviteiten naar de naleving van de Arbeidstijdenwet. Deze worden in het Jaarplan van de Arbeidsinspectie vastgelegd dat naar de Tweede Kamer wordt gezonden. In het Jaarplan 2007 van de Arbeidsinspectie is vooralsnog geen inspectieproject voor dit onderwerp (werktijden arts-assistenten) opgenomen. Wel wordt er op basis van klachten en misstanden in concrete gevallen opgetreden. De uitkomsten van het onderzoek onder arts-assistenten zijn aanleiding voor de Arbeidsinspectie en de Inspectie voor de Gezondheidszorg om in overleg te treden om te bezien of en welke meer structurele actie richting ziekenhuizen kan worden ondernomen. </antwoord>
      <antwoord nummer="7, 8 en 9">De minister van VWS is verantwoordelijk voor de toegankelijkheid, de betaalbaarheid en de kwaliteit van zorg. De kwaliteit van zorg is in de voorgaande vragen aan de orde geweest. Vanuit het oogpunt van toegankelijkheid van zorg is het van belang dat er voldoende capaciteit aan artsen beschikbaar is. Vanuit het oogpunt van de betaalbaarheid van zorg is het daarnaast van belang dat die capaciteit zo efficiënt mogelijk wordt aangewend. Vanuit deze verantwoordelijkheid gezien is het inderdaad zonde wanneer de trend zich voortzet dat de deeltijdfactor ook in de zorg nog verder afneemt. Overigens wordt de verwachte toekomstige deeltijdfactor al verdisconteerd in de capaciteitsramingen. Vanuit het bovengenoemde perspectief past het niet bij de verantwoordelijkheid van de minister van VWS om werken in deeltijd te stimuleren dan wel te ontmoedigen. Om mensen die ervoor kiezen om in deeltijd te werken voor de zorg te kunnen behouden, moet voorkomen worden dat er belemmeringen zijn voor deeltijdwerk. VWS heeft in 1999 aan ZonMw een opdracht gegeven om te zoeken naar oplossingen voor praktische belemmeringen die deeltijd werken in de weg staan. Dit programma is in 2005 afgerond. De onderzoeksresultaten lieten onder meer zien dat de zorgvraag voorspelbaar is en dat de planbaarheid die daaruit voortvloeit ervoor zorgt dat deeltijdwerken in veel ziekenhuizen geregeld kan worden. </antwoord>
      <noten afkomstig="antwoord"/>
   </antwoorden>
</kvr>
