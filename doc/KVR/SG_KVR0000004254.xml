<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bron">Staten-Generaal digitaal</item>
         <item attribuut="RecordIdentifier">sgd:mpeg21:19931994:0001743</item>
         <item attribuut="identifier">http://resolver.kb.nl/resolve?urn=sgd:mpeg21:19931994:0001743&amp;role=xml</item>
         <item attribuut="Permalink">http://resolver.kb.nl/resolve?urn=sgd:mpeg21:19931994:0001743</item>
         <item attribuut="Document-id">0000004254</item>
         <item attribuut="Rechten">Tweede Kamer der Staten-Generaal</item>
         <item attribuut="Vindplaats">Aanhangsel Tweede Kamer 1993-1994 nummer 529</item>
         <item attribuut="SGD-Type">Aanhangsel</item>
         <item attribuut="Type">Kamervragen</item>
         <item attribuut="Kamer">Tweede Kamer</item>
         <item attribuut="Bibliografische_omschrijving">Vragen van het lid Leerling (RPF) over de verkiezingsdatum voor de Provinciale Staten.</item>
         <item attribuut="titel">Aanhangsel Tweede Kamer 1993-1994 nummer 529</item>
         <item attribuut="Jaargang">1993_1994</item>
         <item attribuut="Vraagnummer">529</item>
         <item attribuut="Indiener">
            <persoon partij="RPF">Leerling</persoon>
         </item>
         <item attribuut="Datum_indiening">1994-05-16</item>
         <item attribuut="Beantwoorder">
            <persoon>De Graaff-Nauta</persoon>
         </item>
         <item attribuut="Datum_reaktie">1994-05-31</item>
         <item attribuut="Beginpagina">1075</item>
         <item attribuut="Eindpagina">1076</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1993-1994" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1075" allpagenumbers="1075" vetnummer="" code="" lopendefooter="Tweede Kamer, vergaderjaar 1993-1994, Aanhangsel" filenaam="" issn-nummer="ISSN 0921 • 7398" uitgever="Sdu Uitgeverij Plantijnstraat 's-Gravenhage 1994"/>
      <vraagdata vraagnummer="529" onderwerp="de verkiezingsdatum voor de Provinciale Staten." indiendatum="1994-05-16">
         <vrager partij="RPF" oorsprong="parlement">Leerling</vrager>
         <vraagt-aan/>
      </vraagdata>
      <antwoorddata antwoorddatum="1994-05-31">
         <antwoorder functie="minister" ministerie="Binnenlandse Zaken">de Graaff-Nauta</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">In hoeverre is bij de voorbereidingen van de verkiezingen voor de Provinciale Staten in 1995 rekening gehouden met het feit dat deze verkiezingen samenvallen met de Biddag voor gewas en arbeid? </vraag>
      <vraag nummer="2">Hoe beoordeelt u het gegeven dat een categorie kiesgerechtigde burgers hierdoor wordt belemmerd volledig te participeren in het politieke proces? </vraag>
      <vraag nummer="3">Bent u bereid maatregelen te treffen om de verkiezingsdatum niet te laten samenvallen met Biddag? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">Met betrekking tot de verkiezingen voor provinciale staten in 1995 is niet een beleidskeuze gemaakt voor een bepaalde verkiezingsdatum, omdat die datum rechtstreeks voortvloeit uit de Kieswet. Uit artikel F 1, eerste lid, jo. J 1, eerste lid, van de Kieswet volgt dat de provinciale statenverkiezingen in 1995 op 8 maart worden gehouden. Wel is bij de behandeling van de herziening van de Kieswet in 1989 uitgebreid gediscussieerd over de vraag in welke periode verkiezingen het beste kunnen worden gehouden. Het huidige systeem van de Kieswet komt erop neer dat de verkiezingen voor de gemeenteraden, de provinciale staten en de Tweede Kamer worden gehouden op de woensdag gelegen in de periode van 2 tot en met 8 maart, tenzij in één jaar zowel een reguliere Tweede-Kamerverkiezing als staten– of gemeenteraadsverkiezingen vallen (in dat geval - dat zich dit jaar voordoet - verschuift de Tweede-Kamerverkiezing naar mei). Bij de keuze voor de woensdag in de periode van 2 tot en met 8 maart hebben verschillende factoren een rol gespeeld, waaronder bijvooi beeld dat verkiezingen niet te vroeg in het jaar moeten vallen in verband met mogelijk slechte weersomstandigheden en niette laat in het jaar in verband met de mogelijkheid voor een nieuw kabinet of college om de begrotingsvoorbereiding ter hand te nemen. Gekozen is voor een zodanig systeem dat de dag van de stemming niet kan vallen op een algemeen erkende feestdag of op 4 mei. Ook is rekening gehouden met Pasen, in die zin dat in de week voor Pasen geen verkiezingen plaatsvinden omdat dan in het weekeinde van Pasen handelingen ter voorbereiding van de vaststelling van de uitslag zouden moeten worden verricht. Geen rekening is gehouden met de Biddag voor gewas en arbeid. Ook vanuit de Tweede Kamer is overigens bij de herziening van de Kieswet deze aangelegenheid niet aan de orde gesteld, terwijl op dat moment reeds was voorzien dat verkiezingen met enige regelmaat samen zouden vallen met de Biddag voor gewas en arbeid. </antwoord>
      <antwoord nummer="2 en 3">De Biddag voor gewas en arbeid is een dag waarop door sommige kerkgenootschappen bijzondere kerkdiensten worden gehouden, maar geen algemeen erkende christelijke feestdag. Bovendien heeft de Biddag voor gewas en arbeid kerkelijk gezien niet dezelfde status als een zondag. Het deelnemen aan de stemming op die dag is dan ook niet te beschouwen als een schending van de door de kerkgenootschappen in acht genomen zondagsheiliging. Vanuit dit gezichtspunt is er dus naar mijn mening geen sprake van een belemmering voor een categorie kiesgerechtigde burgers om hun stem uit te brengen. Ook feitelijk zal van een zodanige belemmering geen sprake zijn, aangezien er ook voor degenen die op de Biddag voor gewas en arbeid aan kerkdiensten deelnemen, voldoende gelegenheid is om daarnaast naar het stembureau te gaan. Ik ben dan ook niet bereid om een wijziging van de Kieswet op dit punt voor te stellen. </antwoord>
      <noten afkomstig="antwoord"/>
   </antwoorden>
</kvr>
