<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Graaf (D66) aan de minister-president en de minister van Buitenlandse Zaken over de rechtsgrond van unilateraal optreden tegen Irak. (Ingezonden 6 maart 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17350
</item>
         <item attribuut="Rubriek">Internationale betrekkingen (Verenigde Naties) Staats- en bestuursrecht (Internationale rechtsorde) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Oorlogen Oorlogsrecht VN</item>
         <item attribuut="Vindplaats">Kamervragen met antwoord 2002-2003, nr. 910, Tweede Kamer</item>
         <item attribuut="Vraagnr_bij_indiening">2020308310</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">De Graaf</persoon>
         </item>
         <item attribuut="Datum_reaktie">2003-03-12</item>
         <item attribuut="Datum_indiening">2003-03-06</item>
         <item attribuut="Document-id">KVR17350</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1903" allpagenumbers="1903 1904" vetnummer="2020308310" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17350" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="910" onderwerp="" indiendatum="2003-03-6">
         <vrager partij="D66" oorsprong="parlement">De Graaf</vrager>
         <vraagt-aan>de minister-president en de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2003-03-12">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder>de minister-president, minister van Algemene Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Vormt een militaire aanval op een andere staat, wanneer dit niet in overeenstemming is met het Handvest van de Verenigde Naties, een schending van het geweldsverbod als verwoord in art. 2 lid 4 van het Handvest en is deze derhalve aan te merken als een internationaal misdrijf van agressie? </vraag>
      <vraag nummer="2">Kunt u toelichten op grond waarvan u meent dat een nieuw besluit van de Veiligheidsraad volgend op resolutie 1441 niet noodzakelijk doch slechts wenselijk is om militaire actie tegen Irak te legitimeren? </vraag>
      <vraag nummer="3">Welke waarde hecht u in dit verband aan de bepaling in resolutie 1441 dat de Veiligheidsraad na rapportage van de Monitoring Verification and Inspection Commission van de Verenigde Naties (UNMOVIC) bijeen moet komen om de situatie te overwegen? </vraag>
      <vraag nummer="4">Indien een tweede resolutie, volgend op resolutie 1441, uitdrukkelijk door de Veiligheidsraad wordt verworpen of wordt getroffen door een of meerdere veto’s, wat is naar uw oordeel dan nog de eventuele rechtsgrond voor een militair optreden tegen Irak? Is er dan nog sprake van overeenstemming met het Handvest van de Verenigde Naties? </vraag>
      <vraag nummer="5">Hoe beoordeelt u de huidige diplomatieke onderhandelingen om tot draagvlak voor een tweede resolutie te komen en de daarbij door de Verenigde Staten gehanteerde methoden als financiële beloften, politieke druk en, naar verluidt, het inwinnen van inlichtingen over mogelijk stemgedrag? </vraag>
      <vraag nummer="6">Bent u bereid deze vragen vóór 12 maart 2003 te beantwoorden? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen ter zake van het lid Van Bommel, vraagnr. 2020308250, ingezonden 5 maart jl. </toelichting>
   <antwoorden aantal="6">
      <antwoord nummer="1">Ja, een militaire aanval niet in overeenstemming met het Handvest zou een schending zijn van het geweldsverbod (artikel 2, vierde lid) van het Handvest, en zou onder voorwaarden aangemerkt kunnen worden als agressie in de zin van resolutie 3314 van de Algemene Vergadering van de Verenigde Naties van 14 december 1974 indien de Veiligheidsraad aldus zou besluiten. </antwoord>
      <antwoord nummer="2">Resolutie 1441 kondigt «ernstige gevolgen» aan indien Irak wederom in gebreke zou blijken. In de visie van de regering houdt dit de mogelijkheid van militair optreden in tot afdwinging van de naleving door Irak van alle relevante resoluties van de Veiligheidsraad. Volgens de op 29 november 1990 door de Veiligheidsraad, ex Hoofdstuk VII van het VN-Handvest aangenomen resolutie 678 zijn de lidstaten van de VN gemachtigd tot het gebruik van «all necessary means». De op 3 april 1991 aangenomen resolutie 687, die o.m. ziet op de ontmanteling van het Irakese arsenaal aan massavernietigingswapens en ballistische raketten, verwijst terug naar resolutie 678. Toen in 1998 het systematisch door Irak tegenwerken van de inspectieteams leidde tot de terugtrekking ervan, reageerden de VS en het VK hierop met militaire acties in de vorm van luchtaanvallen. De Nederlandse regering stelde zich destijds op het standpunt, met haar brief aan de Tweede Kamer van 17 december 1998, dat dit militair optreden werd gelegitimeerd door het geheel aan resoluties van de Veiligheidsraad vanaf 1991 inzake Irak (dat wil zeggen m.n. VR-resolutie 678 in combinatie met 687). Bij het Algemeen Overleg met de Vaste Kamercommissie Buitenlandse Zaken van 11 februari 1999 bleek van brede steun voor het standpunt dat dit militaire optreden legitiem was. Een specifieke mandaterende resolutie is derhalve juridisch niet noodzakelijk. Een uitspraak van de Veiligheidsraad is wel uit politiek oogpunt buitengewoon wenselijk ten behoeve van het internationale draagvlak. Dat alle leden van de VR ieder hun eigen onafhankelijke afweging zullen moeten maken spreekt voor zich. </antwoord>
      <antwoord nummer="3">Dit beraad in de Veiligheidsraad is van groot belang om de leden van de wereldgemeenschap in staat te stellen tot een afgewogen oordeel te komen over de vraag of Irak in gebreke is bij de naleving van resolutie 1441. De Veiligheidsraad is overigens al verscheidene malen bijeen geweest om hierover te overleggen n.a.v. de rapportage van UNMOVIC. </antwoord>
      <antwoord nummer="4">Ik moge verwijzen naar het antwoord op vraag 2. </antwoord>
      <antwoord nummer="5">Ik wil niet reageren op persberichten omtrent de werkwijze die door de Verenigde Staten zou worden gevolgd. Overigens is de Veiligheidsraad een politiek orgaan, waarbinnen diplomatieke onderhandelingen om tot draagvlak voor resoluties te komen, zo nodig gepaard gaande met de uitoefening van politieke druk, niet ongebruikelijk zijn. </antwoord>
      <antwoord nummer="6">Ja. </antwoord>
      <noten afkomstig="antwoord"/>
   </antwoorden>
</kvr>
