<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de ministers van Buitenlandse Zaken en van Financiën over dubbele pensioenen van europarlementariërs. (Ingezonden 5 september 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26511
</item>
         <item attribuut="Inhoud">Oud-leden van het Europees Parlement vechten bij de Hoge Raad tegen de fiscale naheffing over hun dubbele pensioen. Vragen over de aftrek van de pensioenpremie, het functioneren van de vrijwillige gedragscode en over de mogelijkheid om alle (oud)leden een naheffing van de inkomstenbelasting op te leggen.</item>
         <item attribuut="Rubriek">Belastingen (Inkomstenbelasting) Internationale betrekkingen (Europese Unie) Sociale zekerheid (Ouderdomsvoorzieningen en pensioenen (AOW))</item>
         <item attribuut="Trefwoorden">Europees Parlement Inkomstenbelasting Pensioenen</item>
         <item attribuut="Vindplaats">Kamervragen met antwoord 2006-2007, nr. 104, Tweede Kamer</item>
         <item attribuut="Vraagnr_bij_indiening">2050618500</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2006-10-10</item>
         <item attribuut="Datum_indiening">2006-09-05</item>
         <item attribuut="Document-id">KVR26511</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="217" allpagenumbers="217 218" vetnummer="2050618500" code="0607tkkvr104" lopendefooter="Tweede Kamer, vergaderjaar 2006–2007, Aanhangsel" filenaam="KVR26511" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="104" onderwerp="" indiendatum="2006-09-5">
         <vrager partij="SP" oorsprong="parlement">Van Bommel</vrager>
         <vraagt-aan>de ministers van Buitenlandse Zaken en van Financiën</vraagt-aan>
      </vraagdata>
      <antwoorddata antwoorddatum="2006-10-10">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de ministers van Financiën en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van het bericht dat oud-leden van het Europees Parlement (EP) bij de Hoge Raad vechten tegen de fiscale naheffing over hun dubbele pensioen? <voetnoot nummer="1"/>
      </vraag>
      <vraag nummer="2">Wat is de hoogte van de maandelijkse premie van het pensioen van leden van het EP, die in 1997 zo’n 4500 gulden per maand bedroeg? Hoeveel wordt hiervan betaald door het EP, welk deel wordt ingehouden op de onbelaste onkostenvergoeding en welk deel wordt betaald door de betrokkene? </vraag>
      <vraag nummer="3" voetnoot="2">Bestaat de mogelijkheid nog steeds voor leden van het EP om de pensioenpremie fiscaal af te trekken? Zo ja, hoe verhoudt zich dat tot de uitspraak van de toenmalig staatssecretaris van Financiën, Vermeend, dat «de premies niet aftrekbaar [zijn], noch als pensioenpremie, noch als lijfrentepremie»? <voetnoot nummer="2"/>Welke stappen gaat u nemen om deze situatie, zo mogelijk met terugwerkende kracht, recht te zetten? </vraag>
      <vraag nummer="4">Indien de Hoge Raad in het voordeel beslist van de fiscus, welke stappen gaat u dan nemen om alle (oud)leden van het EP een naheffing van de inkomstenbelasting op te leggen? </vraag>
      <vraag nummer="5" voetnoot="1">Deelt u de mening van de oud-minister van Economische Zaken, de heer Brinkhorst, dat politici «structureel onderbetaald» worden en dat de discussie over het pensioen van het EP «kleinzielig» is? <voetnoot nummer="1"/>
      </vraag>
      <vraag nummer="6">Bent u bereid de mogelijkheden te onderzoeken om (oud)leden van het EP die in het buitenland woonachtig zijn of waren, een naheffing van de loonbelasting op te leggen om te voorkomen dat zij de dans ontspringen? </vraag>
      <vraag nummer="7">Welke overwegingen hebben de doorslag gegeven bij de beslissing om de Wet schadeloosstelling, uitkering en pensioen leden Europees Parlement naar aanleiding van de discussie in 1997 over dubbele pensioenen van leden van het EP niet te wijzigen, maar om te volstaan met een gedragscode? </vraag>
      <vraag nummer="8">Deelt u de conclusie dat de vrijwillige gedragscode van Nederlandse leden van het EP niet naar behoren functioneert, aangezien hen vrij staat zich hieraan te onttrekken? Zo neen, waarom niet? </vraag>
      <vraag nummer="9">Bent u bereid de mogelijkheden te onderzoeken om de Wet schadeloosstelling, uitkering en pensioen leden Europees Parlement alsnog zodanig aan te passen dat een eventueel Europees pensioen in mindering wordt gebracht op hetgeen betrokkenen zouden ontvangen op grond van de Nederlandse pensioenregeling? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-08-26" bron="NRC, " titel="Ik heb het nooit voor het geld gedaan">NRC, «Ik heb het nooit voor het geld gedaan», 26 augustus 2006</noot>
         <noot nummer="2" datum="1997-10-29" bron="Interpellatiedebat over pensioenregelingen europarlementariërs">Interpellatiedebat over pensioenregelingen europarlementariërs, 29 oktober 1997, Handelingen,vergaderjaar 1997–1998, blz. 1233–1252</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Uit informatie van het Europees Parlement (Resolutie van het Europees Parlement met de opmerkingen die een integrerend deel uitmaken van het besluit over het verlenen van kwijting voor de uitvoering van de algemene begroting van de Europese Unie voor het begrotingsjaar 2004, afdeling I-Europees Parlement,, 26 september 2006) blijkt dat tweederde van de bijdrage aan de premie voor de «Regeling voor het aanvullend (vrijwillig) Pensioenfonds» wordt betaald door het Europees Parlement en eenderde door het EP-lid zelf. Leden die in 2005 deelnamen aan het pensioenfonds betaalden een maandelijkse bijdrage – uit de parlementaire onkostenvergoeding – van 948 euro. Het Parlement betaalde maandelijks 1.896 euro aan premie. Uit bovengenoemde resolutie blijkt dat het EP van mening is dat in de nabije toekomst de bijdragen van de leden aan de vrijwillige pensioenregeling uit persoonlijke inkomsten dienen te worden betaald en niet via de parlementaire onkostenvergoeding. </antwoord>
      <antwoord nummer="3">Leden van het Europees Parlement kunnen de eigen bijdrage (premie) aan de «Regeling voor het aanvullend (vrijwillig) Pensioenfonds» niet in aftrek brengen voor de inkomstenbelasting. Dit standpunt is onder meer opgenomen in het besluit van de staatssecretaris van Financiën van 8 juli 2002, nr. DGB2002/1239M. </antwoord>
      <antwoord nummer="4">Naast de eigen bijdrage van de individuele deelnemers stort ook het Europees Parlement ten behoeve van de deelnemers bedragen in het fonds. De procedures voor de Hoge Raad zien op de belastingheffing over deze bijdragen van het Europees Parlement. Belastingheffing over de bijdrage van het Europees Parlement aan de «Regeling voor het aanvullend (vrijwillig) Pensioenfonds» heeft niet bij alle Nederlandse leden van het EP plaatsgevonden. De redenen daarvoor zijn divers. Zo heeft een aantal leden niet aan de regeling deelgenomen; enkele anderen hadden geen woonplaats in Nederland en verschillende deelnemers hebben hun deelname beëindigd vóórdat het recht op (toekomstige) uitkeringen onvoorwaardelijk werd. Gedurende de eerste drie jaren van deelname en premiebetaling heeft de deelnemer slechts een voorwaardelijk recht op uitkering. Pas als is voldaan aan de voorwaarde van drie jaar premiebetaling, ontstaat een onvoorwaardelijk recht en kan heffing van inkomstenbelasting plaatsvinden. In de vorengenoemde situaties was geen belastbaar feit aanwezig zodat belastingheffing terecht achterwege is gebleven. In sommige gevallen is de belastingheffing aanvankelijk ten onrechte achterwege gebleven. De Belastingdienst is in die gevallen al tot navordering overgegaan, tenzij (in enkele gevallen) formele beletselen – verjaring of algemene beginselen van behoorlijk bestuur – daaraan in de weg stonden. </antwoord>
      <antwoord nummer="5">De opvattingen van het kabinet over het beloningsniveau van politieke ambtsdragers zijn verwoord in de kabinetstandpunten op de adviezen van de Adviescommissie rechtspositie politieke ambtsdragers (commissie Dijkstal). Op basis daarvan heeft het kabinet voorstellen gedaan voor de herinrichting van het beloningsgebouw van politieke ambtsdragers. Die zijn overigens niet van toepassing op de leden van het Europees Parlement gelet op de totstandkoming van het Statuut voor leden van het Europees Parlement (zie onder). </antwoord>
      <antwoord nummer="6">Voor (oud) leden van het Europees Parlement die ten tijde van hun lidmaatschap in het buitenland woonachtig zijn of waren, is het naar de huidige inzichten op basis van de bestaande regelgeving niet mogelijk om de bijdrage van het Europees Parlement aan de «Regeling voor het aanvullend (vrijwillig) Pensioenfonds» in de belastingheffing te betrekken. Mocht het oordeel van de Hoge Raad in de lopende procedures tot een andere opvatting aanleiding geven, dan zal dit uiteraard opnieuw worden bezien. </antwoord>
      <antwoord nummer="7 en 8" voetnoot="1">Leden van het Europees Parlement kunnen vrijwillig tot de pensioenvoorziening toetreden. Nederlandse leden van het Europees Parlement ontlenen hun pensioenaanspraken aan de Algemene pensioenwet politieke ambtsdragers (Appa) op dezelfde voet als leden van de Tweede Kamer. Dit betreft een volwaardig pensioen. Zoals ook bij beantwoording van eerdere Kamervragen (De Wit (SP),, 13 april 2005) is aangegeven, zou het onjuist zijn als Nederlandse EP-leden daarnaast nog aanspraak zouden maken op Europese pensioenen. <voetnoot nummer="1"/>In de genoemde gedragscode is gesteld dat de Nederlandse leden geen deel nemen aan de vrijwillige aanvullende pensioenregeling van het Europees Parlement. Het opstellen van gedragscodes voor bestuurders en volksvertegenwoordigers achten wij in zijn algemeenheid juist. Het opstellen en naleven van een gedragscode door leden van het Europees Parlement behoort primair tot hun eigen verantwoordelijkheid als volksvertegenwoordiger. Het opstellen van de gedragscode alsmede het vooruitzicht van een Europees Statuut voor leden van het Europees Parlement waren overwegingen om geen wettelijke maatregelen te treffen. Het Statuut is inmiddels tot stand gekomen. Het voorziet in een Europese alomvattende en uniforme rechtspositieregeling voor de leden van het Europees Parlement. De inwerkingtreding van het Statuut zal ertoe leiden dat de rechtspositie van de leden geen onderwerp meer is van nationale regelgeving. </antwoord>
      <antwoord nummer="9">Om een beter beeld te krijgen van de feitelijke situatie worden nadere inlichtingen ingewonnen bij Nederlandse leden van het EP. Daaruit zal blijken of er leden zijn die de gedragscode op dit moment niet hebben onderschreven en of er leden zijn die gebruik maken van de aanvullende Europese pensioenregeling. Mede op basis daarvan kan worden bezien op welke wijze het gewenste resultaat kan worden bereikt. Dat achten wij ook in het belang van het functioneren van het Europees Parlement. </antwoord>
      <noten afkomstig="antwoord">
         <noot nummer="1">Handelingen, vergaderjaar 2004–2005, blz. 1426</noot>
      </noten>
   </antwoorden>
</kvr>
