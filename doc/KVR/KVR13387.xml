<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden O. P. G. Vos en Nicolaï (beiden VVD) aan de ministers van Justitie en van Binnenlandse Zaken en Koninkrijksrelaties over criminaliteit op de Schiphollijn. (Ingezonden 8 februari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13387
</item>
         <item attribuut="Inhoud">Vragen naar aanleiding van een bericht in de Volkskrant over georganiseerde jeugdbendes die de Schiphollijn zouden terroriseren.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Verkeer, vervoer en waterstaat (Spoorwegen)</item>
         <item attribuut="Trefwoorden">Criminaliteitsbestrijding Jeugdcriminaliteit Spoorwegen</item>
         <item attribuut="Vindplaats">Kamervragen met antwoord 2000-2001, nr. 932, Tweede Kamer</item>
         <item attribuut="Vraagnr_bij_indiening">2000106240</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">O. P. G. Vos</persoon>
            <persoon partij="VVD">Nicolaï</persoon>
         </item>
         <item attribuut="Datum_reaktie">2001-03-26</item>
         <item attribuut="Datum_indiening">2001-02-08</item>
         <item attribuut="Document-id">KVR13387</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1939" allpagenumbers="1939 1940" vetnummer="2000106240" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13387" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="932" onderwerp="" indiendatum="2001-02-8">
         <vrager partij="VVD" oorsprong="parlement">O. P. G. Vos</vrager>
         <vrager partij="VVD" oorsprong="parlement">Nicolaï</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="26 maart 2001), zie ook Aanhangsel Handelingen nr. 725, vergaderjaar 2000–2001">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het bericht dat georganiseerde bendes van jongeren de Schiphollijn zouden terroriseren? <voetnoot nummer="1"/>
      </vraag>
      <vraag nummer="2">In welke categorie vallen deze problematische jeugdgroepen, gelet op de in het WODC-rapport van november 1999 «Aanpak groepscriminaliteit» gehanteerde indeling in hinderlijke groepen, overlastgevende groepen en criminele groepen? </vraag>
      <vraag nummer="3">Hebt u een indruk hoeveel jeugdgroepen van de zwaarste categorie in Nederland actief zijn? </vraag>
      <vraag nummer="4">Is inmiddels beleid ontwikkeld om vat te krijgen op de drie onderscheiden types problematische jeugdgroepen? In hoeverre wordt daarbij gekozen voor preventieve en/of respressieve maatregelen? </vraag>
      <vraag nummer="5">Deelt u de opvatting dat het, voor het geval het hier gaat om criminele jeugdgroepen zou gaan, aanbeveling verdient om gedurende ten minste drie maanden de opsporing te intensiveren door de feitelijke aanwezigheid van politie- en recherche-functionarissen in de betrokken risicotreinen te vergroten? </vraag>
      <vraag nummer="6">Deelt u de opvatting dat voor de aanpak van deze groepen eveneens winst is te behalen door het bevorderen van wederzijdse uitwisseling van informatie tussen basis politiezorg, recherche en jeugdzorg? </vraag>
      <noten afkomstig="vraag">
         <noot nummer="1" datum="2001-02-5" bron="Volkskrant">Volkskrant, 5 februari 2001</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Uit ambtsbericht van het College van Procureurs-generaal is gebleken dat bij de lokale parketten (Amsterdam en Haarlem) de zaken die zijn voortgekomen uit strafbare feiten gepleegd op de Schiphollijn, niet als zodanig geoormerkt of anderszins geclusterd zijn. Onderkend wordt dat het aantal diefstallen op de Schiphollijn (waaronder zakkenrollen) groot is. Voorzover jongeren op de genoemde lijn delicten plegen zou het gaan om criminele jongeren. Of er sprake is van een criminele groep in de terminologie zoals gebruikt in het rapport «Aanpak groepscriminaliteit» van november 2000, is zonder nader onderzoek niet eenduidig vast te stellen. Overigens wijs ik erop dat de problematiek breder is en dat het plegen van strafbare feiten op de Schiphollijn zich niet beperkt tot jeugdigen. </antwoord>
      <antwoord nummer="3">Uitgaande van de gehanteerde indeling in hinderlijke, overlastgevende en criminele jeugdgroepen in eerdergenoemd rapport, behoren criminele jeugdgroepen tot de zwaarste categorie. Er zijn geen exacte gegevens bekend over het aantal jeugdgroepen in Nederland die als crimineel zijn te kwalificeren. Er zijn wel gegevens die als indicatie kunnen dienen. Onlangs is – in opdracht van het ministerie van Justitie – onderzoek gedaan naar problematische jeugdgroepen («Jeugdcriminaliteit in groepsverband ontrafeld», Beke, Van Wijk en Ferwerda, 2000). In dit onderzoek is in vijf middelgrote gemeenten geïnventariseerd hoeveel hinderlijke, overlastgevende en criminele jeugdgroepen aanwezig zijn. In de vijf onderzochte gemeenten zijn in totaal 18 criminele jeugdgroepen aangetroffen. De resultaten van dit onderzoek geven aanleiding te veronderstellen dat in vergelijkbare gemeenten in Nederland eveneens criminele jeugdgroepen aanwezig zijn. Teneinde de gemeenten de mogelijkheid te bieden om in hun situatie vast te stellen of, en zo ja hoeveel, criminele jeugdgroepen actief zijn, wordt een eenduidig meetinstrument ontwikkeld zodat op termijn door de politie op lokaal niveau inventarisaties kunnen worden uitgevoerd. </antwoord>
      <antwoord nummer="4">Er is nog geen landelijk beleid ontwikkeld op de onderscheiden jeugdgroepen. Wel worden er op lokaal niveau al de nodige initiatieven genomen, zoals uit het rapport «Aanpak groepscriminaliteit» is gebleken. De ministeries van Justitie en van Binnenlandse Zaken en Koninkrijksrelaties werken momenteel gezamenlijk aan een nadere uitwerking van de aanbevelingen en conclusies uit beide voornoemde rapporten. Bij de beleidsontwikkeling wordt gestreefd naar een evenwichtige aanpak van deze problematiek door zowel preventieve als repressieve maatregelen te initiëren en stimuleren. Over de voortgang hiervan zult u worden geïnformeerd. </antwoord>
      <antwoord nummer="5">Uit ambtsbericht van het College van Procureurs-generaal blijkt dat de spoorwegpolitie, naar analogie van de speciale acties bij het EK-2000, graag (reguliere) acties wil gaan beginnen tegen de criminaliteit op de Schiphollijn. Deze acties zouden vooral in de zomermaanden moeten plaatsvinden, omdat vooral toeristen slachtoffer worden van diefstal. Op korte termijn zullen hierover besprekingen worden gevoerd tussen de spoorwegpolitie en het openbaar ministerie. Daarbij moet worden opgemerkt dat deze acties niet specifiek gericht zullen zijn op het aanpakken van jeugdbendes, maar op het terugdringen van de criminaliteit in het algemeen. Het OM zal bij deze opsporingsacties ook aandacht besteden aan de vraag of – voorzover het gaat om jeugdige daders – sprake is van groepsvorming en/of enig georganiseerd verband van waaruit de delicten worden gepleegd. </antwoord>
      <antwoord nummer="6">Het uitwisselen van informatie met betrekking tot onderhavige problematiek is een wezenlijk onderdeel van een goede aanpak. Dit betreft in de eerste plaats informatie-uitwisseling binnen de politie. Daarnaast is informatie-uitwisseling tussen de verschillende ketenpartners in het jeugd- en veiligheidsbeleid van groot belang. Met name laatstgenoemde vorm van informatie-uitwisseling wordt van rijkswege gestimuleerd. Als voorbeeld hiervan is het cliëntvolgsysteem-jeugdcriminaliteit te noemen. </antwoord>
      <noten afkomstig="antwoord"/>
   </antwoorden>
</kvr>
