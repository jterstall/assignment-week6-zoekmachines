<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Justitie over een pardonkandidaat die in Frankrijk is geweest. (Ingezonden 16 oktober 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30069
</item>
         <item attribuut="Inhoud">Nadere vragen over de situatie van de heer T. Hij zou niet meer voldoen aan alle criteria van de pardonregeling door een kort bezoek aan Frankrijk in 2004 (Aanhangsel van de Handelingen II, 2006-2007, nr. 2023). Frankrijk neemt geen asielverzoek in behandeling en kent geen categoriaal beschermingsbeleid voor Guinee. Nederland zou de zeer formalistische houding moeten loslaten en de heer T. alsnog een verblijfsvergunning moeten verstrekken.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2007-2008, nr. 593, Tweede Kamer</item>
         <item attribuut="Vraagnr_bij_indiening">2070802670</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2007-11-08</item>
         <item attribuut="Datum_indiening">2007-10-16</item>
         <item attribuut="Document-id">KVR30069</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1271" allpagenumbers="1271 1272" vetnummer="2070802670" code="0708tkkvr593" lopendefooter="Tweede Kamer, vergaderjaar 2007–2008, Aanhangsel" filenaam="KVR30069" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="593" onderwerp="" indiendatum="2007-10-16">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2007-11-8">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Herinnert u zich de eerdere vragen over de heer T.? 1, 2 </vraag>
      <vraag nummer="2" voetnoot="3">Deelt u nog steeds de mening dat Frankrijk verantwoordelijk is voor de asielaanvraag van de heer T., die een eerste asielaanvraag in Nederland deed vóór 1 april 2001 maar in 2004 drie dagen in Frankrijk is geweest? Bent u bekend met het gegeven dat het asielverzoek van de heer T. in Frankrijk aantoonbaar niet in behandeling wordt genomen? <voetnoot nummer="3"/>Hoe beoordeelt u deze situatie? </vraag>
      <vraag nummer="3">Wat vindt u van het feit dat Frankrijk niet de verantwoordelijkheid neemt die zij voor de asielaanvraag van de heer T. heeft op grond van de Dublinverordening? Wat gaat u hier aan doen? Bent u bereid Frankrijk hierop aan te spreken? </vraag>
      <vraag nummer="4">Wist u dat er in Frankrijk geen categoriaal beschermingsbeleid geldt voor Guinee en dat de heer T. ieder moment uitgezet kan worden naar Guinee? Deelt u de mening dat Frankrijk daarmee niet een voldoende niveau van bescherming biedt? </vraag>
      <vraag nummer="5">Deelt u de mening dat de gehele gang van zaken rondom de heer T., die in aanmerking zou komen voor de pardonregeling en in Nederland vrouw en kinderen heeft maar slechts drie dagen een bezoek heeft gebracht aan Frankrijk, getuigt van extreem formalisme en in strijd is met de ratio van de Dublinverordening en de pardonregeling? Bent u bereid de heer T. alsnog in Nederland een verblijfsvergunning te verstrekken? Zo neen, bent u bereid te bevorderen dat in Frankrijk zijn asielverzoek in behandeling wordt genomen om te voorkomen dat de heer T. nergens een asielaanvraag in kan dienen? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamervragen" documentjaargang="2006-2007" documentnummer="2023">Aanhangsel Handelingen, vergaderjaar 2006–2007, nr. 2023.</noot>
         <noot nummer="2">IND-nummer wordt onderhands toegezonden aan de bewindspersoon</noot>
         <noot nummer="3">Brief van 21 augustus 2007 van een Franse advocaat</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Volgens de Dublin-verordening, 343/2003/EG, moeten de lidstaten op basis van objectieve criteria, die in een bepaalde volgorde worden getoetst, nagaan welke lidstaat verantwoordelijk is voor de behandeling van een asielverzoek. Een lidstaat kan worden verzocht een asielzoeker terug te nemen wiens verzoek hij in behandeling heeft of volledig heeft behandeld en die zich in een andere lidstaat ophoudt zonder daarvoor toestemming te hebben gekregen. Deze lidstaat moet het verzoek in dat geval volledig behandelen en de nodige maatregelen nemen om ervoor te zorgen dat de asielzoeker zich naar zijn land van herkomst begeeft. Op grond van art. 16 van de Verordening 343/2003/EG is Frankrijk verantwoordelijk voor de behandeling van de asielaanvraag van betrokkene. Door instemming met de overdracht van betrokkene naar Frankrijk op 19 juni jl. en wederom op 9 augustus jl. heeft Frankrijk zich verplicht tot het terugnemen van betrokkene. Door overdracht aan de Franse autoriteiten is de verdere behandeling van het verzoek van betrokkene de verantwoordelijkheid van Frankrijk. Op grond van het interstatelijke vertrouwensbeginsel mag ik ervan uitgaan dat Frankrijk de verplichtingen uit hoofde van het Vluchtelingenverdrag en het EVRM naleeft. Uit de informatie van 21 augustus van de «groupe d’information et de soutien des immigrés», blijkt niet dat de asielaanvraag van november 2004 door de Franse autoriteiten niet in behandeling is genomen. Daarnaast blijkt uit het schrijven dat betrokkene in Frankrijk nog vreemdelingrechtelijke procedures heeft openstaan. </antwoord>
      <antwoord nummer="3">Onder verwijzing naar mijn antwoord op vraag 2 deel ik niet uw conclusie dat gebleken is dat Frankrijk de verantwoordelijkheid niet neemt die zij heeft voor de asielaanvraag van de heer T. op grond van de Dublin-verordening. </antwoord>
      <antwoord nummer="4">Het bieden van categoriale bescherming aan asielzoekers afkomstig uit een bepaald land, is nationaal beleid. In het voeren van een beleid van categoriale bescherming wordt geen aanleiding gezien om zelf het asielverzoek te behandelen, als op basis van de Dublin-verordening een andere lidstaat als verantwoordelijke lidstaat kan worden aangewezen. Het feit dat in een andere lidstaat voor een andere beleidslijn dan in Nederland gekozen is op basis van de in die lidstaat bekende bronnen, betekent niet dat er afbreuk wordt gedaan aan het non-refoulement beginsel. Op grond van de bepalingen in Dublin-verordening, 343/2003/EG, heeft iedere asielzoeker recht op een eerlijke en inhoudelijke behandeling van zijn verzoek, welke getoetst zal worden aan de bepalingen uit artikel 3 van het Europees verdrag voor de Rechten van de Mens en het Verdrag van Genève. Op basis van het interstatelijke vertrouwensbeginsel zoals bepaald in de Dublin-verordening kan derhalve niet gesteld worden dat Frankrijk niet een voldoende niveau van bescherming biedt. </antwoord>
      <antwoord nummer="5">Onder verwijzing naar de bovenstaande antwoorden is op grond van de Dublin-verordening Frankrijk verantwoordelijk voor de behandeling van de asielaanvraag van betrokkene. Ik mag erop vertrouwen dat Frankrijk de refoulementverboden respecteert. In een eerdere reactie ben ik reeds uitgebreid ingegaan op de redenen waarom de hierbedoelde vreemdeling niet in aanmerking komt voor een verblijfsvergunning op grond van de regeling. Dienaangaande verwijs ik u naar het aanhangsel van de Handelingen, vergaderjaar 2007–2007, nr. 2023. </antwoord>
      <noten afkomstig="antwoord"/>
   </antwoorden>
</kvr>
