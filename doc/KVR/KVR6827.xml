<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Heijden en Meijer (beiden CDA) over het kappen van bomen bij luchthaven Rotterdam. (Ingezonden 4 maart 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6827
</item>
         <item attribuut="Inhoud">Vragen over het weigeren van een kapvergunning door de deelgemeente Hillegersberg-Schiebroek. De vergunning heeft betrekking op bomen in het verlengde van de start- en landingsbaan van de luchthaven Rotterdam.</item>
         <item attribuut="Rubriek">Verkeer, vervoer en waterstaat (Luchtvaartterreinen) Verkeer, vervoer en waterstaat (Vliegveiligheid)</item>
         <item attribuut="Trefwoorden">Luchthavens Vliegveiligheid</item>
         <item attribuut="Vindplaats">Kamervragen met antwoord 1997-1998, nr. 993, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Van der Heijden</persoon>
            <persoon partij="CDA">Meijer</persoon>
         </item>
         <item attribuut="Datum_reaktie">1998-03-30</item>
         <item attribuut="Datum_indiening">1998-03-04</item>
         <item attribuut="Document-id">KVR6827</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2037" allpagenumbers="2037 2038" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6827" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="993" onderwerp="" indiendatum="1998-03-4">
         <vrager partij="CDA" oorsprong="parlement">Van der Heijden</vrager>
         <vrager partij="CDA" oorsprong="parlement">Meijer</vrager>
         <vraagt-aan/>
      </vraagdata>
      <antwoorddata antwoorddatum="1998-03-30">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Hebt u kennisgenomen van het feit dat de deelgemeente Hillegersberg-Schiebroek de kapvergunnning weigert, die nodig is om de bomen van het bos in het verlengde van de start- en landingsbaan van de luchthaven Rotterdam te kappen of te snoeien waar dat volgens de eisen van de Luchtvaartwet noodzakelijk is? </vraag>
      <vraag nummer="2">Weigert de deelgemeente voor de tweede keer een kapvergunning af te geven, nadat al eerder de Raad van State de deelgemeente heeft moeten dwingen haar wettelijke verplichtingen na te komen en dat de deelgemeente al sedert 1984 – ondanks een toezegging na behandeling van een aantal bezwaarschriften ter zake – weigert de aanplant van het betreffende bos te verzorgen in het licht van de eisen die de Luchtvaartwet stelt ten aanzien van het zogenaamde obstakelvlak bij het landen en opstijgen van vliegtuigen? </vraag>
      <vraag nummer="3">Is het waar dat inmiddels ten gevolge van het niet onderhouden van het bos en het weigeren van een kapvergunning de directie van Rotterdam Airport vergaande maatregelen heeft moeten nemen voor het vervoeren van passagiers en vracht via de luchthaven bij Rotterdam? </vraag>
      <vraag nummer="4">Weet u of daar inmiddels ook schadeclaims uit zijn voortgevloeid? </vraag>
      <vraag nummer="5">Bestaat of ontstaat er door de houding van de deelgemeente Hillegersberg-Schiebroek ook gevaar op en rond de luchthaven als gevolg van het feit dat vliegtuigen in een steeds scherpere landingshoek moeten dalen of opstijgen? </vraag>
      <vraag nummer="6">Zou een dergelijk gevaar ook moeten leiden tot het tijdelijk sluiten van Rotterdam Airport en, zo ja, wanneer dient die situatie zich dan aan? </vraag>
      <vraag nummer="7">Wie houdt u verantwoordelijk voor de weigering van de deelgemeente die formeel een commissie van de gemeenteraad van Rotterdam is? </vraag>
      <vraag nummer="8">Ziet u aanleiding de gemeente Rotterdam op die verantwoordelijkheid aan te spreken en bijvoorbeeld de deelgemeente een aanwijzing te geven? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Via de luchthaven ben ik in kennis gesteld van het besluit van de deelgemeente Hillegersberg-Schiebroek om te weigeren een kapvergunning af te geven. Ik ben er formeel niet bij betrokken; het is primair een aangelegenheid tussen exploitant en (deel)gemeente. </antwoord>
      <antwoord nummer="2">Indien er zich in de nabijheid van de aan- en uitvliegroutes obstakels bevinden, die uitsteken boven bepaalde referentievlakken (zoals vastgelegd in ICAO Annex 14), kan de exploitant omliggende gemeenten dringend verzoeken om deze hoogten zodanig aan te passen dat de obstakels beneden deze referentievlakken zijn gelegen, indien de veiligheid in het geding is. Uitgegaan wordt van de bereidheid van de lagere overheid om mee te werken aan de uitvoering van maatregelen die erop gericht zijn de veiligheid te bevorderen. Als uiterste middel kan de minister gemeenten op grond van art. 38 van de Luchtvaartwet dwingen om maatregelen te nemen. </antwoord>
      <antwoord nummer="3">Het startende vliegverkeer op Rotterdam Airport kan, indien er obstakels door de genoemde (ICAO Annex 14) referentie of obstakelvlakken steken, onder bepaalde omstandigheden zoals weer, wind, temperatuur, plaats van bestemming, geen optimaal gebruik maken, omdat de benodigde startlengten door deze obstakels wordt gereduceerd. Om de veiligheid op en om de luchthaven te waarborgen nemen de luchtvaartmaatschappijen, o.a. op grond van de gegevens over obstakels, operationele beperkingen in acht (minder vracht, passagiers en/of brandstof). </antwoord>
      <antwoord nummer="4">Het is mij niet bekend of er schadeclaims zijn ingediend. </antwoord>
      <antwoord nummer="5">De obstakelsituatie op en rond het vliegveld wordt jaarlijks gemeten. Aan de hand van de obstakel- en meetgegevens, wordt geverifieerd of start- en landingsprocedures veilig kunnen worden uitgevoerd. Richtlijnen hierbij zijn weer de internationale ICAO-aanbevelingen. De landingshoek blijft onder alle omstandigheden gelijk. Voor startend verkeer is de stijgingshoek afhankelijk van weer, belading, baanlengte, etc. De luchthaven, inclusief start- en landingsbaan, beschikt over een wettelijke aanwijzing. Die baan mag gebruikt worden conform ICAO-richtlijnen. Het gebruik van de luchthaven wordt beperkt indien objecten het obstakelvlak doorsnijden. Indien dit het geval is, moeten uit veiligheidsoverwegingen door het vliegverkeer operationele beperkingen in acht worden genomen totdat de ongewenste situatie is opgeheven. Door de door de luchtvaartmaatschappijen in acht genomen operationele beperkingen is de veiligheid niet in het geding. Door deze beperkingen lijden de luchtvaartmaatschappijen echter wel economische schade. </antwoord>
      <antwoord nummer="6">De RLD houdt door middel van inspecties en audits toezicht op de juiste toepassing van de regels. Door een voortdurende inmeting en controle van obstakels wordt de vinger aan de pols gehouden. Indien zich situaties voordoen waarbij een of meer obstakels door de denkbeeldige referentievlakken steken, wordt dit gemeten, en zullen als gevolg daarvan luchtvaartmaatschappijen hun benodigde startlengte moeten reduceren door minder vracht, brandstof of passagiers mee te nemen. In eerste instantie zal niet een sluiting, maar het opleggen van operationele beperkingen aan het vliegverkeer het instrument zijn om iets aan een onveilige situatie te doen. Afhankelijk van het type vliegtuig kan dit beperkingen inhouden ten aanzien van de te vliegen afstanden en de te bereiken bestemmingen. Een totale sluiting is dus niet aan de orde. </antwoord>
      <antwoord nummer="7">De internationale eisen ten aanzien van obstakelvlakken zijn door de Rijksluchtvaartdienst aan de gemeente Rotterdam en de deelgemeenten gemeld. Deze eisen houden onder andere ook beperkingen in ten aanzien van de hoogten van huidige en toekomstige bebouwing. Evenzo gelden deze gegevens ook voor obstakels zoals bomen. Op welke wijze de gemeente Rotterdam haar bevoegdheden met de deelgemeenten invult is niet ter beoordeling van de Rijksluchtvaartdienst. </antwoord>
      <antwoord nummer="8">Het is het beleid van de RLD dat de obstakelvlakken bij aan- en uitvliegroutes vrij worden gehouden van obstakels en aan de internationale eisen voldoen, hetgeen inhoudt dat wenselijkerwijs de bomen zouden moeten worden gekapt of afgetopt. Op grond van artikel 38 van de Luchtvaartwet kan de Minister van Verkeer en Waterstaat op terreinen, gelegen binnen een afstand van 5000 meter van de grens van het luchtvaartterrein een verbod opleggen om boven een bepaalde hoogte gewassen te hebben. De gemeente Rotterdam kan het besluit van de deelgemeente schorsen, voorzover dit besluit strijdig is met de wet of met het algemeen belang. Tevens kan zij een besluit vernietigen en haar eigen besluit daarvoor in de plaats stellen. Alvorens daarover te beslissen wil de gemeente zich eerst beraden op de formele implicaties. Op korte termijn zal ik met de gemeente en de luchthavenexploitant overleg voeren om te zoeken naar een spoedige oplossing van deze kwestie. Indien dit niet tot het gewenste resultaat leidt kan de exploitant mij verzoeken om de (deel)gemeente een aanwijzing te geven. Afdeling 4 van de Luchtvaartwet biedt mij daartoe de mogelijkheid. </antwoord>
      <noten afkomstig="antwoord"/>
   </antwoorden>
</kvr>
