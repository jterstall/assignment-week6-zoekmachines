<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rietkerk en Buijs (beiden CDA) aan de ministers van Binnenlandse Zaken en Koninkrijksrelaties en van Volksgezondheid, Welzijn en Sport over tijdsbeslag van de politie m.b.t. psychotische patiënten. (Ingezonden 19 januari 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13257
</item>
         <item attribuut="Inhoud">Vragen over de inspanning die de politie moet leveren om psychotische en psychiatrische patiënten op te vangen en bij de reguliere opvang onder te brengen. (Telegraaf, 17 januari 2001).</item>
         <item attribuut="Rubriek">Criminaliteit en openbare orde (Politie) Gezondheidszorg (Geestelijke gezondheidszorg)</item>
         <item attribuut="Trefwoorden">Geestelijke gezondheidszorg Politie</item>
         <item attribuut="Vindplaats">Kamervragen met antwoord 2000-2001, nr. 812, Tweede Kamer</item>
         <item attribuut="Vraagnr_bij_indiening">2000104950</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Rietkerk</persoon>
            <persoon partij="CDA">Buijs</persoon>
         </item>
         <item attribuut="Datum_reaktie">2001-03-07</item>
         <item attribuut="Datum_indiening">2001-01-19</item>
         <item attribuut="Document-id">KVR13257</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1687" allpagenumbers="1687 1688" vetnummer="2000104950" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13257" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="812" onderwerp="" indiendatum="2001-01-19">
         <vrager partij="CDA" oorsprong="parlement">Rietkerk</vrager>
         <vrager partij="CDA" oorsprong="parlement">Buijs</vrager>
         <vraagt-aan>de ministers van Binnenlandse Zaken en Koninkrijksrelaties en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="7 maart 2001), zie ook Aanhangsel Handelingen nr. 683, vergaderjaar 2000–2001">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Zijn twee agenten van het korps Rotterdam-Rijnmond negen uur bezig geweest met het in bedwang houden van een psychotische patiënt wegens gebrek aan opvangmogelijkheden voor betrokkene? </vraag>
      <vraag nummer="2">Kunt u een indicatie geven van de tijd die de reguliere politie in de diverse regio’s het afgelopen jaar heeft moeten besteden aan de opvang van psychotische en/of psychiatrische patiënten? </vraag>
      <vraag nummer="3">In hoeveel van zulke gevallen is er sprake geweest van het urenlang «leuren» met patiënten op zoek naar adequate opvang? </vraag>
      <vraag nummer="4">In hoeverre dragen onderbezetting dan wel te hoge werkdruk dan wel verkeerde tijden van openstelling en sluiting bij de diverse RIAGG’s bij aan deze situatie? </vraag>
      <vraag nummer="5">Hoe groot is het aantal plaatsen voor acute noodopvang van betrokken patiënten en hoe staat het met de regionale spreiding van deze plaatsen? </vraag>
      <vraag nummer="6">Behoort urenlange opvang van deze patiënten wel tot de kerntaken van de politie? </vraag>
      <vraag nummer="7">Zo neen, welke beleidsmaatregelen wilt u nemen om aan deze ongewenste situatie een eind te maken? </vraag>
      <noten afkomstig="vraag">
         <noot nummer="1">Zie artikel in de Telegraaf van 17 januari 2001, blz. 7</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">Op dit moment kunnen deze cijfers niet worden gegeven. De Inspectie voor de politie en de Inspectie voor de gezondheidszorg voeren een onderzoek uit naar de rol en positie van de politie en de samenwerking met hulpverleningsinstellingen bij de eerste opvang van mensen met acute psychische problemen, getiteld «Mensen zonder zorg». Dit onderzoek vindt plaats in twee delen. In mei 2000 is het eerste deel gepubliceerd. Dit betreft een onderzoek naar bestaande beleidskaders, regelgeving, afspraken e.d. op landelijk, regionaal en lokaal niveau. Het tweede deel van het onderzoek heeft betrekking op een registratie van gegevens uit de politiepraktijk. Hierbij wordt in beeld gebracht wat de aard en omvang is van de politiebemoeienis met mensen uit de doelgroep van het onderzoek, te weten «mensen met lichamelijke en/of geestelijke gezondheidsproblematiek en sociale problematiek, zoals psychisch gestoorde mensen, verslaafden, dak- of thuislozen (zwervers).» Onderzoek naar de tijdsbesteding van de politie met betrekking tot hulpverlening aan mensen uit de omschreven doelgroep vindt derhalve plaats door de Inspectie voor de politie en de Inspectie voor de gezondheidszorg. Naar verwachting zullen de beide inspecties deze zomer het tweede deel van hun rapport publiceren. </antwoord>
      <antwoord nummer="4">Iedere RIAGG (of regionale ggz-instelling) heeft een crisisdienst die gedurende het hele etmaal bereikbaar zou moeten zijn in dit soort crisissituaties. Wanneer echter vanuit verschillende kanten tegelijkertijd een beroep wordt gedaan op de crisisdienst, kan niet altijd de normtijd voor reactie (15 minuten) worden gehaald. Ik heb geen overzicht van de frequentie van het overschrijden van de normtijden. In de onderhavige casus is de verantwoordelijkheid voor de patiënt, in afwachting van opname, overgenomen door hulpverleners van de instelling voor verslavingszorg Het Bouwmanhuis. </antwoord>
      <antwoord nummer="5">De intramurale ggz maakt geen onderscheid tussen acute plaatsen en niet-acute plaatsen. Alle ggz-instellingen hebben de plicht om in situaties van acute nood zorg te verlenen. Indien de instelling van aanmelding op dat moment geen plaats heeft, dient zogenoemde gastopvang in een andere regio te worden georganiseerd. Volgens de IGZ vinden dergelijke gastplaatsingen met name in de Randstad regelmatig plaats. Voor gedwongen opnames onder de Wet Bopz zijn per aangemerkte instelling wel plaatsen gereserveerd. Die plaatsen zijn echter zowel voor patiënten die al langer gedwongen zijn opgenomen als voor acuut gedwongen opnames. </antwoord>
      <antwoord nummer="6 en 7">De urenlange opvang van psychotische patiënten behoort in beginsel niet tot de kerntaken van de politie. De vraag welke concrete activiteiten tot de kerntaken van de politie behoren is echter niet in alle gevallen eenduidig te beantwoorden. Zoals aangegeven in de beantwoording van eerdere vragen over politiezorg voor gestoorden (Aanhangsel Handelingen nr. 1365, vergaderjaar 1999–2000), wordt het verlenen van hulp beschouwd als een wezenlijk onderdeel van de politietaak. Het verlenen van hulp aan hen die deze behoeven is immers een door de Politiewet aan de politie toegekende taak. Voor specifieke vormen van hulpverlening zijn echter andere organisaties verantwoordelijk. Het is om die reden niet wenselijk dat de politie urenlange opvang pleegt van een patiënt die specifieke hulpverlening van een andere organisatie nodig heeft. Bij het ontbreken van de mogelijkheid de zorg voor de patiënt aan een andere instantie over te dragen handelt de politie echter wel binnen de haar toegekende hulpverleningstaak. Het is daarom van belang dat zowel de politie als het openbaar bestuur, in het bijzonder de gemeenten, en de zorginstellingen bindende afspraken maken over hun inzet, beschikbaarheid en bereikbaarheid in hun voor de veiligheidszorg relevante hulpverleningstaken. De korpsbeheerder van het regionale politiekorps Rotterdam-Rijnmond heeft mij meegedeeld dat op initiatief van het reguliere ggz-overleg door een werkgroep wordt gewerkt aan de totstandkoming van een dergelijk protocol, dat echter nog niet is afgerond en in werking getreden. Aan deze werkgroep wordt deelgenomen door alle RIAGG’s uit de regio, de GGD, het Bouwmanhuis, de coördinator acute diensten en de politie. Ik verwijs naar het Integraal Veiligheidsprogramma (IVP) en het Beleidsplan Nederlandse Politie 1999/2002 (BNP), in welk verband reeds maatregelen zijn afgekondigd en genomen. In het kader van het IVP wordt gestimuleerd dat op lokaal niveau afspraken worden gemaakt over de bereikbaarheid van de hulpverlening om in acute overlastsituaties in opvang te kunnen voorzien. Ter ondersteuning van deze afspraken zijn extra middelen voor de 24-uursstructuur via de Bijdrageregeling Sociale Integratie en Veiligheid en via de specifieke uitkering maatschappelijke opvang verdeeld (Kamerstukken II 1999/2000, 26 604 en 25 682, nr. 2). In het BNP is vastgesteld dat een heroriëntatie op de politietaken gewenst is. Bezien moet worden of bepaalde taken tot de verantwoordelijkheid van andere partijen of organisaties moeten worden gerekend. De strategische conferentie over «De kerntaken van de politie» op 7 februari 2001 – waaraan o.a. de leden van de politieberaden hebben deelgenomen – markeert het startpunt voor nadere afbakening en invulling van de politiële kerntaken. Dit zal plaatsvinden in goed overleg en afstemming met de politieorganisaties, de hulpverleningsinstellingen en andere betrokken organisaties. Deze heroriëntatie op de politietaken dient er – in dit verband – toe te leiden dat de verantwoordelijken op regionaal en lokaal niveau, bijvoorbeeld via protocollen, tot heldere afspraken komen over welke concrete hulpverleningsactiviteiten tot wiens verantwoordelijkheid behoren. Voor de politie als verlener van noodhulp blijft anders het dilemma bestaan dat wanneer het niet mogelijk is de verantwoordelijkheid voor specifieke hulpverlening over te dragen aan een andere instantie, zij vanuit haar algemene hulpverleningstaak toch vaak de oneigenlijke probleemhouder blijft. De heroriëntatie op de taken van de politie heeft daarom mede tot doel duidelijkheid te scheppen over datgene wat de politie, de hulpverleningsinstellingen en andere betrokken organisaties over en weer aan activiteiten van elkaar mogen verwachten. Gezamenlijke taken kunnen immers alleen goed worden uitgevoerd als de individuele verantwoordelijkheden helder zijn. </antwoord>
      <noten afkomstig="antwoord"/>
   </antwoorden>
</kvr>
