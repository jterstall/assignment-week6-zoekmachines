<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijsselbloem en Klaas de Vries (beiden PvdA) aan de minister voor Vreemdelingenzaken en Integratie over een statenloze baby die met uitzetting werd bedreigd. (Ingezonden 13 december 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22172
</item>
         <item attribuut="Inhoud">Vragen over de dreigende uitzetting van een zes maanden oud kind van een Marokkaanse moeder en een Nederlandse vader. Deze vragen dienen ter aanvulling op eerdere vragen hierover van het lid De Wit (SP), ingezonden 7 december 2004.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Nationaliteitsrecht Vreemdelingen</item>
         <item attribuut="Vindplaats">Kamervragen met antwoord 2004-2005, nr. 875, Tweede Kamer</item>
         <item attribuut="Vraagnr_bij_indiening">2040504730</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Dijsselbloem</persoon>
            <persoon partij="PvdA">Klaas de Vries</persoon>
         </item>
         <item attribuut="Datum_reaktie">2005-02-07</item>
         <item attribuut="Datum_indiening">2004-12-13</item>
         <item attribuut="Document-id">KVR22172</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1853" allpagenumbers="1853 1854" vetnummer="2040504730" code="0405tkkvr875" lopendefooter="Tweede Kamer, vergaderjaar 2004–2005, Aanhangsel" filenaam="KVR22172" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="875" onderwerp="" indiendatum="2004-12-13">
         <vrager partij="PvdA" oorsprong="parlement">Dijsselbloem</vrager>
         <vrager partij="PvdA" oorsprong="parlement">Klaas de Vries</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2005-02-7">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hebt u kennisgenomen van de tv-uitzending van Twee Vandaag van 6 december jl., over een statenloze baby die met uitzetting werd bedreigd? </vraag>
      <vraag nummer="2">Als gevolg van welke Nederlandse en Marokkaanse wetgeving kan deze baby statenloos zijn? </vraag>
      <vraag nummer="3">Deelt u de mening dat het zeer ongewenst is dat baby’s statenloos worden geboren in ons land? </vraag>
      <vraag nummer="4">Was dit een u bekend mogelijk gevolg van wetgeving? Hoe gaat u daar in dit en in vergelijkbare gevallen mee om? </vraag>
      <vraag nummer="5">Vloeit het voorgaande voort uit de wijziging van de Rijkswet op het Nederlanderschap, die in april 2003 is doorgevoerd? </vraag>
      <vraag nummer="6">Op welke wijze is bekendheid gegeven aan deze in bedoelde gevallen ingrijpende wetswijziging? </vraag>
      <vraag nummer="7">Gaat het hier om een op zichzelf staande zaak of zijn er inmiddels meerdere gevallen bekend? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid De Wit (SP), ingezonden 7 december jl. (vraagnummer 2040504440). </toelichting>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De baby is in eerste instantie in de gemeentelijke basisadministratie opgenomen met de aantekening van Marokkaanse nationaliteit te zijn. Aan de hand van de geboorteakte is vastgesteld door de ambtenaar burgerzaken dat het kind is geboren uit een ongehuwde moeder van Marokkaanse nationaliteit. Een vrouw van Marokkaanse nationaliteit geeft, volgens de letter van de Marokkaanse nationaliteitswetgeving haar nationaliteit door indien de vader van het kind «onbekend» is. De betreffende bepaling luidt in de Franse tekst: «Est Marocain l’enfant né d’une mère marocaine et d’un père inconnu». Een maand na geboorte vindt erkenning door een man met Nederlandse nationaliteit plaats. Of een latere erkenning naar Nederlands recht, die naar Nederlands recht alleen rechtsgeldig is indien het kind nog geen juridische vader heeft op het moment van die erkenning, leidt tot verlies van de Marokkaanse nationaliteit (ook indien dit leidt tot staatloosheid), is op dit moment niet duidelijk en is een vraag die door de Marokkaanse autoriteiten moet worden beantwoord. Voorzover bekend, ontbreken evenwel in de Marokkaanse nationaliteitswetgeving bepalingen betreffende het verlies van die nationaliteit door een minderjarige als gevolg van erkenning (of het op andere wijze vestigen van familierechtelijke betrekkingen) door een man van andere nationaliteit. In afwachting van uitsluitsel door de Marokkaanse autoriteiten is de nationaliteit van het kind als «onbekend» te registeren, hetgeen betekent dat een nationaliteitsonderzoek gaande is. </antwoord>
      <antwoord nummer="3">Staatloosheid is altijd een ongewenste situatie. Dit geldt ongeacht de geboorteplaats van betrokkene. </antwoord>
      <antwoord nummer="4">Ik wijs er nogmaals op dat het volgens de gegevens in de GBA niet gaat om een staatloos kind, omdat wordt uitgegaan van de Marokkaanse nationaliteit die momenteel in onderzoek is, hetgeen leidt tot registratie als van «onbekende nationaliteit». Van staatloosheid is eerst sprake indien buiten twijfel is, dat de betrokkene door geen enkele staat, krachtens diens wetgeving, als onderdaan wordt beschouwd. De mogelijkheid kan zich voordoen dat een kind staatloos wordt geboren, namelijk indien de nationaliteitswetgeving van de ongehuwde moeder niet voorziet in doorgifte van haar nationaliteit aan haar kind, er geen vader is die zijn nationaliteit doorgeeft en er geen verkrijging van het Nederlanderschap via artikel 3, derde lid RWN plaats heeft. Helaas zal niet in alle gevallen de staatloosheid kunnen worden weggenomen. In deze gevallen is het aan te bevelen dat de moeder zich wendt tot haar eigen autoriteiten om te onderzoeken of de betreffende nationaliteitswetgeving niet alsnog in toekenning van haar nationaliteit aan het kind kan voorzien. Die wetgeving kan bijvoorbeeld een optiemogelijkheid voor het kind bevatten. Voor wat betreft een eventuele verkrijging van de Nederlandse nationaliteit door het kind is van belang dat wordt gekeken of het zinvol is een procedure tot gerechtelijke vaststelling van het vaderschap te voeren. </antwoord>
      <antwoord nummer="5">Een belangrijke wijziging van de Rijkswet op het Nederlanderschap op 1 april 2003 is geweest dat een (rechtsgeldige) erkenning van een minderjarige vreemdeling na geboorte door een man van Nederlandse nationaliteit niet meer van rechtswege leidt tot verkrijging van het Nederlanderschap door de minderjarige. Na een zodanige erkenning ontstaat voor de minderjarige het recht om na drie jaar opvoeding en verzorging door de Nederlandse erkenner te opteren voor de Nederlandse nationaliteit. Op 1 april 2003 is de mogelijkheid voor een minderjarige vreemdeling om door middel van een gerechtelijke vaststelling van het vaderschap de Nederlandse nationaliteit te verkrijgen in de Rijkswet opgenomen. Anders dan bij erkenning dient het bij gerechtelijke vaststelling van het vaderschap in beginsel te gaan om de biologische vader van het kind. Het kan ook gaan om de man die als levensgezel van de moeder heeft ingestemd met de daad die heeft geleid tot de verwekking van het kind. </antwoord>
      <antwoord nummer="6">Op 31 maart 2003 is van het ministerie van Justitie een persbericht met betrekking tot de wetswijziging uitgegaan. Daarin is vermeld dat erkenning van een minderjarige vreemdeling niet langer tot de verkrijging van de Nederlandse nationaliteit leidt. Kort voor 1 april 2003 is de voorlichtingsbrochure «Hoe kunt u Nederlander worden» van de Immigratie- en Naturalisatiedienst ook op dit punt aangepast. Deze brochure is nog steeds verkrijgbaar bij gemeenten en is te downloaden via de website van de IND. De brochure besteedt summier aandacht aan het feit dat sinds 1 april 2003 een minderjarige vreemdeling, die ná zijn geboorte wordt erkend door een man van Nederlandse nationaliteit niet meer door de erkenning Nederlander wordt. De brochure wijst er op dat bij rechtsgeldige erkenning vóór de geboorte het kind bij de geboorte van Nederlandse nationaliteit is. Bovendien zijn voor de diverse uitvoerende instanties studiedagen georganiseerd en is vakbladen aan de wetswijziging aandacht besteed. </antwoord>
      <antwoord nummer="7">Sinds oktober 2004wordt bekeken hoe vaak deze situatie zich voordoet. Thans zijn vijf zaken bekend waarin de Nederlandse vader, die een kind krijgt met een buitenlandse vrouw, heeft verzuimd voor de geboorte het kind te erkennen. Aan de hand van het verkregen inzicht zal worden bezien of, en indien noodzakelijk welke, gepaste maatregelen moeten worden genomen. </antwoord>
      <noten afkomstig="antwoord"/>
   </antwoorden>
</kvr>
