<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bakker (D66) aan de ministers van Defensie en van Buitenlandse Zaken over cultureel erfgoed in Irak. (Ingezonden 12 mei 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20570
</item>
         <item attribuut="Inhoud">Is Nederland bereid om hulp te bieden bij het herstellen en beschermen van het cultureel erfgoed in Irak?</item>
         <item attribuut="Rubriek">Cultuur en taal (Algemeen) Internationale betrekkingen (Overig)</item>
         <item attribuut="Trefwoorden">Cultuur Irak</item>
         <item attribuut="Vindplaats">Kamervragen met antwoord 2003-2004, nr. 1801, Tweede Kamer</item>
         <item attribuut="Vraagnr_bij_indiening">2030414140</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="D66">Bakker</persoon>
         </item>
         <item attribuut="Datum_reaktie">2004-06-25</item>
         <item attribuut="Datum_indiening">2004-05-12</item>
         <item attribuut="Document-id">KVR20570</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3813" allpagenumbers="3813 3814" vetnummer="2030414140" code="0304tkkvr1801" lopendefooter="Tweede Kamer, vergaderjaar 2003–2004, Aanhangsel" filenaam="KVR20570" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1801" onderwerp="" indiendatum="2004-05-12">
         <vrager partij="D66" oorsprong="parlement">Bakker</vrager>
         <vraagt-aan>de ministers van Defensie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2004-06-25">
         <antwoorder functie="minister" ministerie="Defensie">Kamp</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Klopt het dat Irakese autoriteiten verschillende malen een direct verzoek om bijstand hebben gericht aan het Nederlandse defensieonderdeel CIMIC om het cultureel erfgoed in Irak te beschermen, alsook om hulp hebben verzocht bij het herstel van het cultureel erfgoed? Kunt u dit toelichten? </vraag>
      <vraag nummer="2">Zo ja, hoe heeft u gereageerd op dit verzoek? Kunt u dit toelichten? </vraag>
      <vraag nummer="3">Hoe kijkt u aan tegen de toestand waarin het Irakese cultureel erfgoed zich bevindt? Deelt u de mening dat de deplorabele toestand waarin Irakese bibliotheken, archieven, musea en archeologische opgravingen verkeren acute actie van de internationale gemeenschap vereist? </vraag>
      <vraag nummer="4">Welke stappen bent u bereid te ondernemen om het werelderfgoed in Irak te beschermen? Kunt u in uw antwoord ook de Europese en internationale mogelijkheden betrekken? </vraag>
      <vraag nummer="5">Welke stappen worden door de internationale gemeenschap genomen tegen (de verkoop van) geroofde kunst uit Irak? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1 en 2">De uitvoering van CIMIC activiteiten vormt een belangrijk onderdeel van de Nederlandse missie in Irak. Door onder andere herstelwerkzaamheden uit te voeren wordt een vertrouwensrelatie met de plaatselijke bevolking opgebouwd en wordt het signaal afgegeven dat de militaire operatie, die een veilige en stabiele omgeving creëert, het wederopbouwproces ondersteunt. Binnen het bestaande CIMIC vakgebied van culturele en religieuze aangelegenheden is het mogelijk de restauratie van cultureel erfgoed ter hand te nemen, mits de commandant ter plaatse dit prioritair acht voor het slagen van de militaire missie. CIMIC blijft te allen tijde onderdeel van de militaire missie. Projectvoorstellen terzake worden besproken in het «Interdepartementaal Overleg CIMIC». Via de «Cimic Group North» heeft het ministerie van Defensie een verzoek ontvangen van de Iraakse minister van Cultuur voor de restauratie van een museum in Bagdad. Bagdad maakt echter geen deel uit van het Nederlandse gebied van verantwoordelijkheid, dat zich beperkt tot de provincie al-Muthanna. Derhalve is het uitvoeren van dit voorstel als CIMIC-activiteit van het Nederlandse detachement in Irak niet aan de orde. </antwoord>
      <antwoord nummer="3">De toestand van het culturele erfgoed in Irak is precair, zoals dat voor vrijwel alle culturele sectoren in Irak geldt. De internationale gemeenschap heeft na de plunderingen vorig jaar actie ondernomen om het Iraakse erfgoed te beschermen tegen verdere achteruitgang en roof. Daartoe werd en wordt een aanzienlijke inspanning geleverd. Het betreft dan bijvoorbeeld de fysieke bescherming van archeologische vindplaatsen en culturele instellingen zoals musea, technische assistentie zoals taxatie en herstel van schade, inclusief wederopbouw van museale infrastructuur. Deze inspanning is overigens niet alleen noodzakelijk als gevolg van de gebeurtenissen in 2003, maar vormt vaak ook een «inhaalslag» na jaren van verwaarlozing van het culturele erfgoed door het regime van Saddam Hussein. </antwoord>
      <antwoord nummer="4">Nederland draagt via verschillende internationale samenwerkingsverbanden en organisaties financieel bij aan de bescherming van het werelderfgoed in Irak. In september 2003 werd in samenwerking met het International Committee of the Blue Shield de organisatie Cultural Emergency Response (CER) opgericht, onder andere door het vanuit de begroting van ontwikkelingssamenwerking gesubsidieerde Prins Claus Fonds. Met steun van deze culturele noodhulporganisatie is de leeszaal van de universiteitsbibliotheek in Bagdad inmiddels opgeknapt. Ook de UNESCO ondernam actie ten behoeve van het Iraakse erfgoed. Op 24mei jl. werd de eerste zitting gehouden van het International Coordination Committee for the Safeguarding of Iraqi Cultural Heritage (ICC) dat adviseert om internationale samenwerking gericht op het veiligstellen van het Iraakse erfgoed te bevorderen resp. te verbeteren. Via UNESCO is voorts noodhulp en technische assistentie aan de Iraakse erfgoedsector verleend, gefinancierd door verschillende landen, waaronder ook Nederland. </antwoord>
      <antwoord nummer="5">Interpol organiseerde in mei 2003 de International Conference on Cultural Property Stolen in Iraq. De International Council on Monuments (ICOM) heeft daarop een Emergency Red List of Iraqi Antiquities at Risk op laten stellen. Deze lijst heeft een belangrijke bewustwordingsfunctie en is wereldwijd verspreid naar onder andere politie- en douanediensten, musea, de particuliere kunsthandel en kunstverzamelaars. De lidstaten van het ICOM hebben daarnaast besloten specifieke maatregelen te nemen tegen de illegale handel in kunstvoorwerpen. Een groot deel van de maatregelen werd genomen in EU-verband. Het ministerie van Buitenlandse Zaken ziet binnen Nederland toe op de naleving en de algemene coördinatie van de sancties. Het gaat om de volgende regelingen: de Sanctieregeling Irak 2004II, in werking getreden op 23 mei 2004, houdende specifieke restricties op de economische en financiële betrekkingen met Irak, gelet op Verordening (EG) nr. 1210/2003 van de Raad van de Europese Unie van 7 juli 2003 (PbEG L 169) en Verordening (EG) nr. 1799/2003 van de Raad van de Europese Unie van 13 oktober 2003 (Pb EG L 264) betreffende bepaalde specifieke restricties op de economische en financiële betrekkingen met Irak. Sanctieregeling Irak 2004vervangt Sanctieregeling Irak 2003 II. In art. 3 is een verbod opgenomen op in- en uitvoer van en handel in illegaal uit Irak meegenomen cultuurgoederen. De Inspectie Cultuurbezit is de bevoegde autoriteit voor Iraakse cultuurgoederen. </antwoord>
      <noten afkomstig="antwoord"/>
   </antwoorden>
</kvr>
