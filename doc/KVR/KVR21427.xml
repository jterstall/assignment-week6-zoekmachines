<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Hijum en Van Haersma Buma (beiden CDA) aan de ministers van Verkeer en Waterstaat en van Justitie over de aanpak van zwartrijders. (Ingezonden 10 september 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21427
</item>
         <item attribuut="Inhoud">Vragen naar aanleiding van de vrijspraak voor een notoire zwartrijder voor het overtreden van een treinverbod. Hoeveel gevallen van uitstel van betaling (UVB) voor niet-betaling van kaartjes leiden alsnog tot betaling?</item>
         <item attribuut="Rubriek">Strafrecht en strafprocesrecht (Misdrijven) Strafrecht en strafprocesrecht (Vervolging) Verkeer, vervoer en waterstaat (Spoorwegen)</item>
         <item attribuut="Trefwoorden">Delicten Openbaar vervoer Strafvervolging</item>
         <item attribuut="Vindplaats">Kamervragen met antwoord 2004-2005, nr. 215, Tweede Kamer</item>
         <item attribuut="Vraagnr_bij_indiening">2030421020</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Van Hijum</persoon>
            <persoon partij="CDA">Van Haersma Buma</persoon>
         </item>
         <item attribuut="Datum_reaktie">2004-10-25</item>
         <item attribuut="Datum_indiening">2004-09-10</item>
         <item attribuut="Document-id">KVR21427</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="449" allpagenumbers="449 450" vetnummer="2030421020" code="0405tkkvr215" lopendefooter="Tweede Kamer, vergaderjaar 2004–2005, Aanhangsel" filenaam="KVR21427" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="215" onderwerp="" indiendatum="2004-09-10">
         <vrager partij="CDA" oorsprong="parlement">Van Hijum</vrager>
         <vrager partij="CDA" oorsprong="parlement">Van Haersma Buma</vrager>
         <vraagt-aan>de ministers van Verkeer en Waterstaat en van Justitie</vraagt-aan>
      </vraagdata>
      <antwoorddata antwoorddatum="2004-10-25">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van de vrijspraak van een notoire zwartrijder voor het overtreden van een treinverbod? <voetnoot nummer="1"/>Waarom is het Justitie in dit geval niet gelukt om tot een veroordeling te komen? </vraag>
      <vraag nummer="2">Klopt het dat de NS jaarlijks meer dan een half miljoen maal uitstel van betaling verleent (UVB’s) aan reizigers die geen kaartje gekocht hebben? </vraag>
      <vraag nummer="3">Hoeveel van deze UVB’s worden alsnog betaald en hoeveel worden er doorgeleid naar Justitie? Hoeveel zwartrijders worden uiteindelijk door Justitie vervolgd en welke straffen worden daarbij opgelegd? </vraag>
      <vraag nummer="4">Deelt u de mening dat het zwartrijden harder moet worden aangepakt en dat trein- en stationsverboden voor notoire zwartrijders hiertoe een geschikt middel zijn? </vraag>
      <vraag nummer="5">Bent u bereid om de proefprojecten met de aanpak van zwartrijders in Fryslan en Flevoland uit te breiden naar andere delen van het land? </vraag>
      <vraag nummer="6">In hoeverre acht u het gewenst om de mogelijkheid tot het verlenen of krijgen van een uitstel van betaling uit het Besluit Personenvervoer te schrappen? </vraag>
      <vraag nummer="7">Acht u de wettelijke mogelijkheden voor wat betreft de handhaving en de strafmaat om notoire zwartrijders aan te kunnen pakken toereikend? </vraag>
      <noten afkomstig="vraag">
         <noot nummer="1" datum="2004-09-8" bron="De Telegraaf">De Telegraaf, 8 september 2004</noot>
      </noten>
   </vragen>
   <antwoorden aantal="6">
      <antwoord nummer="1">Van deze vrijspraak ben ik op de hoogte. De zaak is voor de meervoudige kamer van de rechtbank Leeuwarden aangebracht. Deze was van oordeel dat de verdachte als gevolg van een omissie van de opsporingsambtenaar (van NoordNed) moest worden vrijgesproken. In onderhavige situatie werd aan de zwartrijder door een controleur (een buitengewoon opsporingsambtenaar) van NoordNed een treinverbod uitgeschreven. Het uitgereikte treinverbod was niet volledig ingevuld. Zo ontbrak op het formulier de naam van de opsporingsambtenaar, zijn BOA-nummer en standplaats. De dag erna zijn de ontbrekende gegevens alsnog ingevuld. Naar alle waarschijnlijkheid is hiervan vervolgens geen afschrift aan de verdachte verstrekt. De rechtbank overwoog dat door deze omissie niet was komen vast te staan dat de betreffende opsporingsambtenaar bevoegd was het bevel te geven. Om te komen tot een veroordeling voor het misdrijf als omschreven in artikel 184 van het Wetboek van Strafrecht is het uitvaardigen van een treinverbod door een bevoegde autoriteit een absolute voorwaarde. Gelet op de motivering van de uitspraak heeft het OM afgezien van hoger beroep. Vermeld zij nog dat de rechtbank vooralsnog geen oordeel heeft gegeven over de vraag of het niet naleven van een treinverbod overtreding van artikel 184 van het Wetboek van Strafrecht oplevert. </antwoord>
      <antwoord nummer="2 en 3">In 2003 bleken bij controle ruim 1,6 miljoen NS-reizigers geen geldig vervoerbewijs te hebben. Daarvan betaalde een deel – circa 1.000.000 – in de trein het verhoogde treintarief. Tegen de rest – ruim 600.000 – werd voorlopig proces-verbaal opgemaakt, met de mogelijkheid, conform de Wet Personenvervoer 2000, om vervolging af te kopen. Nadat incassobureaus daarna nog 3 maanden probeerden de niet betaalde vervoerbewijzen te incasseren bleven er ongeveer 420.000 zaken over. Hiervan gaat een deel in dossiervorm naar het OM en een deel niet, meestal omdat de opgegeven persoonsgegevens niet volledig correct blijken te zijn (NAW wijkt af van GBA) of omdat de personen onvindbaar zijn (daklozen, illegalen, asielzoekers), danwel omdat zij vanwege financiële problemen (schuldenlast) onvoldoende kunnen meewerken aan een betalingsregeling. In 2003 zijn 7.698 zaken (met in totaal 42.122 feiten) van NS-zwartrijders aan het OM voorgelegd. In de eerste helft van 2004 waren dat 4.070 zaken (21.514 feiten). In 2003 (tussen haakjes de cijfers over de eerste helft 2004) zijn ter zake van zwartrijden in de trein 6.452 (4.917) dagvaardingen uitgegaan. In 1.354 (914) gevallen vond voeging ad informandum plaats, in 1.086 (732) gevallen is er geseponeerd, en in 55 (57) gevallen is een transactie aangeboden. In 2003 heeft in 4.803 (4.066) zaken strafoplegging plaatsgevonden. Het overgrote deel daarvan, ongeveer 85%, betreft een onvoorwaardelijke geldboete. In mindere mate wordt (on)voorwaardelijke gevangenisstraf, een taakstraf of een voorwaardelijke geldboete opgelegd. </antwoord>
      <antwoord nummer="4">Onderzoek toont aan dat een van de belangrijkste oorzaken voor agressie in het openbaar vervoer het zwartrijden is. Geschat wordt dat 60% van de incidenten in het openbaar vervoer hun oorsprong in het zwartrijden heeft. Zwartrijden is hiermee een serieus probleem dat gerichte aandacht verdient. Zowel preventief als repressief. Preventief bij voorbeeld in de vorm van een speciale opleiding voor Bijzondere Opsporingsambtenaren-Openbaar Vervoer (hoofdzakelijk is agressie te wijten aan het gedrag van de reizigers maar ook voor een deel een gevolg van de wijze waarop controleurs zich opstellen naar de reiziger toe) en in de vorm van een gesloten instapregime, met behulp van een elektronisch ticket (ET of OV-Chipkaart genoemd) en beheerste toegang stations (BTS of klapdeurtjes, poortjes of tourniquets genoemd). De repressieve aanpak richt zich met name op de notoire zwartrijders. Het toepassen van reis- en verblijfverboden vind ik hierbij een geschikt middel. Om het gebruik van dit instrument te stimuleren verspreid ik nog deze maand een handreiking onder openbaar vervoerbedrijven, politie en openbaar ministerie. De handreiking moet ertoe bijdragen dat reis- of verblijfverboden vaker en nog doelmatiger kunnen worden ingezet. Tot slot wordt gewezen op de notoire zwartrijders met calculerend gedrag. Dat zijn personen die uiteindelijk wel betalen maar gelet op de pakkans c.q. controlekans op hun reistraject en de te betalen boetebedragen, denken dat ze goedkoper uit zijn om in beginsel zonder geldig vervoerbewijs te reizen. Om dit gedrag tegen te gaan verhogen de OV-bedrijven de controlekans en wil de minister van V&amp;W de aan de OV-bedrijven te betalen boetebedragen bij constatering van zwartrijden verhogen. Met de invoering van de OV-chipkaart kan het voor reizigers ook aantrekkelijker worden om een abonnement te nemen. </antwoord>
      <antwoord nummer="5">In de handreiking is te lezen dat het momenteel al mogelijk is om treinverboden ook landelijk op te leggen. Buiten de vraag naar de proportionaliteit is het de vraag of dit nodig is. Onveiligheid op en rond het spoor doet zich immers veelal voor op specifieke locaties of trajecten. Op die plekken is dan ook een specifieke aanpak nodig waarbij een treinverbod als instrument kan worden ingezet. Op een kleinere schaal, lokaal of regionaal, is een dergelijk verbod goed te handhaven en kan het effectief worden ingezet. De beslissing om het middel van reisverboden te gebruiken moet dus op lokaal niveau genomen worden. Uiteraard is het hierbij van belang dat er goede afspraken worden gemaakt tussen vervoerder, politie en openbaar ministerie over de handhaving en dat reisverboden niet als op zich zelf staand instrument worden toegepast maar deel uitmaken van een pakket aan maatregelen in een lokaal veiligheidsarrangement of convenant. Eerder genoemde handreiking biedt een handvat voor de toepassing van reis- of verblijfverboden. Naar aanleiding van de proef in Friesland en op de Flevolijn en natuurlijk met gebruikmaking van de handreiking wil NS het instrument reis- en verblijfverboden vaker in regionale en/of lokale convenanten inbrengen, als middel om extreme overlast terug te dringen. </antwoord>
      <antwoord nummer="6">De minister van Verkeer en Waterstaat acht het niet gewenst om de mogelijkheid die artikel 48, vijfde en zesde lid, Besluit Personenvervoer 2000 geeft te schrappen. Via dit artikel wordt geregeld dat een vervoerder een zwartrijder in de gelegenheid stelt om de ritprijs, vermeerderd met een bij ministeriële regeling vast te stellen bedrag en eventueel met administratiekosten, alsnog te betalen. Op deze manier worden vervoerders in staat gesteld om zelf hun gederfde inkomsten te innen. Ook is het een uitkomst voor mensen die op dat moment niet contant kunnen betalen of hun abonnement zijn vergeten mee te nemen. Door betaling van de bedragen vervalt het recht op strafvervolging ter zake van overtreding van artikel 70, eerste lid, Wet Personenvervoer 2000. Dit voorkomt een onnodige belasting van het OM en de rechters en blijft het strafrecht bovendien voorbehouden waarvoor het bedoeld is: de aanpak van notoire zwartrijders. </antwoord>
      <antwoord nummer="7">Ja. In het kader van de implementatie van het Aanvalsplan Sociale Veiligheid Openbaar Vervoer, heb ik met het ministerie van Verkeer en Waterstaat, vervoerders en het openbaar ministerie gekeken naar de huidige wijze van sanctioneren van zwartrijden. Conclusie was dat voor de korte termijn er geen aanleiding is om (ingrijpende) beleidswijzigingen door te voeren. Wel heeft, zoals gezegd, de minister van V&amp;W het voornemen om de aan de OV-bedrijven te betalen boetebedragen bij constatering van zwartrijden, te verhogen met ingang van 2005. Voor de lange termijn kan de invoering van een gesloten instapregime met behulp van ET &amp; BTS aanleiding geven voor een wijziging in het handhavings- en sanctioneringsbeleid. Om dit nader te bepalen heb ik een onderzoek gestart naar de voor- en nadelen van diverse sanctioneringswijzen van zwartrijden (strafrechtelijk, civielrechtelijk, bestuursrechtelijk). </antwoord>
      <noten afkomstig="antwoord"/>
   </antwoorden>
</kvr>
