<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Geluk (VVD) aan de staatssecretaris van Verkeer en Waterstaat over de mogelijk vergeten waterleiding bij Stein. (Ingezonden 2 februari 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19594
</item>
         <item attribuut="Inhoud">Vragen naar aanleiding van een uitzending van het NOS-journaal van 29 januari 2003 over de mogelijkheid dat de dijkverzakking bij Stein is veroorzaakt door een lekkende waterleiding. Gevraagd wordt om eventuele aanpassing van de normering en monitoring van waterkeringen naar aanleiding van deze gebeurtenis. Deze vragen dienen ter aanvulling van eerdere vragen van hetzelfde Tweede-Kamerlid, ingezonden 30 januari 2004 en van het lid Van Lith (CDA), ingezonden 2 februari 2004.</item>
         <item attribuut="Rubriek">Verkeer, vervoer en waterstaat (Waterkeringen)</item>
         <item attribuut="Trefwoorden">Waterkeringen</item>
         <item attribuut="Vindplaats">Kamervragen met antwoord 2003-2004, nr. 930, Tweede Kamer</item>
         <item attribuut="Vraagnr_bij_indiening">2030407490</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Geluk</persoon>
         </item>
         <item attribuut="Datum_reaktie">2004-02-11</item>
         <item attribuut="Datum_indiening">2004-02-02</item>
         <item attribuut="Document-id">KVR19594</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1971" allpagenumbers="1971 1972" vetnummer="2030407490" code="0304tkkvr930" lopendefooter="Tweede Kamer, vergaderjaar 2003–2004, Aanhangsel" filenaam="KVR19594" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="930" onderwerp="" indiendatum="2004-02-2">
         <vrager partij="VVD" oorsprong="parlement">Geluk</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-02-11">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kunt u aangeven hoe het komt dat Rijkswaterstaat pas drie dagen na het wegschuiven van een stuk dijk tot de conclusie kwam dat er een waterleiding door het betreffende stuk dijk loopt? <voetnoot nummer="1"/>
      </vraag>
      <vraag nummer="2">Betekent het onbekend zijn van deze waterleiding dat er ook in het verleden niet is geïnspecteerd op het voorkomen van lekkages op deze extra risicovolle plek? Zo ja, welke conclusies kunnen daaruit worden getrokken? </vraag>
      <vraag nummer="3">Worden leidingen door waterkeringen in tectonisch-gevoelige gebieden, zoals de omgeving van Stein, met extra zorg aangelegd en regelmatig geïnspecteerd? Was dit ook het geval bij de betreffende waterleiding? </vraag>
      <vraag nummer="4">In hoeverre is het systeem van gegevensverzameling van leidingen, kabels etc. die waterkeringen kruisen voor het Julianakanaal op orde? Geldt dit voor alle waterkeringen in beheer bij Rijkswaterstaat? Wat gaat u doen om hierin verbetering aan te brengen, zodat sneller en doelmatiger kan worden gehandeld bij calamiteiten? </vraag>
      <vraag nummer="5">Vindt u het raadzaam de normering en de monitoring van waterkeringen aan te passen naar aanleiding van deze bijna-dijkbreuk, nu de oorzaak bekend is? </vraag>
      <noten afkomstig="vraag">
         <noot nummer="1" datum="2004-01-29" bron="NOS-Journaal">NOS-Journaal, 29 januari 2004</noot>
      </noten>
   </vragen>
   <toelichting>Deze vragen dienen ter aanvulling op eerdere vragen van hetzelfde lid, ingezonden 30 januari 2004 en van het lid Van Lith (CDA), ingezonden 2 februari 2004. </toelichting>
   <antwoorden aantal="5">
      <antwoord nummer="1" voetnoot="1">Zoals in de beantwoording van de vragen van de eerste set vragen van het kamerlid Geluk van 30januari 2004 staat <voetnoot nummer="1"/>, was Rijkswaterstaat op de hoogte van het feit dat een waterleiding de dijk doorkruist en is lekkage aan deze waterleiding als oorzaak van het lekwater uit de dijk meerdere malen overwogen. </antwoord>
      <antwoord nummer="2">Zie bovenstaand antwoord en de beantwoording vraag 3 op de eerste set vragen van kamerlid Geluk van 30 januari. </antwoord>
      <antwoord nummer="3">Bij de aanleg van leidingen door en/of onder waterkeringen wordt gewerkt volgens de voorschriften van de vergunningverlener, zijnde Rijkswaterstaat of een waterschap. Hierbij zijn algemene NEN-normen van kracht alsmede aanvullende eisen vanuit beleid, technische uitvoering, veiligheid, specifieke locatie, etc. Bij planning, ontwerp en uitvoering geeft WML hieraan uiteraard gevolg. De stalen transportleiding in Stein is in 1932 aangelegd. Uit tekening en door schouwing ter plekke van Stein is gebleken dat de leiding onder de dijken en het kanaal voorzien is van een betonnen ommanteling. Hieruit kan worden afgeleid dat rekening is gehouden met aanleg van het Julianakanaal enige tijd daarna. Het WML heeft geen algemeen inspectieprogramma voor leidingen door waterkeringen. Wel voert het WML een inspectieprogramma uit terzake de kathodische bescherming (methode van bescherming tegen electro-chemische corrosie van metalen) van leidingen, waar deze is aangebracht. Daarnaast zijn er onderzoeksprogramma’s voor appendages, zoals bijvoorbeeld kranen, koppelingen en hulpstukken. In zijn algemeenheid hanteert het WML een gestructureerde vervangingsstrategie voor leidingen, waarbij de beslissing tot vervanging wordt genomen op basis van een groot aantal criteria, o.a. aantal lekkages, klantpercepties, eigenschappen van de leiding (ouderdom, kwaliteit, materiaalsoort, ligging), plannen van derden, leveringszekerheid en kosten. </antwoord>
      <antwoord nummer="4">In Nederland worden de kabels en leidingen geregistreerd door de beheerders van kabels en leidingen. Dat geldt ook voor de van kabels en leidingen die kruisen met het Julianakanaal. In sommige gevallen is Rijkswaterstaat zelf beheerder en houdt daarvoor een eigen registratie bij. Voor de informatie over de ligging van overige kabels en leidingen is Rijkswaterstaat afhankelijk van de registratie bij de beheerders van deze kabels. Op basis van gegevens van beheerders is de ligging van leidingen bekend. Het komt voor dat er een afwijking bestaat tussen de exacte ligging van de leiding en de ligging van de leiding op tekening. Rijkswaterstaat zal op zeer korte termijn een onderzoek starten naar deze eventuele afwijkingen. In eerste instantie zullen de transportleidingen die het Julianakanaal kruisen onderzocht worden. Op basis van de bevindingen zal bekeken worden of een dergelijk onderzoek ook voor de overige kanaaldijken in beheer bij Rijkswaterstaat uitgevoerd moet worden. </antwoord>
      <antwoord nummer="5" voetnoot="2">De oorzaak van de dijkverzakking wordt nog onderzocht (zie eerder). Het is nog niet bewezen dat de dijkverzakking is veroorzaakt door de lekkage in de waterleiding. Bij waterkeren is sprake van primaire waterkeringen, die bescherming bieden tegen overstromingen vanuit buitenwateren als zee/rivieren en grote meren, en van niet-primaire waterkeringen. De normen voor primaire waterkeringen zijn opgenomen in de Wet op de waterkering. Ik zie geen reden om naar aanleiding van de dijkverzakking bij Stein deze normering aan te passen. Voor niet-primaire waterkeringen bestaan nog geen normen en het vaststellen hiervan is primair een verantwoordelijkheid van de provincies. Voortvarende afronding van deze normering acht ik van belang (zie ook mijn antwoord op de vragen 6 en 7 van kamerlid Geluk inzake mogelijke dijkproblemen bij Stein). Wat betreft de monitoring verwijs ik naar mijn antwoord op de vierde vraag van kamerlid Van Lith <voetnoot nummer="2"/>. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="910" documentjaargang="2003-2004">Aanhangsel Handelingen, nr. 910, vergaderjaar 2003–2004.</noot>
         <noot nummer="2" documenttype="Kamervragen" documentnummer="928" documentjaargang="2003-2004">Aanhangsel Handelingen, nr. 928, vergaderjaar 2003–2004.</noot>
      </noten>
   </antwoorden>
</kvr>
