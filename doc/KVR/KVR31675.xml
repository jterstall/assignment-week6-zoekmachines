<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister van Volkshuisvesting, Ruimtelijke Ordening en Milieubeheer over afvalaanbod gemeenten. (Ingezonden 2 april 2008); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31675
</item>
         <item attribuut="Inhoud">Vragen naar aanleiding bericht over verkoop aandelen van Twence B.V. Afval en energie (Twence). Twence zou te maken hebben met onderbenutting, omdat de gemeenten in de regio Twente structureel te weinig brandbaar huishoudelijk afval aanleveren. Hij wijst erop dat afvalverbrandingsinstallaties (AVI's) te maken hebben met te hoge prognoses over binnenlands aanbod en leveringsplicht van vooraf opgelegde tonnages, zodat de AVI's brandbaar afval moeten importeren om boetes te ontlopen.</item>
         <item attribuut="Rubriek">Milieu (Afvalverwerking)</item>
         <item attribuut="Trefwoorden">Afvalverwerking Overijssel</item>
         <item attribuut="Vindplaats">Kamervragen met antwoord 2007-2008, nr. 2069, Tweede Kamer</item>
         <item attribuut="Vraagnr_bij_indiening">2070816370</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2008-04-16</item>
         <item attribuut="Datum_indiening">2008-04-02</item>
         <item attribuut="Document-id">KVR31675</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4241" allpagenumbers="4241 4242" vetnummer="2070816370" code="0708tkkvr2069" lopendefooter="Tweede Kamer, vergaderjaar 2007–2008, Aanhangsel" filenaam="KVR31675" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2069" onderwerp="" indiendatum="2008-04-2">
         <vrager partij="SP" oorsprong="parlement">Poppe</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2008-04-16">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de scenario’s die zijn opgesteld voor verkoop van de aandelen Twence? <voetnoot nummer="1"/>
      </vraag>
      <vraag nummer="2">Is het waar dat de gemeenten in de regio Twente structureel te weinig brandbaar huishoudelijk afval aanleveren om de capaciteit van Twence volledig te benutten? Zo ja, is er sprake van onderbenutting van de verbrandingscapaciteit? </vraag>
      <vraag nummer="3">Verwacht u dat door verdergaande scheidingstechnieken en verplichtingen tot afvalpreventie de hoeveelheid ter verbranding aangeboden binnenlands afval zal afnemen? Zo ja, op welke wijze worden bij toekenning van vergunningen voor uitbreiding van de afvalverbrandingsinstallatie (AVI)-capaciteit de actuele prognoses over binnenlands aanbod meegenomen? Zo neen, waarom niet? </vraag>
      <vraag nummer="4">Deelt u de mening dat de leveringsplicht van vooraf vastgelegde tonnages en een «boete» voor niet aangeleverde tonnages, zoals thans in het contract opgenomen, perverse prikkels zijn om afval ter verbranding aan te leveren, terwijl dit afval mogelijk ook op een hoogwaardiger manier verwerkt zou kunnen worden? Deelt u tevens de mening dat van deze constructie geen impuls uitgaat tot preventie van afval? Zo neen, waarom niet? </vraag>
      <vraag nummer="5">Kunt u per AVI aangeven op basis van welke leveringscontracten de verbrandingscapaciteit is bepaald, en hoeveel van de contractueel overeengekomen hoeveelheden in de afgelopen vijf jaar daadwerkelijk zijn geleverd? Zo neen, waarom niet? </vraag>
      <vraag nummer="6">Kunt u, indien de kennelijke onderbenutting van Twence op basis van huidige contracten met gemeenten in de regio regel is, met het oog op die overcapaciteit de hoeveelheid te storten brandbaar binnenlands afval verklaren? Zo neen, waarom niet? </vraag>
      <vraag nummer="7">Kunt u aangeven of het inderdaad mogelijk is dat sinds 1 juli 2003 een AVI met een overaanbod aan brandbaar afval ontheffing krijgt om dit te storten, terwijl er in eigen land AVI’s zijn met onderbezetting die afval moeten importeren? </vraag>
      <vraag nummer="8">Bent u van plan de landsgrenzen voor brandbaar afval te sluiten? Zo neen, blijft Nederland het enige land in Europa dat de grenzen openhoudt voor brandbaar afval? </vraag>
      <noten afkomstig="vraag">
         <noot nummer="1" weblink="http://www.regiotwente.nl/index.php? option=com_content&amp;task=view&amp;id= 1753&amp;Itemid=624; http://www.regiotwente.nl/images/stories/bestuur/twence/herijking_afvalleveringscontract. doc">http://www.regiotwente.nl/index.php? option=com_content&amp;task=view&amp;id= 1753&amp;Itemid=624; http://www.regiotwente.nl/images/stories/bestuur/twence/herijking_afvalleveringscontract. doc</noot>
      </noten>
   </vragen>
   <antwoorden aantal="8">
      <antwoord nummer="1">Van de discussies over de verkoop van Twence ben ik uiteraard op de hoogte, maar ik heb niet de beschikking over alle (interne) stukken die in dat kader worden opgesteld. De inhoud van het document waar in de voetnoot bij de vraag naar wordt verwezen, was mij niet bekend. </antwoord>
      <antwoord nummer="2">De contracten van AVI’s zijn marktgevoelig en de verantwoordelijkheid van de exploitanten. Ik heb daarom geen overzicht van de contracten die AVI’s afsluiten met afvalaanbieders en door welke partijen de AVI’s daadwerkelijk worden gevuld. Zoals bekend verbiedt het Besluit stortplaatsen en stortverboden afvalstoffen het storten van afvalstoffen als er alternatieve verwerkingsmethoden voor storten zijn. Er kan van een dergelijk stortverbod worden afgeweken, bijvoorbeeld als er een tekort is aan andere verwerkingsmogelijkheden voor bepaalde afvalstoffen. Zo wordt voor brandbaar restafval pas ontheffing van het stortverbod gegeven als alle AVI’s in Nederland hebben aangegeven dat zij vollast hebben. Ontheffing van het stortverbod wordt verleend door het bevoegd gezag voor stortplaatsen, zijnde de provincie. De provincie kan echter pas ontheffing verlenen als het agentschap SenterNovem namens de Minister van VROM daar toestemming voor heeft gegeven. Om die toestemming te kunnen geven, vraagt SenterNovem elke vier maanden aan alle AVI’s of ze vollast hebben. Als een AVI verwacht geen vollast te hebben, moet men aangeven hoeveel tekort aan afvalstoffen men denkt te hebben. Pas als alle AVI’s een vollastverklaring hebben afgegeven, worden voor een periode van vier maanden ontheffingen van het stortverbod afgegeven. Mocht gedurende die periode blijken dat een AVI die een vollastverklaring heeft afgegeven, toch geen vollast kan krijgen, dan kunnen de ontheffingen worden ingetrokken. In de afgelopen drie jaar heeft Twence steeds vollastverklaringen afgegeven en geen onderbenutting van de verbrandingscapaciteit gemeld. </antwoord>
      <antwoord nummer="3">In het Landelijk afvalbeheerplan 2002–2012 zijn scenario’s opgenomen over het afvalaanbod tot 2012 en is een inschatting gemaakt van de hoeveelheid afval die jaarlijks naar verwachting voor verwijdering beschikbaar komt. Daarbij is rekening gehouden met het in gang gezette beleid voor preventie, afvalscheiding en nuttige toepassing en de verwachtte resultaten daarvan. In de jaarlijkse voortgangsrapportage over de uitvoering van het LAP wordt aangegeven hoeveel afval daadwerkelijk in de jaren vóór de voortgangsrapportage is ontstaan en hoeveel afval daarvan moest worden verwijderd. Dit geeft een inzicht in de mate waarin de vooraf opgestelde scenario’s worden gevolgd en de doelstellingen voor preventie en nuttige toepassing worden gehaald. In het kader van de liberalisering van de afvalmarkt is op 1 juli 2003 de capaciteitsplanning voor verbranden als vorm van verwijderen opgeheven en zijn op 1 januari 2007 voor genoemde vorm van afvalbeheer de landsgrenzen geopend. Daarmee heeft de overheid de markt voor afvalverbranding vrij gegeven en speelt de relatie tussen afvalaanbod en verwerkingscapaciteit geen rol meer bij het afgeven van vergunningen. Het is de taak van een initiatiefnemer, eigenaar en/of aandeelhouders om op basis van de LAP-scenario’s, de LAP-voortgangsrapportages en eigen marktverkenningen te besluiten of er voldoende mogelijkheden zijn om nieuwe verbrandingscapaciteit langjarig en rendabel te kunnen bedrijven. </antwoord>
      <antwoord nummer="4">In het Landelijk afvalbeheerplan (LAP) zijn minimumstandaarden opgenomen, die voor diverse afvalstoffen voorschrijven met welke hoogwaardigheid ze minimaal moeten worden verwerkt. Dit voorkomt dat afvalstoffen laagwaardiger worden verwerkt dan gewenst en mogelijk is. Daarnaast zijn er doelstellingen opgenomen voor preventie, gescheiden inzameling en nuttige toepassing van afvalstoffen, waaronder diverse deelstromen uit huishoudelijk afval. Dat betekent dus dat gemeenten niet de vrijheid hebben om al hun afval zonder meer naar een AVI te brengen. Verder is gescheiden inzameling gevolgd door nuttige toepassing in het algemeen nog steeds goedkoper dan verbranden in een AVI. In Nederland is overigens nog steeds een overschot aan brandbaar restafval. In 2005 is namelijk ruim 1 miljoen ton brandbaar restafval gestort, in 2006 zo’n 2,1 miljoen ton en in 2007 ongeveer 1,7 miljoen ton. Dat heeft er onder meer toe geleid dat de afgelopen jaren AVI’s nauwelijks problemen hebben gehad om vollast te verkrijgen en er is dus geen noodzaak voor afvalaanbieders geweest om minder preventie of gescheiden inzameling na te streven. Ik ben het met u eens dat de door u genoemde contracten niet de meest ideale contracten zijn. Gelet op wat ik hiervoor heb aangegeven, zullen ze er naar mijn mening echter niet toe leiden dat afval laagwaardiger wordt verwerkt dan mogelijk is, maar helemaal uitsluiten kan ik dat niet. Ik ga er overigens vanuit dat gemeenten bij het afsluiten van nieuwe contracten niet meer voor dit soort constructies zullen kiezen. </antwoord>
      <antwoord nummer="5">Nee, ik heb geen overzicht van de contracten die AVI’s afsluiten met afvalaanbieders en hoe de AVI’s daadwerkelijk zijn gevuld. Dit is marktgevoelige informatie die AVI’s uit concurrentieoverwegingen in het algemeen niet bekend (willen) maken. Gelet op de nog bestaande ondercapaciteit hebben de Nederlandse AVI’s, zoals ik al eerder heb aangegeven, de afgelopen jaren nauwelijks tot geen problemen hebben gehad om vollast te verkrijgen en op volle kracht kunnen draaien. </antwoord>
      <antwoord nummer="6">In de afgelopen jaren heeft Twence niet aangegeven dat men overcapaciteit heeft. Zie ook de antwoorden op de vragen 2 en 4. </antwoord>
      <antwoord nummer="7">Als de betrokkenen zich aan de regels en afspraken houden, is dat niet mogelijk. Zie de antwoorden op de vragen 2 en 4. </antwoord>
      <antwoord nummer="8">Nee, ik ben niet van plan om de landsgrenzen voor verbranden als vorm van verwijderen te sluiten, want er is geen reden om dat te doen. Wel zal ik binnenkort, zoals ik de afgelopen maanden regelmatig aan de Kamer heb laten weten, een flexibel invoerplafond instellen. Met dat instrument kan ik ingrijpen als er ongewenste consequenties optreden als gevolg van het openen van de landsgrenzen (zie onder meer 27664, nr. 54, antwoord op vraag 14). Een wijziging van het Landelijk afvalbeheerplan op dit punt is in voorbereiding. Voor zover mij bekend, is Nederland op dit moment inderdaad het enige Europees land dat de landsgrenzen voor verbranden heeft geopend. Dat is voor mij ook een van de redenen om een instrument als het flexibel invoerplafond in te stellen. </antwoord>
      <noten afkomstig="antwoord"/>
   </antwoorden>
</kvr>
