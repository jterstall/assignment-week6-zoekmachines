<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Middelkoop (GPV) over koopzondagen. (Ingezonden 7 februari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5077
</item>
         <item attribuut="Inhoud">Vragen betreffen een verplichting van ING Vastgoed als projectontwikkelaar van een nieuw winkelcentrum in Berkel en Rodenrijs aan huurders van winkels om acht koopzondagen per jaar open te zijn.</item>
         <item attribuut="Rubriek">Bedrijfsleven en industrie (Midden- en kleinbedrijf) Inkomen en rechtspositie (Werktijden)</item>
         <item attribuut="Trefwoorden">Werktijden Winkels</item>
         <item attribuut="Vindplaats">Kamervragen met antwoord 1996-1997, nr. 1352, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="GPV">Van Middelkoop</persoon>
         </item>
         <item attribuut="Datum_reaktie">1997-06-09</item>
         <item attribuut="Datum_indiening">1997-02-07</item>
         <item attribuut="Document-id">KVR5077</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2761" allpagenumbers="2761 2762" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1352" onderwerp="" indiendatum="1997-02-7">
         <vrager partij="GPV" oorsprong="parlement">Van Middelkoop</vrager>
         <vraagt-aan/>
      </vraagdata>
      <antwoorddata antwoorddatum="9 juni 1997), zie ook Aanhangsel Handelingen nr. 789, vergaderjaar 1996–1997">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht <voetnoot nummer="1"/>, als zou ING Vastgoed als projectontwikkelaar van een nieuw winkelcentrum in Berkel en Rodenrijs huurders van winkels kunnen verplichten acht koopzondagen per jaar open te zijn? </vraag>
      <vraag nummer="2">Is het op basis van de winkeltijdenwet geoorloofd, dat een individuele winkelier als gevolg van een meerderheidsbesluit van de winkeliersvereniging gedwongen wordt aan koopzondagen mee te doen? </vraag>
      <vraag nummer="3">Wordt hiermee geen inbreuk gemaakt op de ondernemingsvrijheid van winkeliers? Is de handelwijze van de ING in strijd met de gemeentelijke verordening Winkelsluiting Berkel en Rodenrijs? </vraag>
      <vraag nummer="4">Wat is uw opvatting over het feit, dat de ING alleen op basis van het argument van geloofsovertuiging winkeliers vrijstelling verleent van de verplichte openstelling op zondag? </vraag>
      <vraag nummer="5">Zijn er aanwijzingen, dat als gevolg van de door de ING gestelde voorwaarde winkeliers, die om wat voor een reden dan ook niet aan de openstelling op zondag willen meedoen, hebben afgezien van een huurcontract? </vraag>
      <vraag nummer="6">Zijn er bij u meer situaties bekend, waarbij winkeliers door middel van het huurcontract worden gedwongen tot zondagopenstelling? </vraag>
      <vraag nummer="7">Hebben gemeenten voldoende mogelijkheden om hiertegen op te treden? Welke mogelijkheden hebt u om deze praktijk tegen te gaan? En wilt u die ook benutten? </vraag>
      <noten afkomstig="vraag">
         <noot nummer="1" datum="1997-02-6" bron="Nederlands Dagblad">Nederlands Dagblad, 6 februari 1997</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De Winkeltijdenwet geeft de tijden aan waarbinnen het winkeliers vrij staat hun winkel voor het publiek geopend te houden. Hoewel op zon- en feestdagen winkels in beginsel gesloten zijn, kan per deel van de gemeente voor maximaal twaalf dagen per jaar een vrijstelling of ontheffing van deze verplichte sluiting worden verleend. De Winkeltijdenwet schrijft daarbij niet voor, dat winkels dan ook daadwerkelijk geopend dienen te zijn. Het is aan de winkelier te bepalen al dan niet van de vrijstelling gebruik te maken. Dit laat onverlet dat vanuit de gemeenschappelijke belangen binnen winkeliersverenigingen afspraken gemaakt kunnen worden over gezamenlijke openstellingen op koopzondagen. Het zal afhangen van de binnen de winkeliersvereniging overeengekomen besluitvormingsprocedure of daarbij individuele winkeliers kunnen worden gedwongen ook aan dergelijke acties mee te doen. Zie echter ook het antwoord op vraag 4. </antwoord>
      <antwoord nummer="3">Op grond van haar bevoegdheden bij de uitvoering van de Winkeltijdenwet heeft de gemeenteraad van Berkel en Rodenrijs in een winkeltijdenverordening vastgelegd, dat per deel van de gemeente ten hoogste voor acht zon- en feestdagen een vrijstelling van de verplichte winkelsluiting wordt verleend. In de considerans bij deze verordening is vastgelegd dat deze vrijstellingen voor ten hoogste twee dagen betrekking zullen hebben op een zondag. In overeenstemming hiermee is door de winkeliersvereniging voor het centrumdeel Berkel voor 1997 een vrijstelling voor maximaal twee zondagen en zes feestdagen aangevraagd. Hierbij betreft het evenals de afgelopen jaren één zondag ten behoeve van de meubelbranche. De mogelijkheid voor de tweede zondag is niet nader ingevuld. Het is daarbij vooralsnog onduidelijk of deze mogelijkheid overeenkomstig de afgelopen jaren onbenut blijft. Het verzoek van de winkeliersvereniging is door het gemeentebestuur gehonoreerd. De handelwijze van de ING is hiermee niet in strijd. </antwoord>
      <antwoord nummer="4">Zoals te doen gebruikelijk bij het beheer van winkelruimte zijn de binnen de winkeliersvereniging gemaakte afspraken over openstelling op vrijgestelde zon- en feestdagen als algemene voorwaarde in de huurovereenkomsten opgenomen. Het initiatief voor dergelijke afspraken ligt daarbij dan ook bij de winkeliers zelf en niet bij de verhuurder. Zo ook in onderhavig geval. Indien een dergelijk beding in de huurovereenkomst echter voor een winkelier onredelijk bezwarend is, kan dit op grond van het gestelde in Boek 6, Titel 5, Afdeling 3 BW binnen of buiten rechte worden vernietigd. Daarbij kunnen wellicht ook bezwaren van geloofsovertuiging een reden zijn voor vernietiging van een dergelijk beding. </antwoord>
      <antwoord nummer="5">Mij zijn geen aanwijzingen daarover bekend. </antwoord>
      <antwoord nummer="6">Mij zijn geen situaties bekend waarbij winkeliers zich tegen hun wil in gedwongen zagen tot zondagsopenstelling over te gaan. Twistpunten hierover zullen in het algemeen in der minne kunnen worden geschikt. Zoals aangegeven kunnen onredelijk bezwarende bedingen in huurovereenkomsten bovendien binnen of buiten rechte worden vernietigd. </antwoord>
      <antwoord nummer="7">Ondergetekende en gemeenten zijn uiteraard geen partij bij de totstandkoming van dergelijke huurcontracten. Zij kunnen dan ook niet inbreken in deze privaatrechtelijke overeenkomsten. Een actie van gemeentezijde of van de zijde van de rijksoverheid acht ik hierbij ook niet noodzakelijk. Winkeliers voor wie het gevolg geven aan dergelijke bepalingen op onoverkomelijke bezwaren stuit kunnen hiertegen zelf optreden. Boek 6, Titel 5, Afdeling 3 BW geeft hen hiertoe de mogelijkheid. In de daarin opgenomen regeling met betrekking tot het gebruik van algemene voorwaarden staat vermeld, dat bedingen die onredelijk bezwarend zijn door de wederpartij van de gebruiker in of buiten rechte kunnen worden vernietigd. </antwoord>
      <noten afkomstig="antwoord"/>
   </antwoorden>
</kvr>
