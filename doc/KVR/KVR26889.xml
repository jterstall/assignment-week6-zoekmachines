<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oudenallen (Groep Van Oudenallen) aan de minister van Volksgezondheid, Welzijn en Sport over een APK-keuring voor rollators. (Ingezonden 9 november 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26889
</item>
         <item attribuut="Inhoud">Vragen over ongelukken met rollators. Is er een periodieke keuring voor rollators? Wie is er verantwoordelijk als een rollator niet goed meer werkt en er een ongeluk mee gebeurt?</item>
         <item attribuut="Rubriek">Gezondheidszorg (Medische hulpmiddelen) Welzijn (Ouderen)</item>
         <item attribuut="Trefwoorden">Medische hulpmiddelen Ouderen</item>
         <item attribuut="Vindplaats">Kamervragen met antwoord 2006-2007, nr. 438, Tweede Kamer</item>
         <item attribuut="Vraagnr_bij_indiening">2060702840</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="Groep Van Oudenallen">Van Oudenallen</persoon>
         </item>
         <item attribuut="Datum_reaktie">2006-12-05</item>
         <item attribuut="Datum_indiening">2006-11-09</item>
         <item attribuut="Document-id">KVR26889</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="947" allpagenumbers="947 948" vetnummer="2060702840" code="0607tkkvr438" lopendefooter="Tweede Kamer, vergaderjaar 2006–2007, Aanhangsel" filenaam="KVR26889" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="438" onderwerp="" indiendatum="2006-11-9">
         <vrager partij="Groep Van Oudenallen" oorsprong="parlement">Van Oudenallen</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-12-5">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Worden er statistieken bijgehouden over ongelukken met rollators? Zo ja, kunt u meedelen of het afgelopen jaar meer ongelukken hebben plaatsgevonden dan normaal? <voetnoot nummer="1"/>
      </vraag>
      <vraag nummer="2">Wat is de gemiddelde levensduur van een rollator? </vraag>
      <vraag nummer="3">Is het waar dat rollators op enig moment met mechanische problemen te kampen krijgen en dat deze daardoor een gevaar voor de gebruiker kunnen zijn? </vraag>
      <vraag nummer="4">Bestaat er een periodieke controle op rollators? Zo neen, waarom niet? </vraag>
      <vraag nummer="5">Zijn er lessen in het gebruik van een rollator, zoals er ook lessen zijn in het gebruik van een scootmobiel? Zo neen, waarom niet? </vraag>
      <vraag nummer="6">Wie is er verantwoordelijk als een rollator niet meer goed werkt en er een ongeluk mee gebeurt? De gebruiker, de verhuurder/verkoper of het verzorgingshuis? </vraag>
      <vraag nummer="7">Wat zijn de mogelijkheden om binnen korte tijd een andere rollator te krijgen als de bestaande grove mankementen vertoont? </vraag>
      <noten afkomstig="vraag">
         <noot nummer="1" datum="2006-08-2" bron="Het Parool">Het Parool, 2 augustus 2006</noot>
      </noten>
   </vragen>
   <antwoorden aantal="7">
      <antwoord nummer="1">De stichting Consument en Veiligheid registreert met het Letsel Informatie Systeem ongevallen die binnenkomen bij de spoedeisende hulpafdelingen, waarbij op enigerlei wijze een rollator is betrokken. In lang niet alle gevallen is ook sprake van een onveilige of gebrekkige rollator. Het gaat om ongeveer 1300 ongevallen per jaar op 200.000 tot 300.000 rollatorgebruikers van 55 jaar en ouder. Er is de afgelopen jaren een lichte stijging van dit soort ongevallen waarneembaar maar die is volgens de stichting niet significant. </antwoord>
      <antwoord nummer="2">De levensduur van een rollator is afhankelijk van de intensiteit van gebruik en de staat van onderhoud. In de praktijk wordt een rollator na 5 jaar als afgeschreven beschouwd. </antwoord>
      <antwoord nummer="3">Dit kan het geval zijn met elk mobiliteitshulpmiddel. Slijtage of onverantwoord gebruik kunnen uiteraard mechanische gebreken veroorzaken. Het is de verantwoordelijkheid van de gebruiker om dan tijdig aan te kloppen bij de leverancier of bij zijn zorgverzekeraar als het door de zorgverzekeraar verstrekte hulpmiddelen betreft. </antwoord>
      <antwoord nummer="4">Zorgverzekeraars nemen in hun contracten met leveranciers bepalingen op omtrent service en onderhoud van het hulpmiddel. Of dit de vorm aanneemt van een periodieke controle is een keuze en verantwoordelijkheid van de zorgverzekeraar. </antwoord>
      <antwoord nummer="5">De verzekerde heeft op grond van de Zorgverzekeringswet recht op adequate hulpmiddelenzorg. In het geval van de rollator betekent dit dat bij verstrekking daarvan de nodige gebruiksinstructie dient te worden gegeven door de leverancier. Sommige zorgverzekeraars bieden hun verzekerden speciale vaardigheidstrainingen, resulterend in een rollatorrijbewijs. </antwoord>
      <antwoord nummer="6">Op grond van bestaande regelgeving zijn producenten, importeurs en leveranciers aansprakelijk te stellen voor schade bij ongelukken die het gevolg zijn van een ondeugdelijk medisch hulpmiddel. Doen zich zulke calamiteiten voor, dan is de leverancier of producent wettelijk verplicht die te melden bij de Inspectie voor de Gezondheidszorg (IGZ). Bij de IGZ is sinds 2001 slechts éénmaal zo’n melding binnengekomen. Bij nader onderzoek bleek de oorzaak van dit incident niet eenduidig vastgesteld te kunnen worden. Zorgverzekeraars zijn verplicht adequate zorg te leveren aan hun verzekerden, in dit geval een goed functionerend en veilig hulpmiddel. Alleen in het geval van een restitutiepolis kan de zorgverzekeraar geen verantwoordelijkheid nemen voor de productkwaliteit van het door de verzekerde aangeschafte hulpmiddel. Waar het hulpmiddelen betreft die tot de normale uitrusting van een instelling behoren, is de instelling verantwoordelijk voor het ter beschikking stellen van adequate hulpmiddelenzorg. </antwoord>
      <antwoord nummer="7">Verzekerden hebben recht op een adequaat functionerend hulpmiddel. Dat betekent dat recht ontstaat op een nieuwe rollator, op het moment dat de oude niet meer goed functioneert. </antwoord>
      <noten afkomstig="antwoord"/>
   </antwoorden>
</kvr>
