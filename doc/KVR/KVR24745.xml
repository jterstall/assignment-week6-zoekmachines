<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over cholesterolverlagende voedingsmiddelen. (Ingezonden 28 december 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24745
</item>
         <item attribuut="Inhoud">Vragen naar aanleiding van berichten over schadelijkheid voor de gezondheid van overmatig gebruik van cholesterolverlagende voedingsmiddelen, zoals plantesterolen in margarine.</item>
         <item attribuut="Rubriek">Consument (Levensmiddelen) Consument (Voedings- en productveiligheid)</item>
         <item attribuut="Trefwoorden">Hart- en vaatziekten Levensmiddelen</item>
         <item attribuut="Vindplaats">Kamervragen met antwoord 2005-2006, nr. 737, Tweede Kamer</item>
         <item attribuut="Vraagnr_bij_indiening">2050605660</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2006-01-18</item>
         <item attribuut="Datum_indiening">2005-12-28</item>
         <item attribuut="Document-id">KVR24745</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1565" allpagenumbers="1565 1566" vetnummer="2050605660" code="0506tkkvr737" lopendefooter="Tweede Kamer, vergaderjaar 2005–2006, Aanhangsel" filenaam="KVR24745" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="737" onderwerp="" indiendatum="2005-12-28">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-01-18">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Wat is uw reactie op de signalen dat het niet uitgesloten is dat overmatig gebruik van cholesterolverlagende voedingsmiddelen slecht kan zijn voor de gezondheid? 1, 2, 3 </vraag>
      <vraag nummer="2">Wat is uw reactie op het feit dat om die reden in Canada margarine met plantesterolen niet verkrijgbaar is? Wat zijn uw afwegingen om in Nederland niet dergelijke maatregelen te nemen? </vraag>
      <vraag nummer="3">Vindt u het vermelden op de verpakking dat risicogroepen alleen in overleg met hun arts deze producten mogen gebruiken voldoende? Zo ja, waarom? Zo neen, wat gaat u ondernemen? </vraag>
      <vraag nummer="4">Bent u bereid een grondig onderzoek naar de risico’s te entameren? </vraag>
      <vraag nummer="5">Wat is uw reactie op het vergoeden van Becel door zorgverzekeraar VGZ, gezien de twijfels over de veiligheid voor bepaalde groepen? </vraag>
      <noten afkomstig="vraag">
         <noot nummer="1" datum="2005-12-23" bron="De Telegraaf">De Telegraaf, 23 december 2005</noot>
         <noot nummer="2">Ortho, nr. 5-2005</noot>
         <noot nummer="3" datum="2005-02-12" bron="Nederlands Tijdschrift voor Geneeskunde">Nederlands Tijdschrift voor Geneeskunde, 12 februari 2005</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="1">Deze signalen zijn mij bekend. Uit het onderzoek dat de Gezondheidsraad heeft gedaan naar cholesterolverlagende stoffen zoals fytosterolen <voetnoot nummer="1"/>, blijkt dat bij langdurige consumptie een vermindering van provitamine A kan optreden. Een verlaging van de vitamine A-concentratie in het bloed is echter niet aangetoond. (Gezondheidsraad, Fytosterolen (2001), Fytosterolen 2 (2001) en Fytosterolen 3 (2003)). Fytosterolen vallen onder de Europese Verordening Nieuwe Voedingsmiddelen (EG/258/79) en ondergaan een veiligheidsbeoordeling voorafgaande aan de toelating. Het Europese Wetenschappelijk Comité voor de Menselijke Voeding heeft geconcludeerd dat een dagelijks gebruik van 2–3 gram fytosterolen per dag veilig is en voldoende voor het gewenste effect. Uitgebreide Europese discussie over mogelijke overconsumptie heeft geresulteerd in voorschriften inzake etikettering van fytosterolen en de hoeveelheid fytosterolen per portie. (Verordening EG/608/2004). Deze maatregelen moeten voorkomen dat de fytosterolconsumptie de 3 gram per dag overschrijdt. De huidige toelatingen (smeerbare vetten, yoghurt, roomkaas) zijn vastgelegd in zes Europese beschikkingen. Bij de beoordeling van aanvragen wordt ervan uitgegaan dat toelating niet is toegestaan in: i) producten die aantrekkelijk zijn voor kinderen, ii) dranken waarvan de consumptie moeilijk te portioneren is, en iii) voedingsmiddelen rijk aan verzadigde vetten of suikers, die niet geschikt zijn voor consumenten die proberen hun cholesterolgehalte in hun bloed te verlagen. Recent zijn er aanvragen behandeld voor toelating van fytosterolen in twee andere productcategorieën. Een van de aanvragen betrof bakkerswaren. Gezien het risico op overdosering is deze aanvraag ingeperkt tot roggebrood. Nederland heeft geen bezwaar gemaakt tegen de toelating in roggebrood aangezien dit brood in Nederland in zeer beperkte mate geconsumeerd wordt. De andere aanvraag betrof worst met minder dan 10% vet. Nederland heeft niet ingestemd met het toevoegen van fytosterolen aan worst, gezien het toegenomen risico op overdosering. Verder is Nederland bezorgd over het toevoegen van deze stoffen aan producten die normaal gesproken rijk aan verzadigde vetten zijn en daarmee niet geschikt voor consumenten die proberen hun bloedcholesterolgehalte te verlagen. Deze zorgen werden door de andere lidstaten gedeeld en er is geen toelating in worst verleend. Ook heeft Nederland bezwaar gemaakt tegen de toelating in vruchtensappen (Bureau Nieuwe Voedingsmiddelen van het CBG, Fytosterolen 4 (2005)) omdat consumptie van de voorgestelde dranken moeilijk beheersbaar is. </antwoord>
      <antwoord nummer="2">In Canada blijkt er ongerustheid te bestaan over een mogelijk risico op coronaire hartziekten veroorzaakt door verhoogde concentraties van fytosterolen in het bloed, als gevolg van consumptie van met fytosterolen verrijkte producten. Dergelijke bevindingen zijn recent ook door de EFSA geëvalueerd. Onderzoekers in Nederland en EFSA constateren dat er geen hard wetenschappelijk bewijs is voor dit mogelijk nadelige effect. Recent Amerikaans onderzoek naar een meer dan 20-voudige verhoging van fytosterolgehaltes in het bloed lijken de Canadese ongerustheid niet te ondersteunen. Derhalve zie ik vooralsnog geen reden om het beleid aan te passen. </antwoord>
      <antwoord nummer="3">Ja. Het etiket moet vermelden i) dat het uitsluitend bedoeld is voor mensen die hun cholesterolgehalte willen verlagen, ii) dat patiënten die cholesterolverlagende geneesmiddelen gebruiken, het product uitsluitend onder toezicht van een arts mogen gebruiken, en iii) dat het product mogelijk niet geschikt is voor bepaalde bevolkingsgroepen (zwangere en borstvoedende vrouwen en kinderen jonger dan vijf jaar). Bovendien blijkt uit marktmonitoring van al op de markt voorkomende margarines dat consumptie buiten de doelgroep beperkt is. Blootstelling van risicogroepen is derhalve zeer beperkt. </antwoord>
      <antwoord nummer="4">De risico’s van inname van minder dan 3 gram fytosterolen per dag zijn voldoende onderzocht door de EFSA en de Gezondheidsraad. Over de gezondheidsrisico’s van langdurige dagelijkse inname van meer dan 3 gram fytosterolen per dag zijn minder gegevens bekend. De Gezondheidsraad en het Bureau Nieuwe Voedingsmiddelen hebben geadviseerd aanvullend onderzoek naar de mogelijke lange termijn effecten van blootstelling aan verhoogde niveaus fytosterolen uit te voeren. Aangezien het beleid erop gericht is de consumptie tot 3 gram per dag te beperken zie ik daar vooralsnog geen reden toe. </antwoord>
      <antwoord nummer="5">Het vergoeden van Becel door VGZ is een maatregel die deze zorgverzekeraar zelfstandig heeft genomen en niet wordt bekostigd uit hoofde van de Zorgverzekeringswet. Ik heb op dit moment geen reden om bezwaar te hebben tegen deze maatregel. Uit de al eerder genoemde marktmonitoring blijkt bovendien dat Becel pro-activ bij de doelgroep terecht komt en dat de werkelijke inname veelal lager blijkt te zijn dan 3 gram per dag. Zoals blijkt uit mijn eerdere antwoorden bestaan er geen twijfels over de veiligheid bij juist gebruik door de doelgroep. </antwoord>
      <noten afkomstig="antwoord"/>
   </antwoorden>
</kvr>
