<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bierman inzake: rentabiliteit Betuweroute. (Ingezonden 6 januari 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4210
</item>
         <item attribuut="Inhoud">Betreft o.a. de subsidie aan Nederland Distributieland (NDL) en mogelijkheden voor private financiering van de Betuweroute.</item>
         <item attribuut="Rubriek">Verkeer, vervoer en waterstaat (Goederenvervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Goederenvervoer Spoorwegen</item>
         <item attribuut="Vindplaats">Kamervragen met antwoord 1996-1997, nr. 14, Eerste Kamer</item>
         <item attribuut="Afkomstig_van">Economische Zaken Verkeer en Waterstaat</item>
         <item attribuut="Indiener">
            <persoon partij="Fractie-Bierman">Bierman</persoon>
         </item>
         <item attribuut="Datum_reaktie">1997-01-22</item>
         <item attribuut="Datum_indiening">1997-01-06</item>
         <item attribuut="Document-id">KVR4210</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="27" allpagenumbers="27 28" vetnummer="" code="" lopendefooter="Eerste Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 738x" uitgever="Sdu Uitgevers ’s-Gravenhage 1997"/>
      <vraagdata vraagnummer="14" onderwerp="" indiendatum="1997-01-6">
         <vrager partij="Fractie-Bierman" oorsprong="parlement">Bierman</vrager>
         <vraagt-aan/>
      </vraagdata>
      <antwoorddata antwoorddatum="1997-01-22">
         <antwoorder functie="mevrouw" ministerie="">Jorritsma-Lebbink, minister van Verkeer en Waterstaat</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Kent U het artikel «Het verhaal; de lobby achter de Betuwelijn» in Intermediair van 20 december 1996? </vraag>
      <vraag nummer="2">Kunt U meedelen of, en zo ja op grond van welke redenen, dit artikel voor U aanleiding is om de subsidie aan Nederland Distributieland (NDL) te heroverwegen? </vraag>
      <vraag nummer="3">Kunt U aangeven wat het algemeen belang is van deelname van een groot aantal hoge ambtenaren aan de NDL-vergaderingen, zoals vermeld in het Intermediair-artikel? </vraag>
      <vraag nummer="4">Hoe luiden de meest recente inzichten met betrekking tot de rentabiliteit van de Betuweroute op de lange termijn? </vraag>
      <vraag nummer="5">Kunt U thans alsnog antwoord geven op de vragen gesteld door het Eerste Kamerlid H. P. Talsma tijdens de debatten over de Betuweroute in de Eerste Kamer, begin 1994, over mogelijke financiers voor de private financiering van de Betuweroute? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">In de 2e helft van 1993 hebben de Ministeries van Verkeer en Waterstaat en Economische Zaken een uitgebreide evaluatie laten uitvoeren naar de effectiviteit van de in de voorafgaande periode aan Nederland Distributieland verleende subsidie. Daartoe werd een uitgebreid onderzoek uitgevoerd door het Bureau Bakkenist Management Consultants. Op grond van de positieve uitkomst van de evaluatie heb ik, tezamen met mijn ambtgenoot van EZ, besloten aan NDL wederom een subsidie in het vooruitzicht te stellen voor de periode tot 1 juli 1999. Het artikel in Intermediair bevat geen informatie die aanleiding is de subsidie voor NDL te heroverwegen. De subsidie is niet gerelateerd aan de lobby-functie van NDL, maar aan haar functie van promotie en produktontwikkeling (zie blz. 103 Begroting EZ). In die functie helpt zij de economische ontwikkeling van de transportsector (denk onder andere aan de NDL-initiatieven voor oprichting van een topinstituut voor transport en logistiek) en bevordert ze de vestiging van internationale distributiebedrijven in Nederland. Dit doet NDL samen met het Commissariaat Buitenlandse Investeringen in Nederland (CBIN) van EZ. </antwoord>
      <antwoord nummer="3">De overheid draagt geen bestuurlijke verantwoordelijkheid voor NDL. In het bestuur van de vereniging Nederland Distributieland wordt dan ook niet deelgenomen door ambtenaren van mijn ministerie en het Ministerie van EZ. In de Raad van Toezicht en Advies bekleden de vertegenwoordigers van V&amp;W en EZ de functie van waarnemers. Zij hebben geen stemrecht. Daarnaast kent NDL een vijftal zgn. Klankbordgroepen, bedoeld om het beleid van het bestuur te vergelijken met het maatschappelijk veld, de ontwikkelingen in het gebied van logistiek. Het deelnemen van ambtenaren aan diverse overlegvormen van organisaties die de overheid kritisch volgen c.q. beïnvloeden, heeft betekenis voor de beleidsontwikkeling. Visies en opinies kunnen daarmee beter begrepen worden en er kan op worden geanticipeerd. Aan de andere kant kan op deze wijze vastgesteld beleid worden uitgedragen, waardoor het draagvlak en de effectiviteit verbeteren. </antwoord>
      <antwoord nummer="4">De meest recente inzichten met betrekking tot de rentabiliteit van de Betuweroute zijn van begin 1995 toen het Centraal Planbureau berekeningen heeft gemaakt. Daaruit bleek dat «de uitgaven voor de Betuweroute in het European Renaissance-scenario binnen 15 à 20 jaar worden terugverdiend. In een ongunstiger scenario (Global Shift) is de terugverdienperiode circa 25 jaar. Het Kabinet acht dergelijke terugverdientijden, met al hun onzekerheden, voor een grootschalig project met een lange levensduur als de Betuweroute aanvaardbaar.» (citaat uit het Kabinetsstandpunt over de Betuweroute, 21 april 1995). </antwoord>
      <antwoord nummer="5">Tijdens het debat over de PKB Betuweroute in de Eerste Kamer op 29 maart 1994 heeft de heer Talsma gevraagd om inzage in «brochures die geïnteresseerde financiers kunnen krijgen». Daarop heeft mijn ambtsvoorganger toegezegd dat zo’n brochure zou worden toegezonden. Uit het Intermediair-artikel blijkt nu dat zulks wellicht niet geschied is. Helaas is dat intern bij mijn ministerie niet meer te achterhalen; als die brochure inderdaad niet is toegezonden betreur ik dat. De brochure bevatte overigens in hoofdzaak stukken, die op dat moment al langer bekend waren, en deels in datzelfde debat in uw Kamer besproken, namelijk: a. «Toekomstplan voor het goederenbedrijf; Rail 21 Cargo», NS, 1990; b. «Ontwerp Planologische Kernbeslissing Betuweroute, deel 1», V&amp;W en VROM, april 1992; c. «Projectnota Betuweroute, deel A», NS, april 1992 (bijlage bij stuk b.); d. «Economische aantrekkelijkheid Goederenvervoer per spoor», McKinsey&amp;Company, sept. 1992; e. «Macro-economische kosten-baten analyse van de Betuweroute», Knight Wendling Consulting B.V., nov. 1992; f. «Fiscale en juridische aspecten Betuweroute», SPRI, dec. 1992; g. «Sondering private financiering en exploitatie Betuweroute», SPRI, dec. 1992. Al deze stukken dateren van 1992; ten tijde van het Kamerdebat in 1994, en zeker inmiddels zijn de gedachten over de private financiering verder ontwikkeld. Ik moge u daartoe verwijzen naar paragraaf 8 van het Kabinetsstandpunt over de Betuweroute (van 21 april 1995). </antwoord>
      <noten afkomstig="antwoord"/>
   </antwoorden>
</kvr>
