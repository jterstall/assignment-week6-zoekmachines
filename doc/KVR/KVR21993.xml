<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ferrier en Brinkel (beiden CDA), Dittrich (D66) en Koenders (PvdA) aan de minister van Buitenlandse Zaken over de beleidslijn van de viering van nationale feestdagen op Europese ambassades in Cuba. (Ingezonden 17 december 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21993
</item>
         <item attribuut="Inhoud">Vragen naar aanleiding van onder andere een bericht in Trouw van 15 december 2004 over deze beleidslijn die zou inhouden dat dissidenten niet meer uitgenodigd worden bij dergelijke gelegenheden en over de houding van de EU in het algemeen tegenover de mensenrechtensituatie in Cuba.</item>
         <item attribuut="Rubriek">Internationale betrekkingen (Ambassades) Internationale betrekkingen (Europese Unie) Staats- en bestuursrecht (Grondrechten)</item>
         <item attribuut="Trefwoorden">Ambassades Cuba Mensenrechten Nationale feestdagen en herdenkingen</item>
         <item attribuut="Vindplaats">Kamervragen met antwoord 2004-2005, nr. 717, Tweede Kamer</item>
         <item attribuut="Vraagnr_bij_indiening">2040505210</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="CDA">Ferrier</persoon>
            <persoon partij="CDA">Brinkel</persoon>
            <persoon partij="D66">Dittrich</persoon>
            <persoon partij="PvdA">Koenders</persoon>
         </item>
         <item attribuut="Datum_reaktie">2005-01-12</item>
         <item attribuut="Datum_indiening">2004-12-17</item>
         <item attribuut="Document-id">KVR21993</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1517" allpagenumbers="1517 1518" vetnummer="2040505210" code="0405tkkvr717" lopendefooter="Tweede Kamer, vergaderjaar 2004–2005, Aanhangsel" filenaam="KVR21993" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="717" onderwerp="" indiendatum="2004-12-17">
         <vrager partij="CDA" oorsprong="parlement">Ferrier</vrager>
         <vrager partij="CDA" oorsprong="parlement">Brinkel</vrager>
         <vrager partij="D66" oorsprong="parlement">Dittrich</vrager>
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2005-01-12">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het bericht dat door ambtenaren in Brussel een nieuwe beleidslijn zou zijn uitgezet om geen dissidenten meer uit te nodigen bij de viering van nationale feestdagen op Europese ambassades in Cuba? <voetnoot nummer="1"/>
      </vraag>
      <vraag nummer="2">Kunt u de inhoud van dit bericht bevestigen? </vraag>
      <vraag nummer="3" voetnoot="2">Hoe staat de Nederlandse regering tegenover deze beleidslijn en hoe verhoudt deze beleidslijn zich naar uw oordeel tot de motie Brinkel/ Van der Laan die bij de begrotingsbehandeling Buitenlandse Zaken door de Kamer is aangenomen? <voetnoot nummer="2"/>
      </vraag>
      <vraag nummer="4" voetnoot="3">Hoe verhoudt deze beleidslijn zich tot de op 16 november 2004 door de EU-vertegenwoordigers overeengekomen inzet de mogelijkheden te onderzoeken de contacten met dissidenten en maatschappelijke organisaties effectiever te maken? <voetnoot nummer="3"/>
      </vraag>
      <vraag nummer="5">Wat is de inzet van de Nederlandse regering van de ministers van Buitenlandse Zaken van de EU tijdens het overleg over dit voorstel in januari 2005? </vraag>
      <vraag nummer="6">In hoeverre zal een dergelijke wijziging in de opstelling van Europese regeringen invloed hebben op de situatie van dissidenten die nu nog vastzitten én op de mensenrechtensituatie in Cuba in het algemeen? </vraag>
      <vraag nummer="7">Op welke manier zal de EU proberen de Cubaanse regering ertoe te bewegen de dissidenten die gevangen zitten, zo snel mogelijk vrij te laten? </vraag>
      <noten afkomstig="vraag">
         <noot nummer="1" datum="2004-12-15" bron="Trouw">Trouw, 15 december 2004</noot>
         <noot nummer="2" documenttype="Kamerstuk" kamerstuk-id="29 800 V" documentnummer="29">Kamerstuk 29 800 V, nr. 29</noot>
         <noot nummer="3" datum="2004-11-17" bron=", euobserver.com" titel="Diplomats asked to revise ties with Cuban opposition">«Diplomats asked to revise ties with Cuban opposition», euobserver.com, 17 november 2004</noot>
      </noten>
   </vragen>
   <antwoorden aantal="7">
      <antwoord nummer="1">Ja.Het gaat om een gemeenschappelijk advies van de ambtelijke werkgroep Latijns-Amerika (COLAT), dat eind januari op ministerieel niveau in de RAZEB wordt besproken. </antwoord>
      <antwoord nummer="2">Ten dele.De berichtgeving in Trouw is niet geheel juist.Voor de nationale feestdag van Spanje op 14 oktober 2004 zijn dissidenten uitgenodigd. Wel heeft de Spaanse ambassadeur bij die gelegenheid de effectiviteit van het bestaande beleid van de EU, inclusief het uitnodigen van dissidenten op nationale feestdagen, in twijfel getrokken en zijn voorkeur uitgesproken voor ander beleid. </antwoord>
      <antwoord nummer="3">De onder 1 genoemde werkgroep adviseert unaniem om, via een pakket van maatregelen, de vreedzame politieke oppositie in Cuba in versterkte mate te ondersteunen en de druk op de Cubaanse overheid inzake de mensenrechten en de gevangen dissidenten op te voeren. De voorstellen houden in het intensiveren van de contacten van de EU-ambassades in Havanna met de dissidenten en het maatschappelijk middenveld, inclusief hun deelname aan culturele activiteiten.Verder wordt geadviseerd een dialoog op hoog niveau te voeren met de Cubaanse autoriteiten («high level visits»).In deze politieke ontmoetingen zullen de mensenrechtensituatie en de positie van de dissidenten stelselmatig aan de orde worden gesteld en zal worden aangedrongen op vrijlating van alle politieke gevangenen.Ook bieden deze «high level visits» de gelegenheid voor ontmoetingen met dissidenten.Een voorwaarde voor het heropenen van deze dialoog is overigens dat de Cubaanse regering de diplomatieke kanalen daartoe heropent.Voorts is als onderdeel van het pakket van maatregelen, en om de gemeenschappelijke beleidslijn jegens Cuba te behouden, unaniem besloten de RAZEB te adviseren om de viering van nationale feestdagen te beperken tot het diplomatieke corps en de eigen nationale gemeenschap.Over voortzetting of wijziging van de voorgestelde beleidslijn zal uiterlijk eind juni 2005 worden besloten op basis van een evaluatie. In relatie tot de motie Brinkel/Van der Laan (TK 29 800V nr.29) kan worden geconstateerd dat van een versoepeling van het EU-beleid geen sprake is.De voorgestelde maatregelen impliceren dat de EU de druk op Cuba om de gevangen dissidenten vrij te laten zal vergroten en zal trachten de mensenrechtensituatie te verbeteren. Overigens heeft het bovenstaande advies van de Latijns-Amerika werkgroep (COLAT) er toe geleid dat Cuba deze week heeft aangekondigd in Havanna de relatie met acht ambassades uit EU-lidstaten te zullen herstellen.Het gaat onder meer om Duitsland, Frankrijk, Italië en het Verenigd Koninkrijk.Van andere lidstaten, waaronder Nederland, Polen, Tsjechië en Slowakije, zouden de ambassades in Havanna vooralsnog «bevroren» blijven, naar verluidt vanwege hun relatief harde lijn tegenover de regering Castro inzake de vrijlating van gevangen dissidenten.Wanneer de regering Castro de relaties met de ambassades van laatstgenoemde groep EU-lidstaten zal herstellen, is op dit moment onduidelijk.Gezien de unanimiteit van de Europese Unie op dit dossier hebben inmiddels meerdere lidstaten bij de Cubanen de noodzaak benadrukt van een herstel van de relaties met alle EU-ambassades in Havanna. </antwoord>
      <antwoord nummer="4">De in Brussel overeengekomen beleidslijn streeft naar effectievere contacten met dissidenten en het maatschappelijk middenveld alsmede een dialoog met de Cubaanse overheid. </antwoord>
      <antwoord nummer="5">De Nederlandse regering zal het hierboven geschetste beleid ondersteunen.Met het oog op de situatie van de mensenrechten in het land is Nederland geen voorstander van een soepeler beleid jegens Cuba. Tevens zal Nederland blijven aandringen op unanimiteit van standpunten vanwege de grotere druk die daarvan uitgaat. </antwoord>
      <antwoord nummer="6">De EU tracht, via ondersteuning van de geweldloze politieke oppositie en versterking van het maatschappelijk middenveld, bij te dragen aan een Cubaanse samenleving zonder politieke gevangenen, waar de mensenrechten worden gerespecteerd.De geslotenheid van het huidige regime maakt het echter moeilijk op de mensenrechtensituatie in Cuba direct invloed uit te oefenen. </antwoord>
      <antwoord nummer="7">De EU zal alle geëigende mogelijkheden en kanalen benutten om bij de Cubaanse regering aan te dringen op vrijlating van alle politieke gevangenen. </antwoord>
      <noten afkomstig="antwoord"/>
   </antwoorden>
</kvr>
