<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Depla, Bussemaker en Verbeet (allen PvdA) aan de staatssecretarissen van Financiën en van Sociale Zaken en Werkgelegenheid over het in gevaar komen van de fiscale vrijstelling van pensioenfondsen in de VS en Australië. (Ingezonden 27 mei 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20578
</item>
         <item attribuut="Inhoud">Vragen over het aflopen van belastingvrijstelling ('superannuation status', bronbelasting op dividend en interest) van het ABP in Australië per 1 juni 2004, in verband met vergelijkbare problemen in de VS en andere landen en met het aanvaarde wetsvoorstel 29210.</item>
         <item attribuut="Rubriek">Belastingen (Belastingontheffing, -teruggave, -vermindering, -vrijstelling) Inkomen en rechtspositie (VUT en pensionering)</item>
         <item attribuut="Trefwoorden">Australië Belastingvrijstellingen Pensioenfondsen Verenigde Staten</item>
         <item attribuut="Vindplaats">Kamervragen met antwoord 2003-2004, nr. 1809, Tweede Kamer</item>
         <item attribuut="Vraagnr_bij_indiening">2030414930</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Depla</persoon>
            <persoon partij="PvdA">Bussemaker</persoon>
            <persoon partij="PvdA">Verbeet</persoon>
         </item>
         <item attribuut="Datum_reaktie">2004-06-25</item>
         <item attribuut="Datum_indiening">2004-05-27</item>
         <item attribuut="Document-id">KVR20578</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3833" allpagenumbers="3833 3834" vetnummer="2030414930" code="0304tkkvr1809" lopendefooter="Tweede Kamer, vergaderjaar 2003–2004, Aanhangsel" filenaam="KVR20578" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1809" onderwerp="" indiendatum="2004-05-27">
         <vrager partij="PvdA" oorsprong="parlement">Depla</vrager>
         <vrager partij="PvdA" oorsprong="parlement">Bussemaker</vrager>
         <vrager partij="PvdA" oorsprong="parlement">Verbeet</vrager>
         <vraagt-aan>de staatssecretarissen van Financiën en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2004-06-25">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van het feit dat de zogenaamde «superannuation status» van het ABP in Australië per 1 juni 2004 afloopt? Is het waar dat het ABP dan opnieuw moet aantonen dat zij voor deze belastingvrijstelling (bronbelasting op dividend en interest) in Australië in aanmerking komt? </vraag>
      <vraag nummer="2">Heeft de Stichting Pensioenfonds ABP de Directeur-Generaal Fiscale Zaken van het ministerie van Financiën verzocht om schriftelijk te bevestigen dat ook na de behandeling van het aanvaarde wetsvoorstel 29210 (invoering partiële belastingplicht voor Nederlandse pensioenfondsen) het ABP in internationaal verband kan verklaren dat zij vrijgesteld is van belastingheffing? Zo ja, gaat u in op dit verzoek van het ABP? Zo neen, waarom niet? Zo ja, kunt u dan de verklaring van de belastingdienst naar de Kamer sturen? </vraag>
      <vraag nummer="3">Mag de Staat, en mogen pensioenfondsen, gezien de inhoud van het aanvaarde wetsvoorstel 29 210, verklaren dat pensioenfondsen in Nederland vrijgesteld zijn van belastingheffing? </vraag>
      <vraag nummer="4">Wat zijn de financiële consequenties voor het ABP en het PGGM als zij aan de Australische belastingdienst niet kunnen verklaren dat zij vrijgesteld zijn van belastingheffing? Hoeveel moet hierdoor de pensioenpremie stijgen als ervan uitgegaan wordt dat het niet ten koste van de pensioenopbouw van deelnemers en de pensioenuitkering van gepensioneerden mag gaan? Spelen vergelijkbare problemen in de VS en in andere landen? Zo ja, wat zijn dan de financiële consequenties? </vraag>
      <vraag nummer="5">Wat betekent het voor het wetsvoorstel 29210 als het ABP en PGGM mogen verklaren dat ze niet belastingplichtig zijn? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1 en 2">Het ABP heeft op 25 maart 2004 een brief gestuurd aan de directeur-generaal voor Fiscale Zaken. In deze brief heeft het ABP kenbaar gemaakt dat de beschikking waarin de Australische belastingdienst het ABP als zogenoemd «superannuation fund» heeft gekwalificeerd geldig is tot 30 juni 2004 en dat op korte termijn een verzoek om verlenging van deze beschikking dient te worden gedaan. Door deze kwalificatie kan het ABP thans zonder inhouding van een bronheffing dividend en rente uit Australië ontvangen. Op verzoek van het ABP heeft de directeur-generaal voor Fiscale Zaken op 3 mei 2004 schriftelijk bevestigd dat ook na invoering van de partiële belastingplicht voor Nederlandse pensioenfondsen ter zake van commerciële activiteiten in internationaal verband verklaard kan worden dat – tenzij de commerciële activiteiten zodanig omvangrijk worden dat niet langer wordt voldaan aan de voorwaarde dat de activiteiten van het pensioenfonds uitsluitend of nagenoeg dienen te bestaan uit de uitvoering van pensioen- en VUT-regelingen – Nederlandse pensioenfondsen algemeen zijn vrijgesteld van (vennootschaps)belasting. </antwoord>
      <antwoord nummer="4">Zoals hiervoor aangegeven kunnen Nederlandse pensioenfondsen zoals het ABP en PGGM – zolang de commerciële activiteiten niet zodanig omvangrijk worden dat niet langer wordt voldaan aan de voorwaarde dat de activiteiten van het pensioenfonds uitsluitend of nagenoeg uitsluitend bestaan uit de uitvoering van pensioen- en VUT-regelingen – ook na invoering van de partiële belastingplicht (blijven) verklaren dat zij algemeen zijn vrijgesteld van (vennootschaps)belasting. Dit geldt niet alleen jegens de Australische belastingdienst, maar ook jegens andere buitenlandse belastingdiensten. Ik zie dan ook niet in dat de belastingvrijstelling van Nederlandse pensioenfondsen in het buitenland in gevaar zou kunnen komen. </antwoord>
      <antwoord nummer="3 en 5">De verklaring dat Nederlandse pensioenfondsen (ook na invoering van de partiële belastingplicht) algemeen zijn vrijgesteld van (vennootschaps)belasting heeft geen consequenties voor het wetsvoorstel waarmee deze partiële belastingplicht voor Nederlandse pensioenfondsen is ingevoerd. Genoemd wetsvoorstel tast het algemene karakter van de vrijstelling voor Nederlandse pensioenfondsen niet aan. Uitgangspunt is steeds geweest dat voor Nederlandse pensioenfondsen die aan de voorwaarden voldoen in de vennootschapsbelasting een algemene vrijstelling geldt. Het feit dat de commerciële activiteiten (voortaan wel) in de heffing van de vennootschapsbelasting worden betrokken doet aan dit uitgangspunt niets af, omdat deze commerciële activiteiten qua relatieve omvang van sterk ondergeschikte betekenis zullen zijn ten opzichte van de niet-commerciële activiteiten waarvoor de vrijstelling onverkort van toepassing blijft. Mocht blijken dat de introductie van de partiële belastingplicht onduidelijkheden zou oproepen bij buitenlandse belastingdiensten en dat Nederlandse pensioenfondsen op grond daarvan mogelijk complicaties zouden gaan ondervinden bij het effectueren van verdragsvoordelen, dan zal het ministerie van Financiën direct contact opnemen met deze verdragspartners. In dat geval zal aan deze verdragspartners worden toegelicht dat de introductie van de partiële belastingplicht het algemeen vrijgestelde karakter van de Nederlandse pensioenfondsen niet aantast. </antwoord>
      <noten afkomstig="antwoord"/>
   </antwoorden>
</kvr>
