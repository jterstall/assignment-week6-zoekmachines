<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Volkshuisvesting, Ruimtelijke Ordening en Milieubeheer over de servicekostentoeslag bij de woningwaardering. (Ingezonden 10 juli 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26175
</item>
         <item attribuut="Inhoud">Vragen naar aanleiding van klachten van bewoners van een serviceappartementencomplex in Rotterdam, dat de verhuurder van hun serviceflats 35% mag bijtellen op de normale woningwaardering indien vijf specifieke voorzieningen (waaronder maaltijdverstrekking) worden aangeboden, ongeacht de hoogte van de servicekosten en ongeacht de hoogte van de investering in extra ruimten en voorzieningen. Verstrekking van maaltijden door een andere maatschappelijke instelling ('tafeltje dekje') leidt niet tot bijtelling.</item>
         <item attribuut="Rubriek">Volkshuisvesting (Bejaardenhuisvesting) Volkshuisvesting (Woninghuren)</item>
         <item attribuut="Trefwoorden">Ouderenwoningen Woninghuren</item>
         <item attribuut="Vindplaats">Kamervragen met antwoord 2005-2006, nr. 1971, Tweede Kamer</item>
         <item attribuut="Vraagnr_bij_indiening">2050616240</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2006-08-21</item>
         <item attribuut="Datum_indiening">2006-07-10</item>
         <item attribuut="Document-id">KVR26175</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4187" allpagenumbers="4187 4188" vetnummer="2050616240" code="0506tkkvr1971" lopendefooter="Tweede Kamer, vergaderjaar 2005–2006, Aanhangsel" filenaam="KVR26175" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1971" onderwerp="" indiendatum="2006-07-10">
         <vrager partij="SP" oorsprong="parlement">Gerkens</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2006-08-21">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1 2">Klopt het dat de servicekostentoeslag van 35% op de normale woningwaardering, de zogenaamde puntentelling voor serviceflats waarin vijf specifieke voorzieningen worden aangeboden <voetnoot nummer="1"/>, óók mag worden berekend in geval de verhuurder deze voorzieningen geheel of gedeeltelijk in rekening brengt via de servicekosten <voetnoot nummer="2"/>? Zo ja, mag de verhuurder, indien deze vijf voorzieningen worden aangeboden, ongeacht de hoogte van de servicekosten en ongeacht de hoogte van de investering in extra ruimten en voorzieningen 35% in rekening brengen? </vraag>
      <vraag nummer="2">Waarom zou de mogelijkheid van verstrekking van (apart betaalde) maaltijden door de verhuurder tot een bijtelling voor de puntentelling moeten leiden, terwijl een verstrekking van maaltijden door een andere maatschappelijke instelling («tafeltje dekje») niet tot bijtelling leidt? </vraag>
      <vraag nummer="3">Op grond van welke onderbouwing is de toeslag van 35% tot stand gekomen? Is onderzocht welke bandbreedte de noodzakelijke investeringen hebben om de vijf eerder genoemde specifieke diensten te kunnen aanbieden? Indien er sprake is van een grote bandbreedte: waarom wordt dan een vast percentage voor de bijtelling aangehouden? </vraag>
      <vraag nummer="4">Overweegt u om het kader van het nieuwe woningwaarderingsstelsel de grondslag voor de servicekostentoeslag te wijzigen? Zo neen, waarom niet? </vraag>
      <noten afkomstig="vraag">
         <noot nummer="1">Noodroepinstallatie, maaltijdverstrekking, (para)medische zorg, recreatieruimten-logeerkamers en bijbehorende diensten</noot>
         <noot nummer="2">Informatie bewonerscommissie serviceappartementencomplex De IJsselburgh, eigendom van Patrimonium’s Woningstichting te Rotterdam</noot>
      </noten>
   </vragen>
   <antwoorden aantal="4">
      <antwoord nummer="1">De toeslag op de woningwaardering van 35% voor serviceflats is alleen van toepassing indien de huurovereenkomst voor de zelfstandige woning ten minste mede omvat: a. de aanwezigheid in de woning van een noodoproepinstallatie; b. het verstrekken van maaltijden vanwege de verhuurder; c. de levering vanwege de verhuurder indien nodig van medische, dan wel paramedische zorg van eenvoudige aard; d. het gebruik van de tot het woongebouw of zijn onroerende aanhorigheden ten minste behorende ruimten voor recreatie en voor het verstrekken van logies aan door de huurder aangewezen derden; e. leveringen en diensten vanwege de verhuurder aaan de huurder, strekkende tot het verwezenlijken van het gebruik van de onder d. bedoelde ruimten overeenkomstig hun bestemming. Voldoet een woning en de tussen huurder en verhuurder gesloten huurovereenkomst aan deze minimumvereisten, dan kan de toeslag toegepast worden. En daarmee geldt een hogere maximale huurprijs dan bij andere zelfstandige woningen. Deze toeslag mag ook worden toegepast als de verhuurder (een deel van) deze dienstverlening via de servicekosten in rekening brengt. Bij de servicekosten gaat het om de vergoeding van de geleverde diensten. Bij de verhoging van de maximale huurprijs gaat het om de extra investeringen in de woning en het wooncomplex. De hoogte van de in rekening gebrachte servicekosten (inclusief de servicekosten voor andere soorten dienstverlening dan de hierboven onder a. tot en met e. genoemde dienstverlening) en de hoogte van de investering in extra (gemeenschappelijke) ruimten zijn niet bepalend voor het vaststellen van de status van serviceflat. De enkele aanwezigheid van ten minste de bovengenoemde voorzieningen is bepalend. </antwoord>
      <antwoord nummer="2">Het criterium luidt: verstrekken van maaltijden vanwege de verhuurder. De woorden «vanwege de verhuurder» zijn gebruikt om aan te geven dat de service niet door de verhuurder zelf behoeft te worden verleend, maar ook via een andere natuurlijke of rechtspersoon kan worden verleend, mits de serviceverlening maar op een (mede) door de verhuurder opgezette en met de huurder in onverbrekelijke samenhang met de huurovereenkomst overeengekomen constructie berust. Indien de verhuurder de maaltijdverstrekking via «tafeltje dekje» of een andere instelling verzorgt, is er sprake van verstrekking vanwege de verhuurder. Bepalend is dat de verhuurder de maaltijden verstrekt of laat verstrekken. Volstaat de verhuurder met het onder de aandacht van de bewoners brengen van het instituut «tafeltje dekje», dan kan dat niet als het verstrekken van maaltijden vanwege de verhuurder worden beschouwd. Dan zal niet zijn voldaan aan alle criteria voor serviceflatwoningen en is de serviceflattoeslag niet van toepassing. </antwoord>
      <antwoord nummer="3">Aan de invoering van de toeslag stonden twee ontwikkelingen ten grondslag. Ten eerste heeft de Hoge Raad in 1985 geoordeeld dat ook serviceflatwoningen onder regels van de Huurprijzenwet woonruimte (per 1 augustus 2003 vervangen door Titel 4 van Boek 7 van het Burgerlijk Wetboek en de Uitvoeringswet huurprijzen woonruimte) vallen, indien het verzorgingselement ondergeschikt is aan het huisvestingselement (HR 28 juni 1985, NJ 1986, 38). Daardoor werd het woningwaarderingsstelsel voor zelfstandige woningen (Bijlage 1 bij het Besluit huurprijzen woonruimte) ook van toepassing op deze serviceflats. Ten tweede is – los daarvan – het woningwaarderingsstelsel in 1986 enigszins aangepast, waarbij meer nadruk is komen te liggen op de waardering van de oppervlakte van de woning en niet zozeer op de gemeenschappelijke voorzieningen en het kwaliteitsniveau. Door het arrest van de Hoge Raad van 1985 en de wijziging van het woningwaarderingsstelsel in 1986 (die leidde tot een lagere waardering van serviceflats en dus een lagere maximale huurprijs dan daarvoor) konden verhuurders van serviceflatwoningen geconfronteerd worden met onvoorziene exploitatieproblemen. Het uitgangspunt dat het redelijk is dat huurders voor het medegebruik van voorzieningen betalen en de toenemende behoefte aan de woonvorm serviceflat – met het oog op de vergrijzing – waren aanleiding om in 1993 in het woningwaarderingsstelsel een toeslag voor serviceflats op te nemen. Destijds is berekend dat een toeslag van 35% op het puntentotaal de maximale huurprijs in een groot aantal gevallen voldoende zou verhogen om te zorgen dat de geldende huurprijzen voor serviceflats, waarbij de verhuurders een sluitende exploitatie konden voeren, de maximale huurprijs niet meer zou overschrijden. Daarbij is geen bandbreedte bepaald of vastgesteld. </antwoord>
      <antwoord nummer="4">De voorziene wijziging van het woningwaarderingsstelsel voor 2007 omvat de vervanging van de aspecten «woonvorm», «woonomgeving» en «hinderlijke situaties» door een factor van de WOZ-waarde van de woning. Bij de verdere vormgeving van het woningwaarderingsstelsel zullen de verschillende onderdelen van het stelsel – waaronder dit aspect – bekeken worden. </antwoord>
      <noten afkomstig="antwoord"/>
   </antwoorden>
</kvr>
