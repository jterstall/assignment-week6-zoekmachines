<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Depla en Wolfsen (beiden PvdA) aan de minister van Justitie over vormfouten in dagvaardingen voor bouwbedrijven. (Ingezonden 21 oktober 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21651
</item>
         <item attribuut="Inhoud">Vragen naar aanleiding van berichten in onder andere 'Cobouw' van 7 oktober 2004, over het registreren en mogelijk voorkómen van dit soort fouten bij het OM, in dit geval en in het algemeen.</item>
         <item attribuut="Rubriek">Bouw (Algemeen) Rechterlijke organisatie (Openbaar ministerie) Strafrecht en strafprocesrecht (Overig)</item>
         <item attribuut="Trefwoorden">Bouwnijverheid Dagvaarding Openbaar ministerie</item>
         <item attribuut="Vindplaats">Kamervragen met antwoord 2004-2005, nr. 419, Tweede Kamer</item>
         <item attribuut="Vraagnr_bij_indiening">2040502180</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Depla</persoon>
            <persoon partij="PvdA">Wolfsen</persoon>
         </item>
         <item attribuut="Datum_reaktie">2004-11-16</item>
         <item attribuut="Datum_indiening">2004-10-21</item>
         <item attribuut="Document-id">KVR21651</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="877" allpagenumbers="877 878" vetnummer="2040502180" code="0405tkkvr1" lopendefooter="Tweede Kamer, vergaderjaar 2004–2005, Aanhangsel" filenaam="KVR21651" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="419" onderwerp="" indiendatum="2004-10-21">
         <vrager partij="PvdA" oorsprong="parlement">Depla</vrager>
         <vrager partij="PvdA" oorsprong="parlement">Wolfsen</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2004-11-16">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u de berichten <voetnoot nummer="1"/>over vormfouten van het Openbaar Ministerie in het strafproces tegen enkele bouwbedrijven? </vraag>
      <vraag nummer="2">Wat heeft de rechtbank in de regiezitting precies beslist? </vraag>
      <vraag nummer="3">Is het waar dat deze beslissingen definitief zijn? </vraag>
      <vraag nummer="4">Wat zijn de consequenties van deze beslissingen? Moet nu al worden geconcludeerd dat deze bedrijven niet (meer) kunnen worden uitgesloten van de gunning van overheidsopdrachten het zogenoemde plaatsen op de «zwarte lijst»? </vraag>
      <vraag nummer="5">Had voorkomen kunnen worden dat de rechter tot deze beslissingen moest komen? Zo ja, hoe? Waarom is dat niet gebeurd? </vraag>
      <vraag nummer="6">Welke lering is of wordt er getrokken uit deze beslissingen? </vraag>
      <vraag nummer="7">Is – meer in het algemeen – bekend hoe vaak een dagvaarding nietig wordt verklaard en hoe vaak het Openbaar Ministerie voor een of meer concrete feiten op de tenlastelegging of voor het geheel niet-ontvankelijk wordt verklaard? Indien dit bijgehouden is, wat zijn dan die cijfers over de afgelopen twee jaren? </vraag>
      <vraag nummer="8">Is voorts bekend hoe vaak dat voorkomen had kunnen worden? Met andere woorden: wordt dat systematisch geanalyseerd? </vraag>
      <vraag nummer="9">Vinden er jaarlijks functioneringsgesprekken plaats met alle leden van het OM en, zo ja, is deze informatie een vast agendapunt voor zo’n gesprek? </vraag>
      <vraag nummer="10">Zo neen, waarom niet en waar niet? Zou dat naar uw mening wel het geval moeten zijn? </vraag>
      <noten afkomstig="vraag">
         <noot nummer="1" datum="2004-10-13" bron="Cobouw, 7 oktober jl., «Justitie blundert in proces bouwfraude», «KWS: aanklacht van na 1997 moet uit strafdossier» en «Verdediging van Koop opent aanval op justitie». De Telegraaf" titel="OM: bouwproces blijft overeind">Cobouw, 7 oktober jl., «Justitie blundert in proces bouwfraude», «KWS: aanklacht van na 1997 moet uit strafdossier» en «Verdediging van Koop opent aanval op justitie». De Telegraaf, 13 oktober 2004: «OM: bouwproces blijft overeind»</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">In het bouwfraudeonderzoek staan vier bouwconcerns en twaalf natuurlijke personen terecht. Tijdens de regiezittingen en de behandeling van het bezwaarschrift tegen de dagvaarding tegen drie natuurlijke personen, die begin oktober hebben plaatsgevonden, is door de verdediging een aantal bezwaren naar voren gebracht, dan wel verweren gevoerd die de niet-ontvankelijkheid van het Openbaar Ministerie betreffen; daarnaast is een aantal verzoeken voor het verhoren van getuigen ingediend. Zowel de natuurlijke personen als de rechtspersonen zijn het verwijt van artikel 326 Sr (oplichting, waarin het illegaal vooroverleg is opgenomen), het verwijt van 140 Sr (deelname aan criminele organisaties, te weten egalisatiefondsen) en het verwijt van 225 Sr (valse facturen in het kader van de verrekening) en het verwijt van artikel 15 van de Wet Economische Mededinging (WEM) ten laste gelegd. Ten aanzien van de WEM heeft de rechtbank geoordeeld dat dit feit verjaard is in enkele strafzaken. Berichten die in de media naar voren zijn gekomen dat het Openbaar Ministerie vergeten zou zijn het woord «opzettelijk» op te nemen in de tenlastelegging van dit delict zijn niet juist. De rechtbank verschilt van mening met het Openbaar Ministerie over de noodzaak van de toevoeging van dit woord. De rechtbank heeft het Openbaar Ministerie toegestaan om het woord «opzettelijk» alsnog toe te voegen, waarmee het delict naar het oordeel van de rechtbank niet als overtreding maar als misdrijf ten laste is gelegd. De rechtbank heeft besloten dat in de strafzaken tegen vier rechtspersonen en drie natuurlijke personen het feit desondanks is verjaard. Het Openbaar Ministerie is voornemens dit juridisch verschil van inzicht te zijner tijd voor te leggen aan het gerechtshof. De overige verweren en bezwaren van de advocaten die de niet-ontvankelijkheid van het Openbaar Ministerie betreffen, zijn overigens verworpen door de rechtbank. De beslissing betekent dat slechts een klein deel van de aanklachten is komen te vervallen: de hiervoor genoemde (zwaarste) feiten, zoals oplichting, deelname aan egalisatiefondsen en valsheid in geschrift, blijven staan. Concreet betekent dat voor de verschillende verdachten het volgende: Bij één rechtspersoon achtte de rechtbank van de 21 ten laste gelegde feiten, er drie verjaard, bij een andere rechtspersoon één van de vijf ten laste gelegde feiten, bij de derde rechtspersoon één van de zeven ten laste gelegde feiten en bij de vierde rechtspersoon één van de acht ten laste gelegde feiten. Bij negen natuurlijke personen achtte de rechtbank geen van de ten laste gelegde feiten verjaard. Bij drie natuurlijke personen achtte de rechtbank respectievelijk één van de zeven ten laste gelegde feiten en één van de acht ten laste gelegde feiten verjaard. De verjaard verklaarde feiten betreffen alle de WEM-feiten. </antwoord>
      <antwoord nummer="3">De beslissingen van de rechtbank zijn genomen tijdens een regiezitting. De inhoudelijke behandeling van de strafzaken zal nog volgen. Na de inhoudelijke behandeling zal de rechtbank uitspraak doen, tegen welke uitspraak hoger beroep en vervolgens cassatie openstaat. </antwoord>
      <antwoord nummer="4">De betreffende bedrijven zijn op dit moment verdachte van een strafrechtelijk onderzoek. Nadat een onherroepelijke uitspraak is gedaan, zal de houding van de overheid jegens betrokken bedrijven worden bepaald. </antwoord>
      <antwoord nummer="5">Nee. Het Openbaar Ministerie heeft op goede gronden besloten artikel 15 WEM in de dagvaardingen op te nemen. Ik verwijs naar mijn antwoord op vraag 2. </antwoord>
      <antwoord nummer="6">Nog afgezien van het feit dat – in tegenstelling tot hetgeen door de media naar voren is gebracht – niet kan worden gesproken van een (zorgelijke) situatie waaruit lering getrokken zou moeten worden, gaat het hier om een verschil van inzicht tussen het Openbaar Ministerie en de rechtbank met betrekking tot de vraag of een feit verjaard is of niet. De discussie hierover kan bij een eventueel hoger beroep opnieuw aan de orde komen. </antwoord>
      <antwoord nummer="7">Ik merk op dat er in het bouwfraudeonderzoek geen dagvaardingen nietig zijn verklaard. 2002 2003 Zaken in eerste aanleg aangebracht 158 256 177 778 Dagvaarding nietig 4100 4445 Oproeping nietig 477 402 OM niet-ontvankelijk 576 626 </antwoord>
      <antwoord nummer="8">Er vindt met betrekking tot deze cijfers geen systematische analyse plaats. </antwoord>
      <antwoord nummer="9 en 10">Er vinden jaarlijks functioneringsgesprekken plaats met alle OM-medewerkers. De inhoud van de gesprekken is buiten de deelnemers aan de gesprekken bij niemand bekend. </antwoord>
      <noten afkomstig="antwoord"/>
   </antwoorden>
</kvr>
