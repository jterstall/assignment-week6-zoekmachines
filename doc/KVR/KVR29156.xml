<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Brinkman (PVV) aan de ministers van Binnenlandse Zaken en Koninkrijksrelaties en van Justitie over subsidieverstrekking in Amsterdam Zuidoost. (Ingezonden 4 juli 2007); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29156
</item>
         <item attribuut="Inhoud">In het rapport van de Rekenkamer Stadsdelen Amsterdam wordt gesteld dat van de 33 subsidieontvangers er maar 12 hun boekhouding op orde hebben en dat er sprake is van belangenverstrengeling bij het verstrekken van subsidies.</item>
         <item attribuut="Rubriek">Criminaliteit en openbare orde (Fraude) Overheidsfinanciën (Overig)</item>
         <item attribuut="Trefwoorden">Ambtsmisdrijven Subsidies</item>
         <item attribuut="Vindplaats">Kamervragen met antwoord 2006-2007, nr. 2482, Tweede Kamer</item>
         <item attribuut="Vraagnr_bij_indiening">2060719980</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="PVV">Brinkman</persoon>
         </item>
         <item attribuut="Datum_reaktie">2007-08-24</item>
         <item attribuut="Datum_indiening">2007-07-04</item>
         <item attribuut="Document-id">KVR29156</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5247" allpagenumbers="5247 5248" vetnummer="2060719980" code="0607tkkvr2482" lopendefooter="Tweede Kamer, vergaderjaar 2006–2007, Aanhangsel" filenaam="KVR29156" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2482" onderwerp="" indiendatum="2007-07-4">
         <vrager partij="PVV" oorsprong="parlement">Brinkman</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2007-08-24">
         <antwoorder functie="minister" ministerie="Binnenlandse Zaken en Koninkrijksrelaties">Ter Horst</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Heeft u kennis genomen van het rapport van de Rekenkamer Stadsdelen Amsterdam getiteld: «Subsidieverstrekking Zuidoost»? </vraag>
      <vraag nummer="2">Deelt u de mening dat het schokkend is te constateren dat van de 33 subsidieontvangers er maar 12 ontvangers hun boekhouding op orde hadden? Zo neen, waarom niet? </vraag>
      <vraag nummer="3">Deelt u de mening dat de 7 politici waarbij daadwerkelijk sprake was van belangenverstrengeling bij het verstrekken van subsidies, strafrechtelijk vervolgd moeten worden? Zo neen, waarom niet? </vraag>
      <vraag nummer="4">Bent u bereid een landelijk onderzoek te verrichten naar subsidieverstrekking door gemeenten en provincies, waarbij het integriteitsvraagstuk onderwerp van onderzoek is? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-06-28" bron="Internetsite RTV N-H">Internetsite RTV N-H, 28 juni 2007</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De Rekenkamer Stadsdelen Amsterdam heeft over de periode 2004–2006 33 door stadsdeel Zuidoost gesubsidieerde instellingen onderzocht. Bij 21 van deze instellingen zijn nalatigheden geconstateerd. De Rekenkamer geeft echter aan dat het subsidiegeld door twee instellingen ondoelmatig en door één instelling oneigenlijk is gebruikt. Dit is op zichzelf ernstig. Verder stelt de Rekenkamer dat stadsdeel Zuidoost verbeteringen heeft doorgevoerd, waardoor meer controle op de subsidiegelden mogelijk is. Tot slot wordt opgemerkt dat de 33 onderzochte instellingen niet representatief zijn voor de circa 300 instellingen die over de periode 2004–2006 subsidie van stadsdeel Zuidoost hebben ontvangen. </antwoord>
      <antwoord nummer="3">Het is aan het Openbaar Ministerie te besluiten een onderzoek in te stellen en, indien de resultaten van dat onderzoek daartoe aanleiding geven, tot vervolging over te gaan. Het College van procureurs-generaal heeft mij laten weten dat het Openbaar Ministerie vooralsnog geen aanleiding heeft gezien onderzoek in te stellen: er is geen aangifte gedaan van strafbare feiten en aangezien er nog geen strafbare feiten aan de oppervlakte zijn gekomen, is ambtshalve een onderzoek niet aan de orde. </antwoord>
      <antwoord nummer="4">Subsidies worden bij gemeentelijk of provinciaal besluit verleend. Het is dan ook aan de gemeenteraad respectievelijk provinciale staten om de subsidieverstrekking te controleren. Daarbij vervult ook de lokale rekenkamer een rol, zoals in stadsdeel Amsterdam Zuidoost is gebeurd. De subsidie dient volgens de procedure in de Algemene wet bestuursrecht te worden verstrekt. Daarnaast zijn verschillende voorzieningen gericht op het waarborgen van de integriteit. Zo zijn raadsleden, wethouders, statenleden en gedeputeerden gehouden hun nevenfuncties openbaar te maken en mogen zij niet deelnemen aan de stemming over een aangelegenheid die hen rechtstreeks of middellijk persoonlijk aangaan of waarbij zij als vertegenwoordiger zijn betrokken. Het is aan de gemeenteraad, provinciale staten of de lokale rekenkamer om te beoordelen of de voorgeschreven procedures worden gevolgd. Er is voor mij nu geen aanleiding een onderzoek in te stellen. Wel is er reden in mijn contacten met bestuurders aan dit onderwerp nog meer dan gebruikelijk aandacht te besteden. </antwoord>
      <noten afkomstig="antwoord"/>
   </antwoorden>
</kvr>
