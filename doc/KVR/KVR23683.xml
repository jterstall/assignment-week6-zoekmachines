<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister voor Ontwikkelingssamenwerking over de noodsituatie in Niger. (Ingezonden 28 juli 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23683
</item>
         <item attribuut="Inhoud">Vragen naar aanleiding van bericht 'Funds at last coming in for hunger-racked Niger, but more still needed-UN' van 22 juli 2005, en de mogelijkheid om geld uit het Tsunami fonds dat vooralsnog niet gebruikt is voor de door de Tsunami getroffen gebieden, gedeeltelijk beschikbaar te stellen voor Niger.</item>
         <item attribuut="Rubriek">Ontwikkelingssamenwerking (Nood- en humanitaire hulp) Ontwikkelingssamenwerking (Ontwikkelingshulp Afrika)</item>
         <item attribuut="Trefwoorden">Niger Nood- en humanitaire hulp</item>
         <item attribuut="Vindplaats">Kamervragen met antwoord 2004-2005, nr. 2235, Tweede Kamer</item>
         <item attribuut="Vraagnr_bij_indiening">2040518870</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2005-08-24</item>
         <item attribuut="Datum_indiening">2005-07-28</item>
         <item attribuut="Document-id">KVR23683</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4463" allpagenumbers="4463 4464" vetnummer="2040518870" code="0405tkkvr2235" lopendefooter="Tweede Kamer, vergaderjaar 2004–2005, Aanhangsel" filenaam="KVR23683" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2235" onderwerp="" indiendatum="2005-07-28">
         <vrager partij="SP" oorsprong="parlement">Van Bommel</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2005-08-24">
         <antwoorder functie="minister" ministerie="Ontwikkelingssamenwerking">Van Ardenne-van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wat is uw reactie op het bericht <voetnoot nummer="1"/>«Funds at last coming in for hunger-racked Niger, but more still needed-UN»? </vraag>
      <vraag nummer="2" voetnoot="2">Kunt u aangeven of de door de Nederlandse regering toegezegde 2 miljoen euro reeds is aangewend voor de noodsituatie in Niger? Zo neen, waarom niet? Zo ja, bent u van mening dat dit bedrag voldoende is om de noodsituatie in Niger op te lossen? <voetnoot nummer="2"/>
      </vraag>
      <vraag nummer="3">Is het waar dat 115miljoen euro uit het giro 555 Tsunami fonds vooralsnog niet gebruikt is voor de door de Tsunami getroffen gebieden? Zo ja, wat vindt u van het feit dat er nog zoveel geld onaangetast op de plank ligt? </vraag>
      <vraag nummer="4">Bent u bereid er bij de Samenwerkende Hulporganisaties (SHO) op aan te dringen 10 miljoen euro uit de onaangetaste 115miljoen euro beschikbaar te stellen voor Niger gezien de noodsituatie? Zo neen, waarom niet? Zo ja, per wanneer wilt u dit gaan doen? </vraag>
      <vraag nummer="5">Kunt u aangeven welke stappen de Nederlandse regering heeft ondernomen toen in november 2004 bekend werd dat er een noodsituatie in Niger dreigde te ontstaan? Hoeveel geld was hiermee gemoeid? </vraag>
      <vraag nummer="6">Bent u van mening dat indien er reeds in november 2004 adequaat op de dreigende noodsituatie was ingesprongen en er geld was vrijgemaakt er vele mensenlevens gered hadden kunnen worden en er bovendien naar alle waarschijnlijkheid minder geld benodigd was geweest? Zo neen, waarom niet? </vraag>
      <vraag nummer="7">Wat vindt u in dit kader van het idee om een soort preventiefonds op te richten, waaruit geld kan worden aangewend om in de toekomst noodsituaties zoals die in Niger te voorkomen? </vraag>
      <vraag nummer="8">Bent u bereid om er bij de Samenwerkende Hulporganisaties eveneens op aan te dringen een deel van de onaangetaste 115miljoen euro voor een dergelijk fonds te reserveren? Zo neen, waarom niet? Zo ja, hoeveel geld acht u hiervoor geschikt en per wanneer? </vraag>
      <noten afkomstig="vraag">
         <noot nummer="1">UN-News, 22 juli 2005 http://www.un.org</noot>
         <noot nummer="2" datum="2005-07-21" bron="Trouw">Trouw, 21 juli 2005</noot>
      </noten>
   </vragen>
   <antwoorden aantal="5">
      <antwoord nummer="1 en 5">Volgens het aangehaalde bericht is de reactie van de internationale gemeenschap op de noodsituatie in Niger veel te laat en nog altijd in onvoldoende mate op gang gekomen. Ik ben van mening dat de humanitaire respons in Niger inderdaad laat op gang is gekomen. Medio juni zijn de donoren, waaronder Nederland met een bijdrage van € 2 miljoen aan het Wereldvoedselprogramma (WFP), gaan reageren. Deze relatief late reactie is voor een belangrijk deel te wijten aan het gebrek aan betrouwbare informatie over de dreigingen en noden in Niger. Over de ernst en omvang van de situatie bestond lange tijd geen overeenstemming tussen de verschillende actoren (de VN, NGOs, nationale en regionale autoriteiten, en donoren). Eind 2004 was de globale boodschap dat de situatie onder controle was. Pas in april/mei 2005begon op basis van nieuwe informatie van Artsen Zonder Grenzen een duidelijker beeld te ontstaan van de werkelijke ernst van de situatie. Ook de Nigerijnse regering deed zelf pas in juni een verzoek om voedselhulp en pas in juli zijn de appeals van de VN-agencies met enorme bedragen verhoogd. Bovendien nopen ervaringen met eerdere voedselhulpacties in de Sahel en elders tot grote voorzichtigheid. Door te snel en te grootschalig ingrijpen kan binnen zeer korte tijd de lokale productie ernstig worden verstoord, de zelfredzaamheid van de bevolking worden ondermijnd en afhankelijkheid gecreëerd. Voedselhulp dient dus met veel omzichtigheid te worden verstrekt. Zowel in VN-kader als in het kader van het Good Humanitarian Donorship proces zet Nederland zich actief in voor de hervorming van het internationale humanitaire systeem om zo de internationale humanitaire respons te verbeteren. Afgezien van de beschikbaarheid van tijdige, flexibele en adequate fondsen voor humanitaire rampen, is het ook essentieel dat gewerkt wordt aan de verbetering van de kwaliteit van de waarschuwingsmechanismen en analyses van de noden, als basis voor een goede humanitaire respons. </antwoord>
      <antwoord nummer="2">Nederland heeft in juli een bijdrage van € 2 miljoen gedaan aan het Wereldvoedselprogramma (WFP). Het WFP zet deze bijdrage nu in voor haar Emergency Operation in Niger. WFP zal na afloop van de operatie over de uitgaven rapporteren. Overigens heeft Nederland ook in 2005weer de jaarlijkse ongeoormerkte bijdrage aan WFP verstrekt, te weten € 27 miljoen. Deze bijdrage kan naar WFP’s eigen inzicht ook voor rampen als nu in Niger worden ingezet. </antwoord>
      <antwoord nummer="3, 4 en 8">Niet de minister voor Ontwikkelingssamenwerking, maar de Samenwerkende Hulporganisaties (SHO) gaan over de uitgaven van het giro 555 Tsunami fonds. Het is aan de SHO om te beslissen over de wijze waarop het maatschappelijk middenveld, in casu de SHO, de aan hen toevertrouwde publieksgelden wil besteden. Het is overigens bekend dat de SHO de publieksgelden niet alleen ten behoeve van noodhulp besteedt, maar ook voor de wederopbouw van de door de Tsunami getroffen gebieden. </antwoord>
      <antwoord nummer="6">Het is zeker zo dat hoe eerder wordt ingegrepen bij dreigende noodsituaties, hoe meer levens worden gered en hoe lager de kosten zijn. Echter, zoals reeds bij de beantwoording van vraag 1 en 5is aangegeven, was in november 2004 het geheel aan waarschuwingen, voortekens en analyses niet van dien aard dat daaruit de conclusie getrokken kon en moest worden dat er sprake was van een dreigende noodsituatie. </antwoord>
      <antwoord nummer="7">In het kader van de VN-hervormingen wordt gesproken over de uitbreiding van het zogenaamde Central Emergency Revolving Fund (CERF), dat wordt beheerd door het Office for the Co-ordination of Humanitarian Affairs (OCHA). Vooralsnog kunnen VN-agencies enkel leningen verkrijgen bij het CERF, waarin overigens ook Nederland participeert. Het is de bedoeling om dit fonds uit te breiden met een schenkingsloket opdat sneller kan worden gereageerd op acute noodsituaties. De discussie gaat over de modaliteiten, beheersstructuur, grootte en financiering van het fonds. Voor een definitieve uitbreiding van het fonds is een resolutie van de Algemene Vergadering van de VN nodig. Ik ben een groot voorstander van de uitbreiding van het CERF en ik zet mij dan ook sterk in voor deze uitbreiding. </antwoord>
      <noten afkomstig="antwoord"/>
   </antwoorden>
</kvr>
