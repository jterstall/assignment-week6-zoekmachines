<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verhagen (CDA) over het Jaarboek van Amnesty International. (Ingezonden 22 juni 1998); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7479
</item>
         <item attribuut="Inhoud">Vragen naar aanleiding van het Jaarverslag 1997 van Amnesty International en over de specifieke situatie in Kongo, Afghanistan en Turkije.</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Afghanistan Congo Mensenrechten Turkije</item>
         <item attribuut="Vindplaats">Kamervragen met antwoord 1997-1998, nr. 1517, Tweede Kamer</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="CDA">Verhagen</persoon>
         </item>
         <item attribuut="Datum_reaktie">1998-07-14</item>
         <item attribuut="Datum_indiening">1998-06-22</item>
         <item attribuut="Document-id">KVR7479</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3113" allpagenumbers="3113" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7479" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1517" onderwerp="" indiendatum="1998-06-22">
         <vrager partij="CDA" oorsprong="parlement">Verhagen</vrager>
         <vraagt-aan/>
      </vraagdata>
      <antwoorddata antwoorddatum="1998-07-14">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hebt u kennisgenomen van de conclusie in het Jaarverslag 1997 van Amnesty International dat regeringen steeds minder bereid zijn de universaliteit van mensenrechten te accepteren? </vraag>
      <vraag nummer="2">Deelt u deze conclusie? </vraag>
      <vraag nummer="3">Hoe beoordeelt u dit vraagstuk tegen de achtergrond van het begrip dat minister Pronk in het verleden heeft getoond voor de situatie van de mensenrechten in Kongo sinds het aantreden van de regering Kabila en de mensenrechtensituatie in Afghanistan? </vraag>
      <vraag nummer="4">Wanneer verwacht u het advies van de Adviesraad Internationale Vraagstukken over de universaliteit van mensenrechten? </vraag>
      <vraag nummer="5">Is het waar – zoals het Jaarboek van Amnesty stelt – dat de VN-Werkgroep voor Verdwijningen Turkije niet heeft bezocht in 1997 ondanks het feit dat de Turkse regering de werkgroep wel had uitgenodigd? Zo ja, bent u bereid u ervoor in te spannen dat deze werkgroep Turkije alsnog zal bezoeken? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Van het betrokken Jaarverslag heb ik kennis genomen. </antwoord>
      <antwoord nummer="2 en 3">Deze conclusie wordt niet gedeeld. Bij het bevorderen van mensenrechten vraagt de diversiteit van de culturele en historische context van het land noodzakelijkerwijs om een gedifferentieerde aanpak. Dit doet niets af aan de universaliteit van de rechten zelf. Zoals onder meer tot uitdrukking komt in de Derde Voortgangsnotitie inzake het Nederlandse Mensenrechtenbeleid (Kamerstuk 25 300 nr. 1, 1996–1997), is de universaliteit stevig verankerd in diverse internationale documenten, met name in de Slotverklaring van de Wereldconferentie te Wenen (1992). Door sommige landen wordt echter een beroep gedaan op de eigen specifieke culturele achtergrond die afwijkingen van de universele norm noodzakelijk zou maken. Een dergelijke benadering kan evenwel nooit leiden tot aanvaarding van schending van fundamentele rechten van de mens. Internationale bespreking hiervan blijft dan ook legitiem. Wanneer een nieuw bewind wordt gevestigd ziet het zich altijd geconfronteerd met de erfenis van zijn voorganger. Tot op zekere hoogte verdient een dergelijk nieuw bewind dan ook het voordeel van de twijfel. Systematische schending van mensenrechten kan om dezelfde reden niet aanstonds teniet worden gedaan. Uiteraard moet sprake zijn van positieve ontwikkelingen, die van buitenaf kunnen worden ondersteund. </antwoord>
      <antwoord nummer="4">Het advies is door de voorzitter van de AIV op 26 juni jl. vastgesteld en zal op korte termijn aan de regering worden aangeboden. </antwoord>
      <antwoord nummer="5">De Turkse regering heeft de VN-werkgroep inzake Verdwijningen in 1997 uitgenodigd om een bezoek aan Turkije af te leggen. Een dergelijk bezoek heeft evenwel door omstandigheden niet in 1997 doorgang kunnen vinden. De Turkse regering heeft de werkgroep tijdens de 54e Mensenrechtencommissie in maart/april jl. opnieuw uitgenodigd. De verwachting is dat de werkgroep dit jaar een bezoek aan Turkije zal afleggen. </antwoord>
      <noten afkomstig="antwoord"/>
   </antwoorden>
</kvr>
