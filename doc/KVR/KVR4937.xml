<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over het verhogen van de erfpachtscanon voor een aantal dijkbewoners. (Ingezonden 17 april 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4937
</item>
         <item attribuut="Inhoud">Vragen betreffende het waterschap 'De waterlanden' dat onlangs de erfpachtscanon voor eental dijkbewoners met 1500% tot 2000% heeft verhoogd, zich daarbij beroepend op het nieuwe Burgerlijk Wetboek en de Wet Waardering Onroerende Zaken.</item>
         <item attribuut="Rubriek">Ruimtelijke ordening en infrastructuur (Grondverwerving) Verkeer, vervoer en waterstaat (Waterschappen)</item>
         <item attribuut="Trefwoorden">Pacht Waterschappen</item>
         <item attribuut="Vindplaats">Kamervragen met antwoord 1996-1997, nr. 1222, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1997-05-20</item>
         <item attribuut="Datum_indiening">1997-04-17</item>
         <item attribuut="Document-id">KVR4937</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2499" allpagenumbers="2499 2500" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1222" onderwerp="" indiendatum="1997-04-17">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1997-05-20">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is het u bekend, dat het waterschap De Waterlanden onlangs de erfpachtscanon voor een aantal dijkbewoners met 1500% tot 2000% verhoogd heeft (van f 150 à f 200 naar f 2 300 à f 3 700 per jaar), zich daarbij beroepend op het nieuwe Burgerlijk Wetboek en de Wet Waardering Onroerende Zaken? </vraag>
      <vraag nummer="2">Zijn dergelijke verhogingen uitzonderlijk, of komen deze ook bij andere waterschappen voor? Zo ja, op welke schaal? </vraag>
      <vraag nummer="3">Acht u dergelijke verhogingen toelaatbaar binnen het kader van de huidige regelgeving? Zo neen, bent u bereid om corrigerend op te treden? Zo ja, acht u dergelijke verhogingen maatschappelijk aanvaardbaar en bent u – indien dit niet het geval is – bereid om de regelgeving hiertoe aan te passen? </vraag>
      <vraag nummer="4">Bent u bevoegd en bereid om met richtlijnen te komen om te bevorderen dat bij taxaties gelijke situaties op gelijke wijze beoordeeld worden? </vraag>
      <noten afkomstig="vraag">
         <noot nummer="1"/>
         <noot nummer="1">Bij de taxaties blijken de uitkomsten in hoge mate bepaald te worden door de functionele aanduiding van de grond door de taxateur als bouwgrond, tuingrond of agrarische grond</noot>
      </noten>
   </vragen>
   <antwoorden aantal="2">
      <antwoord nummer="1 en 2">Ja. Naar aanleiding van de inwerkingtreding van het Nieuw Burgerlijk Wetboek op 1 januari 1992 heeft het college van hoofdingelanden van het waterschap De Waterlanden in juni 1993 besloten tot aanpassing van de «Algemene voorwaarden voor de uitgifte in erfpacht van grond van het waterschap De Waterlanden». Daarbij is tevens de berekeningsmethode aangepast en in lijn gebracht met de algemeen geldende uitgangspunten in die zin dat de canon wordt gebaseerd op de waarde van de grond en op het geldende rentepercentage. Om de erfpachters, waarvan de contracten aflopen, niet te confronteren met al te forse verhogingen van de canon heeft voornoemd college besloten tot het hanteren van een overgangsregeling. Deze regeling houdt in dat bij het opnieuw afsluiten van een erfpachtcontract niet de volledige canon in rekening wordt gebracht maar een bedrag dat vanaf 1994 t/m 2003, dat wil zeggen in 10 jaar van de oude canon evenredig toeneemt tot de nieuwe canon. Deze overgangsregeling wordt op persoonlijke titel toegekend. Het door het waterschap gehanteerde percentage is het gewogen gemiddelde van de voorschotrentes van De Nederlandse Bank zoals deze 5 jaar voorafgaande aan het jaar van uitgifte golden, minus 2 procent met een ondergrens van 4%. De provincie Noord-Holland heeft bij beschikking van 21 december 1993 aan dit besluit goedkeuring verleend. Naast mededeling aan de notarissen heeft het waterschap bij brief van 23 februari 1994 alle erfpachters van het waterschap geïnformeerd over deze nieuwe voorwaarden. Een verbetering van de erfpachtvoorwaarden in die zin dat de waardebepaling eventueel in onderling overleg tussen erfverpachter en erfpachter kan plaatsvinden is bekendgemaakt door middel van bekendmaking in diverse dagbladen. De regeling omtrent de erfpachtcanon is opgenomen in artikel 5:85, tweede lid, van het Burgerlijk Wetboek. Deze regeling ziet echter niet op de hoogte van de erfpachtcanon. De vaststelling daarvan wordt aan partijen overgelaten. In het algemeen wordt de hoogte van de jaarlijks verschuldigde canon bepaald door de waarde van de grond te vermenigvuldigen met ruwweg het percentage van de kapitaalmarktrente. De tot 1993 betaalde erfpachtcanons waren gebaseerd op de waarde in het economisch verkeer van de grond van 30 tot 100 jaar geleden. De nieuwe canons worden gebaseerd op de actuele waarde in het economisch verkeer. Hieruit valt gelet op de waarde ontwikkeling van grond de procentueel, aanzienlijke stijging te verklaren. Gelet op de zorgvuldige wijze waarop het waterschap te werk is gegaan zijn de verhogingen naar mijn mening niet uitzonderlijk. Uit het bovenstaande blijkt dat de wet WOZ in dit verband geen rol speelt; bovendien merk ik op dat de dijken in het kader van deze wet niet gewaardeerd hoeven te worden. </antwoord>
      <antwoord nummer="3 en 4">Gelet op het antwoord op de vragen 1 en 2 acht ik de genoemde verhogingen zowel toelaatbaar als maatschappelijk aanvaardbaar. Voorts ben ik van mening dat de door het waterschap getroffen regeling ten aanzien van de waardebepaling voldoende waarborgen biedt voor een gelijke beoordeling in gelijke situaties. </antwoord>
      <noten afkomstig="antwoord"/>
   </antwoorden>
</kvr>
