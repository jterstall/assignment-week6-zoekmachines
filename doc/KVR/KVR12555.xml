<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ross-van Dorp en Van de Camp (beiden CDA) aan de minister van Justitie over wapenvergunningen. (Ingezonden 13 september 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12555
</item>
         <item attribuut="Inhoud">Betreft o.a. het bericht dat de politie vuurwapens van vergunninghouders (i.v.m. lidmaatschap schietvereniging) niet in beslag kon nemen, ondanks aanwijzingen voor een misdrijf, en aanpassing van de wapenwetgeving op dit punt. Deze vragen dienen ter aanvulling op eerdere vragen terzake van de leden Kamp en Niederer, Aanhangsel van de Handelingen II, 2000-2001, 217.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Veiligheid)</item>
         <item attribuut="Trefwoorden">Handwapens Openbare orde en veiligheid</item>
         <item attribuut="Vindplaats">Kamervragen met antwoord 2000-2001, nr. 198, Tweede Kamer</item>
         <item attribuut="Vraagnr_bij_indiening">2990015660</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Ross-van Dorp</persoon>
            <persoon partij="CDA">Van de Camp</persoon>
         </item>
         <item attribuut="Datum_reaktie">2000-11-01</item>
         <item attribuut="Datum_indiening">2000-09-13</item>
         <item attribuut="Document-id">KVR12555</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="403" allpagenumbers="403 404" vetnummer="2990015660" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12555" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="198" onderwerp="" indiendatum="2000-09-13">
         <vrager partij="CDA" oorsprong="parlement">Ross-van Dorp</vrager>
         <vrager partij="CDA" oorsprong="parlement">Van de Camp</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="1 november 2000), zie ook Aanhangsel Handelingen nr. 42, vergaderjaar 2000–2001">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hebt u kennisgenomen van de berichten in het Gelders Dagblad van 9 september jl. dat schietverenigingen steeds vaker worden gebruikt om op eenvoudige wijze aan wapens te komen? </vraag>
      <vraag nummer="2" voetnoot="1">Hoe beoordeelt u het feit dat de politie van het district Liemers de vuurwapens van vergunninghouders niet in beslag kon nemen, terwijl de politie over aanwijzingen beschikte dat de wapens voor een misdrijf gebruikt zouden worden? <voetnoot nummer="1"/>
      </vraag>
      <vraag nummer="3" voetnoot="2">Bent u bereid te onderzoeken of, naast de door u aangekondigde maatregelen <voetnoot nummer="2"/>, de wapenwetgeving op dit punt moet worden aangepast? </vraag>
      <vraag nummer="4" voetnoot="3">Herinnert u zich uw reactie op de door de Kamer aangenomen motie van 3 november 1999, waarin u aankondigde de werkzaamheden van een stuurgroep en diverse werkgroepen van de Raad van Hoofdcommissarissen met betrekking tot controle van schietverenigingen af te wachten, alvorens zelf met nadere stappen te komen? <voetnoot nummer="3"/>
      </vraag>
      <vraag nummer="5">Wat is de stand van zaken met betrekking tot deze toezegging op dit moment? </vraag>
      <noten afkomstig="vraag">
         <noot nummer="1">Gelders Dagblad, zaterdag 9 september 2000 Later zijn met deze wapens twee mensen doodgeschoten</noot>
         <noot nummer="2" documenttype="Kamerstuk" kamerstuk-id="26 494" documentnummer="5">Kamerstuk 26 494, nr. 5</noot>
         <noot nummer="3" documenttype="Kamerstuk" kamerstuk-id="26 800 VI" documentnummer="50">Kamerstuk 26 800 VI, nr. 50</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden Kamp en Niederer, ingezonden 12 september 2000. </toelichting>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Op basis van de Wet wapens en munitie (WWM) kan een verlof tot het voorhanden hebben van een vuurwapen worden ingetrokken indien er aanwijzingen zijn dat aan de houder van een verlof het onder zich hebben van wapens en munitie niet langer kan worden toevertrouwd. Degene aan wie een verlof tot het voorhanden hebben wordt verleend, komt in een uitzonderingspositie te verkeren ten opzichte van zijn medeburgers, waarvoor immers het algemene wettelijke verbod geldt om wapens en munitie voorhanden te hebben. Reeds geringe twijfel aan het verantwoord voorhanden hebben van vuurwapens is voldoende reden om een verlof niet te verlenen of in te trekken. Deze twijfel dient wel gebaseerd te zijn op een objectief toetsbare motivering, gebaseerd op concrete criteria. Deze criteria zijn opgenomen in onderdeel 4.3 van de Circulaire wapens en munitie. Voorbeelden van deze criteria zijn: strafbare feiten, transacties, sepots en processen-verbaal en het verkeren in criminele kringen. Deze opvatting komt telkens terug in uitspraken die ik in administratief beroep doe en is tevens vaste jurisprudentie van de afdeling bestuursrechtspraak van de Raad van State. Op 3 maart 1999 vond in de gemeente Zevenaar een schietpartij plaats, waarbij een inwoner van Zevenaar werd doodgeschoten. Deze man was kort daarvoor in vrijheid gesteld, nadat hij een gevangenisstraf voor doodslag op een inwoner van Arnhem had uitgezeten. Uit het opsporingsonderzoek bleek dat sprake was van zogenaamde bloedwraak tussen een Arnhemse en een Zevenaarse familie. Gelet op de achtergrond van beide families en de situatie ter plaatse van de Zevenaarse familie, is een lid van de Zevenaarse familie vervolgens door de regiopolitie Gelderland-Midden gevraagd zijn vuurwapens (drie stuks) preventief in bewaring te geven aan de plaatselijke politie. Betrokkene was verlofhouder in de zin van artikel 28 WWM. Het was hem toegestaan wapens voorhanden te hebben. De verlofhouder heeft vrijwillig aan het verzoek van de politie voldaan. In maart 1999 was voor inbeslagname van de vuurwapens van de verlofhouder van de Zevenaarse familie geen rechtsgrond aanwezig. Inbeslagneming vindt plaats op grond van artikel 94 Sv. Vatbaar voor inbeslagneming zijn voorwerpen die kunnen dienen om de waarheid aan de dag te brengen of om wederrechtelijk voordeel aan te tonen. Voorts zijn vatbaar voor inbeslagneming voorwerpen welker verbeurdverklaring of onttrekking aan het verkeer kan worden bevolen. Van deze omstandigheid was geen sprake. Inbeslagneming kan niet preventief plaatsvinden, wanneer het vermoeden bestaat dat met een bepaald voorwerp in de toekomst een strafbaar feit zouden kunnen worden gepleegd. Overigens beschikte de politie, in tegenstelling tot wat het krantenbericht wellicht suggereert, niet over concrete aanwijzingen dat de wapens van de verlofhouder voor het plegen van een strafbaar feit zouden worden gebruikt. Omdat er geen concrete aanwijzingen zijn gevonden dat de Zevenaarse verlofhouder de wapens zou gaan gebruiken, heeft de politie de wapens op 13 april 1999 desgevraagd teruggegeven aan de verlofhouder. In april 2000 zijn twee inwoners van Arnhem doodgeschoten met één van de wapens van de hierboven genoemde verlofhouder. De verlofhouder is één van de verdachten. Zijn wapens zijn in beslaggenomen en zijn verlof ingetrokken. </antwoord>
      <antwoord nummer="3">Gezien het antwoord onder 2 zie ik op dit moment geen aanleiding om naast de door mij aangekondigde maatregelen te onderzoeken of de wapenwetgeving op dit punt moet worden aangepast. De huidige wet- en regelgeving biedt bij geringe twijfel aan het verantwoord voorhanden hebben van vuurwapens voldoende mogelijkheden om een verlof niet te verlenen of in te trekken. </antwoord>
      <antwoord nummer="4 en 5">Ja, in de beantwoording van de motie van 3 november 1999 heb ik aangegeven dat ik de resultaten afwacht van de uitwerking van de aanbevelingen van de Raad van Hoofdcommissarissen. De uitwerking van de aanbevelingen door de werkgroepen die zijn ingesteld door het Landelijk platform vuurwapens vindt op dit moment nog plaats. Naast de voorgaande toezegging, kan ik u melden dat de reeds eerder door mij aangekondigde CD-Rom-wapens en munitie gereed is, waarvan de ontwikkeling, productie en distributie grotendeels door Justitie is betaald. In het kader van de deskundigheidsbevordering zullen deze CD-Roms in groten getale om niet aan de politie worden verstrekt. Daarnaast is sinds het begin van dit jaar het vuurwapendatasysteem operationeel in alle politieregio’s en bij de CRI. Het betreft een bovenregionaal systeem voor het registreren en raadplegen van alle vuurwapenincidenten en de hierbij behorende wapens, munitie en personen. Verder kan dit systeem statistische informatie leveren en is het mogelijk de afhandeling van in beslag genomen wapens of munitie te bewaken. In de strijd tegen illegale (vuur)wapens, wordt van 1 tot 12 november a.s. opnieuw een inzamelingsactie van wapens gehouden, die zich deze keer toespitst op vuurwapens. </antwoord>
      <noten afkomstig="antwoord"/>
   </antwoorden>
</kvr>
