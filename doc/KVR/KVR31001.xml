<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over het verhoren van kwetsbare verdachten. (Ingezonden 22 januari 2008); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31001
</item>
         <item attribuut="Inhoud">Vragen naar aanleiding van de kritiek over het verhoren van kwetsbare verdachten, die gemakkelijk tot een (valse) bekentenis te brengen zouden zijn (Netwerk, 9 en 16 januari 2008). Zijn er speciale procedures voor het verhoren van geestelijk gehandicapten, psychiatrisch patiënten, dementen, en mensen die zwaar getraumatiseerd zijn, de zogenaamde kwetsbare verdachten.</item>
         <item attribuut="Rubriek">Strafrecht en strafprocesrecht (Gerechtelijk vooronderzoek) Strafrecht en strafprocesrecht (Vervolging)</item>
         <item attribuut="Trefwoorden">Gerechtelijk vooronderzoek Verdachten</item>
         <item attribuut="Vindplaats">Kamervragen met antwoord 2007-2008, nr. 1439, Tweede Kamer</item>
         <item attribuut="Vraagnr_bij_indiening">2070808930</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2008-02-26</item>
         <item attribuut="Datum_indiening">2008-01-22</item>
         <item attribuut="Document-id">KVR31001</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3079" allpagenumbers="3079 3080 3081" vetnummer="2070808930" code="0708tkkvr1439" lopendefooter="Tweede Kamer, vergaderjaar 2007–2008, Aanhangsel" filenaam="KVR31001" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1439" onderwerp="" indiendatum="2008-01-22">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="26 februari 2008), zie ook Aanhangsel Handelingen nr. 1335, vergaderjaar 2007–2008">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u de tv-uitzendingen over het verhoren van kwetsbare verdachten in strafzaken? <voetnoot nummer="1"/>
      </vraag>
      <vraag nummer="2">Gelden er speciale procedures voor het verhoren van geestelijk gehandicapten, psychiatrisch patiënten, dementen, en mensen die zwaar getraumatiseerd zijn, de zogenaamde kwetsbare verdachten? Wie bepaalt uiteindelijk of een bepaalde kwetsbare verdachte wel of niet gehoord kan worden? Is dat de arts of de verhorende politieagent? Bij wie wordt bij deze beslissingen advies ingewonnen? </vraag>
      <vraag nummer="3">Hoe beoordeelt u de kritiek dat bepaalde kwetsbare verdachten gemakkelijk te brengen zijn tot een (valse) bekentenis, althans dat hun woorden of gebaren verkeerd kunnen worden uitgelegd, en dat hun verklaring om die reden onbetrouwbaar is? </vraag>
      <vraag nummer="4">Hoe beoordeelt u het gegeven dat het verhoor van de kwetsbare verdachte in de tv-uitzending van 9 januari 2008 werd neergelegd in een uitvoerig uitgeschreven proces-verbaal, terwijl de verdachte slechts enkele woorden kan hebben gestameld? </vraag>
      <vraag nummer="5">Deelt u de inschatting van de rechtspsycholoog en de forensisch arts dat het regelmatig voorkomt dat iemand wordt verhoord terwijl het eigenlijk niet kan, en dat slechts het topje van de ijsberg bekend is? </vraag>
      <vraag nummer="6">Wat vindt u van de suggestie om bij bepaalde kwetsbare verdachten een vertrouwenspersoon bij het verhoor aanwezig te laten zijn met een controlerende functie? Is het waar dat deze werkwijze in Engeland reeds wordt toegepast? Zo ja, wat zijn de ervaringen aldaar? </vraag>
      <vraag nummer="7">Deelt u de mening dat de verkort weergegeven medische toestand van de verdachte en andere relevante omstandigheden moeten worden opgenomen in het proces-verbaal of dat hier tenminste aantekening van wordt gemaakt? Zo neen, waarom niet? </vraag>
      <vraag nummer="8">Deelt u de mening dat het verhoor van bepaalde kwetsbare verdachten altijd op video opgenomen moet worden, zodat de rechter kennis kan nemen van de toestand van de verhoorde verdachte, en aldus de waarde van diens verklaring beter kan beoordelen? Zo neen, waarom niet? </vraag>
      <vraag nummer="9">Welke maatregelen gaat u nemen? </vraag>
      <noten afkomstig="vraag">
         <noot nummer="1" datum="2008-01-16" bron="Netwerk, 9 januari en">Netwerk, 9 januari en, 16 januari 2008</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2, 8 en 9">Kwetsbare verdachten mogen door de politie worden verhoord, tenzij de behandelend arts daar om medische redenen niet mee instemt. Zodra er enige indicatie bestaat dat de verdachte medische hulp behoeft dan wel dat hij in een zodanige lichamelijke of psychische staat verkeert, dat twijfelachtig is of hij een verklaring in vrijheid kan afleggen, zal de politie het oordeel van een arts inwinnen over de vraag of betrokkene kan worden verhoord. De verantwoordelijkheid voor het aanvangen of voortzetten van verhoor berust in eerste instantie bij de politie, maar de beoordeling van de waarde die aan de verklaring wordt toegekend, is uiteindelijk aan de rechter. Voor de verhorende ambtenaar geldt de norm van artikel 29, tweede lid, Sv: hij dient zich te onthouden van alles wat de strekking heeft een verklaring te verkrijgen waarvan niet kan worden gezegd dat deze in vrijheid is afgelegd. Per 1 oktober 2006 geldt voor het verhoor van kwetsbare verdachten van zware misdrijven de verplichting tot audiovisuele registratie (zoals aangegeven in de brief van de minister van Justitie aan de TK van 11 december 2006, Kamerstukken II, 30 800 VI, nr. 30). Dit betreft – in aanvulling op de Aanwijzing Seksueel misbruik – de verhoren van personen onder de 16 jaar of van verstandelijk gehandicapten indien sprake is van een misdrijf: – strafbaar gesteld in het WvSr en de strafbedreiging 12 jaar of meer bedraagt; – de strafbedreiging minder bedraagt dan 12 jaar maar er een dode te betreuren is of sprake is van zwaar lichamelijk letsel; – het gaat om een zedendelict met een strafbedreiging van 8 jaar of meer of om seksueel misbruik in een afhankelijkheidsrelatie. De verplichting tot audiovisuele registratie geldt overigens ongeacht de hoedanigheid – slachtoffer/getuige, aangever of verdachte – waarin de minderjarige onder de 16 jaar of de verstandelijk gehandicapte bij het misdrijf is betrokken. Kinderen onder de twaalf jaar worden in een kindvriendelijke studio verhoord. In alle gevallen, dus ook andere situaties dan in bovengenoemde categorie, worden bij het gebruik van bijzondere verhoormethoden de verhoren audiovisueel geregistreerd. Of een persoon als «verstandelijk gehandicapt» moet worden gehoord is in eerste instantie ter beoordeling aan de betrokken opsporingsambtenaren. In bijzondere gevallen kunnen de verhoren worden afgenomen door een door de officier van Justitie, advocaat-generaal of rechter-commissaris aangewezen deskundige. Bij het verhoor door de rechter-commissaris kan de verdachte zich laten bijstaan door zijn raadsman. </antwoord>
      <antwoord nummer="3">In het algemeen kan niet worden gesteld dat bepaalde kwetsbare verdachten gemakkelijk te brengen zijn tot een (valse) bekentenis, althans dat hun woorden of gebaren verkeerd kunnen worden uitgelegd. Voorts kan evenmin in algemene zin worden geconcludeerd dat hun verklaringen om die reden per definitie onbetrouwbaar zouden zijn. Uiteindelijk bepaalt de rechter welke waarde aan een verklaring van een kwetsbare verdachte moet worden toegekend. </antwoord>
      <antwoord nummer="4">De officier van justitie was zich tijdens het strafrechtelijk onderzoek ervan bewust dat – gelet op de gezondheidssituatie van de verdachte – alles wat hij zou verklaren en de wijze van verhoor onderwerp van nader onderzoek zou kunnen worden. Met het oog op de transparantie van het opsporingsonderzoek heeft de officier van justitie derhalve besloten om alle verhoren audiovisueel vast te laten leggen. Deze verhoren zijn op zeventien dvd’s opgenomen en aan de processtukken in het strafdossier toegevoegd. Gelet op de duur van de verhoren als gevolg van de gezondheidssituatie van de verdachte heeft de officier van justitie ervoor gekozen om in de processen-verbaal een samenvatting van de verklaringen van genoemde verdachte op te nemen. Door deze werkwijze werd betere toegankelijkheid en leesbaarheid van de processen-verbaal gegarandeerd. Ook de rechter-commissaris heeft het verhoor van de verdachte ter gelegenheid van diens voorgeleiding op deze wijze vastgelegd. Overigens heeft de officier van justitie aan de hand van de door de politie ingezonden processen-verbaal opdracht gegeven om drie relevante gedeelten van de verhoren alsnog woordelijk uit te werken. Het is in deze concrete zaak voor de betrokken partijen evident geweest dat de verdachte de volzinnen zoals die zijn opgenomen in de processen-verbaal van verhoor bij de politie en de rechter-commissaris, niet zelf heeft uitgesproken, omdat het hier een samenvatting van de verbalisanten en de rechter-commissaris betrof. In combinatie met het toevoegen van de integrale audiovisuele opnamen van de verhoren, kan niet worden gesteld dat aan de zittingsrechter een vertekend beeld van de verhoren van de verdachte is voorgelegd. </antwoord>
      <antwoord nummer="5">Er zijn mij geen signalen bekend die in deze richting wijzen. </antwoord>
      <antwoord nummer="6" voetnoot="1 2 3">Voordat een besluit wordt genomen over de mogelijke ondersteuning van bepaalde kwetsbare verdachten bij het politieverhoor zal in de eerste plaats moeten worden onderzocht welke typen kwetsbare verdachten hiervoor in aanmerking zouden komen en wat het karakter van deze ondersteuning zou moeten zijn. Ik zal u hierover voor het zomerreces nader informeren. In Engeland en Wales kunnen bepaalde kwetsbare verdachten inderdaad slechts worden verhoord in aanwezigheid van een vertrouwenspersoon («appropriate adult») <voetnoot nummer="1"/>. Wanneer een verdachte minderjarig is (i.e. onder de 17), of geestelijk gestoord is of zou kunnen zijn, of anderszins kwetsbaar is vanwege zijn geestesgesteldheid, is de arrestantenbewaker verplicht ervoor te zorgen dat deze vertrouwenspersoon zich op het politiebureau meldt. De vertrouwenspersoon is in de regel een ouder, voogd of maatschappelijk werker en in ieder geval geen politieambtenaar. <voetnoot nummer="2"/>Uit de eerste ervaringen <voetnoot nummer="3"/>bleek dat in de praktijk vaak onduidelijk was wat de rol van een dergelijke «appropriate adult» is. Tegelijkertijd rees de vraag of de genoemde personen daar wel in alle gevallen geschikt voor zijn. Naar aanleiding hiervan is nader onderzoek gedaan naar de rol, functies, professionele vereisten, opleiding en beschikbaarheid van de «appropriate adult». Dat heeft onder meer geleid tot aanpassing van de Code of Practice C, de vorming van een landelijk netwerk van agencies die voorzien in een aanbod van appropriate adults, de ontwikkeling van professionele standaards, opleidingen e.d. </antwoord>
      <antwoord nummer="7">De (medische) omstandigheden van de persoon die verhoord wordt worden in het proces-verbaal opgenomen indien deze relevant zijn voor de beoordeling van de waarde van de afgelegde verklaring. Dit dient van geval tot geval beoordeeld te worden. Bijvoorbeeld zal in het proces-verbaal kenbaar moeten worden gemaakt dat de persoon tijdens het verhoor in beschonken toestand verkeerde of ernstig overstuur was. </antwoord>
      <noten afkomstig="antwoord">
         <noot nummer="1" titel="Police and Criminal Evidence Act (PACE)">Code of Practice C par. 3.5. De Code of Practice is een uitwerking van de «Police and Criminal Evidence Act (PACE)», waarin de bevoegdheden van opsporingsambtenaren en de rechten van de verdachte gedurende het vooronderzoek zijn vastgelegd</noot>
         <noot nummer="2" titel="The investigative stage of the criminal process in England and Wales">Ed Cape, Jacqueline Hodgson, Ties Prakken and Taru Spronken (eds.), «The investigative stage of the criminal process in England and Wales», Suspects in Europe , 2007, p. 73</noot>
         <noot nummer="3" titel="police powers and suspects">Home Office Research Study 174, In police custody: «police powers and suspects» rights under the revised PACE codes of practice by Tom Bucke and David Brown. A Research and Statistics Directorate Report. London 1997</noot>
      </noten>
   </antwoorden>
</kvr>
