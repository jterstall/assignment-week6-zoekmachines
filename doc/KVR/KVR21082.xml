<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister van Verkeer en Waterstaat over het sluiten van spoorwegovergangen. (Ingezonden 2 juli 2004); Antwoord</item>
         <item attribuut="Bestand">26Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21082
</item>
         <item attribuut="Inhoud">Vragen over de voortzetting van het ProRail-beleid 'de veiligste overweg is geen overweg' in weerwil van het aannemen van de motie-Duyvendak c.s. (kamerstuk 29200 XII, nr. 93).</item>
         <item attribuut="Rubriek">Verkeer, vervoer en waterstaat (Spoorwegen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Spoorwegen Verkeersveiligheid</item>
         <item attribuut="Vindplaats">Kamervragen met antwoord 2003-2004, nr. 2250, Tweede Kamer</item>
         <item attribuut="Vraagnr_bij_indiening">2030417110</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2004-09-07</item>
         <item attribuut="Datum_indiening">2004-07-02</item>
         <item attribuut="Document-id">KVR21082</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4757" allpagenumbers="4757 4758 4759" vetnummer="2030417110" code="0304tkkvr2250" lopendefooter="Tweede Kamer, vergaderjaar 2003–2004, Aanhangsel" filenaam="KVR21082" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2250" onderwerp="" indiendatum="2004-07-2">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-09-7">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u ervan op de hoogte dat ProRail vijf overwegen op de spoorlijn Den Bosch-Tilburg – waarvan drie in het buitengebied en één op een hoofdfietsroute in de bebouwde kom – gaat sluiten onder het motto dat «elke overweg die kan worden afgesloten, het risico van ongevallen verkleint»? <voetnoot nummer="1"/>
      </vraag>
      <vraag nummer="2" voetnoot="2">Bent u ervan op de hoogte dat de gemeente Steenwijk de spoorwegovergang Steenakkers gaat sluiten met als argument dat dit «past in het landelijk beleid van het ministerie van Verkeer en Waterstaat en NS: «De veiligste overweg is geen overweg».»? <voetnoot nummer="2"/>
      </vraag>
      <vraag nummer="3" voetnoot="3">Bent u ervan op de hoogte dat ProRail stug heeft vastgehouden aan de in 2003 met de gemeente Zwolle gemaakte afspraak om de fietsersoverweg Berkummerbroek te sluiten, ondanks het sindsdien aannemen van de motie Duyvendak c.s. (29 200 XII, nr. 93) en ondanks dat de gemeente nog in juni dit jaar ProRail heeft proberen te bewegen de overweg open te houden? <voetnoot nummer="3"/>
      </vraag>
      <vraag nummer="4" voetnoot="4">Bent u ervan op de hoogte dat de gemeente Deventer en ProRail «uit veiligheidsoverwegingen» de spoorwegovergang Wielingenstraat willen sluiten, tegen de zin van buurtbewoners? <voetnoot nummer="4"/>
      </vraag>
      <vraag nummer="5">Deelt u de mening dat de gang van zaken in Vught, Steenwijk, Zwolle en Deventer in strijd is met de aangenomen motie Duyvendak c.s. (29 200 XII, nr. 93), waarvan u in het overleg met de Kamer op 18 mei jl. hebt aangegeven dat die zal worden uitgevoerd, zowel in het nieuwe railveiligheidsbeleid als in de aanloop tot dat beleid? Zo neen, kunt u per geval aangeven waarom niet? </vraag>
      <vraag nummer="6">Hoe verklaart u dat ProRail klaarblijkelijk nog steeds het beleid «de veiligste overweg is geen overweg» voert, ondanks het aannemen van de motie Duyvendak c.s.? </vraag>
      <vraag nummer="7">Welke stappen gaat u ondernemen om te zorgen dat het ProRail-beleid «de veiligste overweg is geen overweg» zo snel mogelijk van tafel is en daarmee zo veel mogelijk spoorwegovergangen voor fietsers en wandelaars behouden blijven? </vraag>
      <noten afkomstig="vraag">
         <noot nummer="1" datum="2004-06-26" bron="Brabants Dagblad" titel="Fietsersbond Vught tegen afsluiten spoorwegovergangen">Brabants Dagblad, 26 juni 2004: «Fietsersbond Vught tegen afsluiten spoorwegovergangen»</noot>
         <noot nummer="2" datum="2004-06-17" bron="De Stentor Zwolle" titel="Bijeenkomst over sluiting overgang">De Stentor Zwolle, 17 juni 2004: «Bijeenkomst over sluiting overgang»</noot>
         <noot nummer="3" datum="2004-06-5" bron="Apeldoornse Courant, 25 juni jl., «Raad door de bocht voor een miljoen euro», en Apeldoornse Courant" titel="Uitstel besluit overweg Berkummerbroekweg">Apeldoornse Courant, 25 juni jl., «Raad door de bocht voor een miljoen euro», en Apeldoornse Courant, 5 juni 2004: «Uitstel besluit overweg Berkummerbroekweg»</noot>
         <noot nummer="4" datum="2004-06-25" bron="De Stentor Deventer" titel="Deltabuurt wil overgang spoor beslist niet kwijt">De Stentor Deventer, 25 juni 2004: «Deltabuurt wil overgang spoor beslist niet kwijt»</noot>
      </noten>
   </vragen>
   <antwoorden aantal="7">
      <antwoord nummer="1">ProRail is sinds 1998 in overleg met de gemeente over de verbetering van de overwegveiligheid. In het Programma Verbetering Veiligheid Overwegen staan diverse methoden van aanpak waarmee een op de specifieke situaties toegesneden uitwerking kan worden gemaakt. De afweging op een baanvak spoorwegovergangen aan te passen of af te sluiten, wordt door de spoor- en de wegbeheerder gemaakt. Het eerste criterium daarbij is de veiligheid van de weggebruiker en treinreiziger, een tweede afweging daarbij is de doorstroming van het spoor- en het wegverkeer. Het is de taak van ProRail daarbij de doorstroming van het spoorverkeer te belichten en de taak van de wegbeheerder om de doorstroming van het wegverkeer te bezien. Belangrijk is dat de afsluiting en onttrekking van een overweg onderdeel uitmaken van een totaalpakket waarbij de veiligheid van meerdere overwegen in een gemeentelijke omgeving tegelijkertijd wordt bestudeerd. Veiligheid, routering en ruimtelijke ordening worden zo in samenhang bezien. Het resultaat hiervan is dat de gemeente het opheffen van drie overwegen in het buitengebied heeft voorgelegd aan inwoners en belanghebbenden en de reacties gaat inventariseren. De fietsroute in de bebouwde kom betreft de overweg Loonsche Baan. Tezamen met de gemeente heeft ProRail plannen om deze te vervangen door een ongelijkvloerse kruising voor fietsers en voetgangers. Het opheffen staat hier dus duidelijk in relatie met een hoger veiligheidsniveau en een verbeterde kruisingsmogelijkheid voor langzaamverkeerdeelnemers. </antwoord>
      <antwoord nummer="2">In antwoord op deze vraag wijs ik op de geografische totaalplannen waar het voorstel tot opheffing deel van uitmaakt en die begin 1999 zijn ontwikkeld. Vanaf 1999 is een ambtelijk overleg gevoerd tussen ProRail en de gemeente Steenwijk over een viertal overwegen. Resultaat van deze gesprekken was in 2001een projectovereenkomst (package deal) waarin werd vastgelegd dat: 1AHOB zou worden gereconstrueerd (Eesveenscheweg), 2 AKI’s zouden worden omgebouwd tot AHOB (Bergweg en Wilhelminalaan), en 1AKI (Steenakkers) zou worden opgeheven. Financiering van deze werken gebeurt vanuit het Programma Verbeteren Veiligheid Overwegen. De redenen om de Steenakkers te sluiten waren: • de overweg ligt in een half verharde weg in een bocht in het spoor; • het uitzicht van zowel weggebruiker als machinist is beperkt; • het gebruik van de overweg is minimaal (zo’n 70 passanten per dag); • de overweg wordt door fietsers en wandelaars beperkt gebruikt; • de overweg is niet opgenomen in lokale, regionale of nationale uitgestippelde en vastgelegde routes voor wandelaars, fietsers of ruiters, en • sinds 1995 waren er 2 doden op deze overweg te betreuren. De bezwaren tegen de sluiting waren in eerste instantie gericht op de alternatieve fietsroute die als te lang werd ervaren. Naar aanleiding van deze bezwaren heeft de gemeente extra infrastructuur voorgesteld in de vorm van aanleg van een fietspad in 2 richtingen. Bij herstart van de onttrekkingprocedure bleken bezwaren nu gericht tegen een niet tijdige realisatie van het door de gemeente voorgestelde alternatief. Deze zaak wordt binnen de gemeente Steenwijk verder opgepakt. </antwoord>
      <antwoord nummer="3">De verbetering van de veiligheid van specifieke overwegen is een zaak van de wegbeheerder en de spoorbeheerder. Zij opereren in dezen binnen de door mij met de Kamer overeengekomen beleidskaders zoals verwoord in de nota’s Kadernota Railveiligheid (1999) en Beleid Verbetering Overwegen (2002). Daarbij staat de veiligheid van de weggebruiker en treinreiziger centraal. Indien het afsluiten slechts marginaal van invloed is op de spoor- en de verkeersveiligheid, kan overeengekomen worden een overweg niet af te sluiten. Dat is ook de strekking van uw motie (Duyvendak c.s., nr. 29 200 XII, nr. 93). Ik heb geen redenen om aan te nemen dat in de specifieke situaties waar u naar vraagt door ProRail te rigide is gehandeld of in strijd met de aangenomen motie. Ik heb toegezegd dat waar dat mogelijk en verantwoord is voor de veiligheid van de weggebruiker en de treinreiziger, overwegen gehandhaafd kunnen worden. Het project aangaande het opheffen van de overweg in de Berkummerbroekweg loopt sinds 1997 en maakt onderdeel uit van het project ter realisering van een onderdoorgang in de Assendorperlure te Zwolle ter vervanging van een als gevaarlijk ervaren overweg (4-sporen/veel gebruik door scholieren van de scholengemeenschap Windesheim). Mede door opheffing van de overweg in de Berkummerbroekweg is financiering van deze onderdoorgang mogelijk gemaakt. De redenen waarom ProRail de overweg in de Berkummerbroekweg opgeheven wil zien, zijn: • het betreft een druk bereden baanvak (Zwolle–Leeuwarden/ Zwolle–Groningen); • weinig gebruik van de overweg Berkummerbroekweg; • de route maakte geen onderdeel uit van een wandelroute of directe route richting Zwolle; • door realisatie van een groot bedrijvenpark (Hessenpoort) zou het karakter van de overweg drastisch veranderen. De overweg zou namelijk veel meer vrachtverkeer te verwerken krijgen; daarvoor is deze overweg echter ongeschikt. In 2002 is tussen de gemeente Zwolle en ProRail een overeenkomst gesloten aangaande het opheffen van de overweg in de Berkummerbroekweg in combinatie met het realiseren van een onderdoorgang ter plaatse van de overweg Assendorplure. Zoals gebruikelijk bij het opheffen van openbare overwegen is ook voor het formeel opheffen van de overweg in de Berkummerbroekweg een onttrekkingsprocedure gevolgd. Gedurende de procedure kunnen belanghebbenden bezwaren aangeven en beroep aantekenen. Uiteindelijk kan de Raad van State beoordelen of de belangen ten aanzien van de veiligheid van het spoor- en wegverkeer en belangen van omwonenden goed zijn afgewogen. Inmiddels is er al een aantal uitspraken door de Raad van State ten aanzien van deze aangelegenheid gedaan (tot nu toe ten gunste van ProRail). De onttrekkingsprocedure ten aanzien van de overweg in de Berkummerbroekweg is afgerond (in januari 2003 gestart). De gemeente Zwolle is momenteel bezig met het afhandelen/compenseren van bezwaren. De gemeente heeft tot op heden haar volle medewerking verleend aan het opheffen van de overweg in de Berkummerbroekweg in de gemeente Zwolle. De raad is akkoord gegaan met opheffing. </antwoord>
      <antwoord nummer="4">De Wielingenstraat in Deventer betreft de overweg Douwelerkolkweg. Hier wordt inderdaad een AKI-overweg opgeheven, maar er komt een fietstunnel voor in de plaats. Op verzoek van de gemeente wordt de tunnel een paar honderd meter verderop gesitueerd, bij de locatie «De Snippeling». De gemeente wil daar een tunnel in het kader van het gemeentelijk fietspadenplan. De onttrekkingsprocedure van de gemeente loopt nog. </antwoord>
      <antwoord nummer="5">Nee ik deel deze mening niet. Ik heb in reactie op de motie toegezegd dat waar dat mogelijk en verantwoord is voor de veiligheid van de weggebruiker en de treinreiziger, overwegen gehandhaafd kunnen worden. De afweging op een baanvak spoorwegovergangen aan te passen of af te sluiten, wordt door de spoor- en de wegbeheerder gemaakt. Bij deze afweging spelen het gebruik en het risicoprofiel van de overweg een belangrijke rol. Het risicoprofiel heeft niet alleen betrekking op de overweggebruiker maar ook op de gevolgen voor het treinverkeer van ontsporingen na botsingen. Daar komt bij dat met betrekking tot de overwegsituaties waar u op doelt, vaak al enige jaren geleden overleg is gestart tussen spoor- en wegbeheerder en gezamenlijk de mogelijke keuzes zijn geïnventariseerd en gemaakt. Ik kwalificeer dit niet als zou hier «in strijd met de aanloop naar nieuw beleid» zijn gehandeld maar als uitvoering van gemaakte afspraken. In mijn beantwoording van de vragen 1tot en met 4 ben ik naar mijn mening voldoende op de specifieke situaties ingegaan. </antwoord>
      <antwoord nummer="6">Zoals ik in mijn reactie op de motie heb aangegeven, zal ik in de nieuwe Kadernota Railveiligheid die in het najaar van 2004 beschikbaar is, voorstellen doen voor een geactualiseerd overwegenbeleid en voor de railveiligheid in het algemeen. De inhoud van uw motie wordt daarin meegenomen alsmede de uitkomsten van de Trend-analyse 2003 die de Kamer onlangs heeft ontvangen. Uw voorstelling van zaken dat ProRail nu zonder verdere afweging zoveel mogelijk, liefst kleine overwegen op ongevaarlijke plaatsen probeert op te heffen, is onjuist. ProRail geeft loyaal uitvoering aan het huidige overwegenbeleid en daarmee ook aan de moties die aangaande dit onderwerp door de Tweede Kamer zijn aangenomen. </antwoord>
      <antwoord nummer="7">Uit het bovenstaande heeft u al kunnen opmaken dat ProRail niet handelt op de door u geschetste manier. ProRail geeft invulling aan haar taak voor wat betreft de spoorwegveiligheid en de beschikbaarheid van het spoor, de wegbeheerders maken hun afweging ten aanzien van de doorstroming van het wegverkeer. De situatie wordt beoordeeld, de meest geschikte methode gekozen en toegespitst op de lokale omstandigheden. Dit alles gebeurt met inachtneming van de landelijke doelstelling voor wat betreft de veiligheid op overwegen. Zoals ik u reeds heb meegedeeld in mijn antwoord op uw eerdere vragen van 29 september 2003 (kenmerk DGP/SPO/U.03.02846) is het belang van de recreatieve functie van kleinere overwegen op wegen en paden mij bekend. ProRail heeft regulier overleg met de belangenorganisaties voor fiets-, ruiter- en wandelverkeer waarin de knelpunten worden geïnventariseerd. </antwoord>
      <noten afkomstig="antwoord"/>
   </antwoorden>
</kvr>
