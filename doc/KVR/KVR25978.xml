<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders en Samsom (beiden PvdA) aan de ministers van Financiën en voor Ontwikkelingssamenwerking over nakoming van de toezeggingen van de G8-top in Gleneagles. (Ingezonden 15 juni 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25978
</item>
         <item attribuut="Inhoud">Vragen naar aanleiding van bericht (Trouw, 2 juni 2006) dat de Wereldbank nog lang niet de toegezegde 60% van juridisch afdwingbare toezeggingen heeft ontvangen, zoals afgesproken bij de G8-top in Gleneagles, Schotland (juli 2005), die dienen ter compensatie van de kwijt te schelden schulden. Indieners willen weten wat het Nederlandse standpunt is ten aanzien van de 'onwettige schulden' (NRC Handelsblad, 29 mei 2006) en op welke wijze Nederland betrokken is geweest bij ondersteuning van leningen aan corrupte en ondemocratische regimes.</item>
         <item attribuut="Rubriek">Ontwikkelingssamenwerking (Algemeen)</item>
         <item attribuut="Trefwoorden">Ontwikkelingssamenwerking</item>
         <item attribuut="Vindplaats">Kamervragen met antwoord 2005-2006, nr. 1803, Tweede Kamer</item>
         <item attribuut="Vraagnr_bij_indiening">2050615210</item>
         <item attribuut="Afkomstig_van">Financiën (FIN) Ontwikkelingssamenwerking (OS)</item>
         <item attribuut="Indiener">
            <persoon partij="PvdA">Koenders</persoon>
            <persoon partij="PvdA">Samsom</persoon>
         </item>
         <item attribuut="Datum_reaktie">2006-07-04</item>
         <item attribuut="Datum_indiening">2006-06-15</item>
         <item attribuut="Document-id">KVR25978</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3841" allpagenumbers="3841 3842" vetnummer="2050615210" code="0506tkkvr1803" lopendefooter="Tweede Kamer, vergaderjaar 2005–2006, Aanhangsel" filenaam="KVR25978" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1803" onderwerp="" indiendatum="2006-06-15">
         <vrager partij="PvdA" oorsprong="parlement">Koenders</vrager>
         <vrager partij="PvdA" oorsprong="parlement">Samsom</vrager>
         <vraagt-aan>de ministers van Financiën en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2006-07-4">
         <antwoorder functie="minister" ministerie="Ontwikkelingssamenwerking">Van Ardenne-Van der Hoeven</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kunt u de berichtgeving bevestigen dat de Wereldbank nog lang niet de toegezegde 60% aan juridisch afdwingbare toezeggingen heeft ontvangen, zoals was afgesproken bij de G8-top in Gleneagles, die dienen ter compensatie van de kwijt te schelden schulden? <voetnoot nummer="1"/>
      </vraag>
      <vraag nummer="2">Welke toezeggingen heeft de Nederlandse regering gedaan en zijn hiervoor reeds de gewenste juridische overeenkomsten afgesloten? </vraag>
      <vraag nummer="3">Kunt u aangeven welke landen niet voldoen aan hun eerdere toezeggingen? Welke druk bent u van plan uit te oefenen op de landen die deze toezeggingen vooralsnog niet zijn nagekomen? </vraag>
      <vraag nummer="4" voetnoot="2">Wat is uw standpunt ten aanzien van «onwettige schulden»? <voetnoot nummer="2"/>Bent u bijvoorbeeld bereid na te gaan op welke wijze en in welke belangrijke mate Nederland betrokken is geweest bij ondersteuning van leningen aan corrupte en ondemocratische regimes? Zo neen, waarom niet? </vraag>
      <vraag nummer="5">Bent u bereid het door Noorwegen geïnitieerde onderzoek van de Wereldbank naar zogeheten «onwettige schulden» te steunen? Zo ja, op welke wijze bent u van plan dit onderzoek en maatregelen om «onwettige schulden» te voorkomen verder te stimuleren? </vraag>
      <noten afkomstig="vraag">
         <noot nummer="1" datum="2006-06-2" bron=", Trouw" titel="Schuld arme landen blijft staan ondanks belofte G8">«Schuld arme landen blijft staan ondanks belofte G8», Trouw, 2 juni 2006</noot>
         <noot nummer="2" datum="2006-05-29" bron=", NRC Handelsblad" titel="Scheld alle onwettige schulden kwijt">«Scheld alle onwettige schulden kwijt», NRC Handelsblad, 29 mei 2006</noot>
      </noten>
   </vragen>
   <antwoorden aantal="5">
      <antwoord nummer="1">Tijdens de G8-top in Gleneagles hebben de G8-regeringsleiders toegezegd IDA en het African Development Fund (AfDF) te compenseren voor de te derven inkomsten uit de (na de schuldkwijtschelding) wegvallende rente- en aflossingsbetalingen. Compensatie van deze gederfde inkomsten is ook een voorwaarde voordat schuldkwijtschelding op grond van het Multilateral Debt Relief Initiative (MDRI) in IDA-kader van start kan gaan op de voorziene datum van 1 juli 2006. Deze toezegging tot compensatie heeft zich in IDA-verband als volgt juridisch vertaald: 1. IDA moest uiterlijk op 31 mei 2006 de, door donoren afgegeven, zgn. «Instruments of Commitment» (vorm van juridisch afdwingbare verplichting) hebben ontvangen om tenminste 60% van de geschatte MDRI-kosten voor IDA voor de eerste groep van 18 Heavily Indebted Poor Countries (HIPCs) te kunnen dekken, en 2. IDA moest bovendien uiterlijk op 31 mei 2006 van donoren ongekwalificeerde financiële toezeggingen hebben ontvangen ter hoogte van tenminste 75% van de geschatte totale MDRI-kosten voor IDA voor de komende 2 fiscale jaren (vanaf 1 juli 2006 t/m 30 juni 2008). Aan de eerste voorwaarde is (stand van zaken 21 juni 2006) ruimschoots voldaan. Op dat moment hadden donoren zich in totaal voor een percentage van 78,6% van de kosten via Instruments of Commitment gecommitteerd. Aan de tweede voorwaarde was nog niet voldaan; op 21 juni jl. was een percentage van 61,7% van de kosten bereikt. Verwacht wordt dat het percentage van 75% uiterlijk eind juli 2006 wel zal zijn bereikt, als nog lopende parlementaire goedkeuringsprocedures in enkele landen zijn afgerond. De Wereldbank-bewindvoerders zijn er, in de verwachting dat dit percentage inderdaad spoedig wordt gehaald, mee akkoord gegaan dat het MDRI wat betreft IDA op de oorspronkelijke datum van 1 juli a.s. van start zal gaan. De Nederlandse bewindvoerder heeft reeds om speciale aandacht van IDA-management gevraagd voor (de mogelijke gevolgen van) het niet tijdig bereiken van de onder 2. genoemde voorwaarde en zal zonodig opnieuw om aandacht vragen voor dit probleem. </antwoord>
      <antwoord nummer="2">Nederland heeft tijdig, dat wil zeggen nog vóór 31 mei 2006, een «Instrument of Commitment» afgegeven voor een bedrag van in totaal EUR 847 040 000. Een bedrag van in totaal EUR 18 660 000 zal betaald worden in de fiscale jaren 2007 en 2008 (1 juli 2006 – 30 juni 2008); een bedrag van EUR 161 280 000 zal betaald worden in de fiscale jaren 2009–2016. Deze beide bedragen zijn toegezegd in de vorm van een «Unqualified Commitment». In de fiscale jaren 2017–2044 zal een bedrag van in totaal EUR 667 100 000 worden betaald. Dit bedrag is toegezegd in de vorm van een «Qualified Commitment». </antwoord>
      <antwoord nummer="3">Ierland, Korea, Noorwegen, Zuid Afrika en Zweden hebben aangegeven te verwachten nog in juni 2006 hun Instruments of Commitment af te kunnen geven; Oostenrijk, Duitsland en Portugal verwachten dit in juli 2006 te kunnen doen. Eind juli/begin augustus 2006 zal Nederland zonodig aan de Wereldbank-staf vragen of deze landen inderdaad dan hun IoC’s hebben afgegeven. Nu het vooral gaat om het afronden van parlementaire procedures in genoemde landen ligt het uitoefenen van druk op de parlementen van deze landen niet voor de hand. Overigens is onder druk van de G8-landen de definitie van een gekwalificeerde financiële toezegging («Qualified Commitment») afgezwakt om rekening te houden met hun parlementaire procedures. Door deze aanpassing kunnen hun gekwalificeerde toezeggingen ook meetellen voor de 60% drempel. </antwoord>
      <antwoord nummer="4">Het blijkt tot dusverre lastig om het begrip «onwettige schulden» helder en eenduidig te definiëren. Een ander onopgelost probleem is dat het achteraf vellen van een dergelijk oordeel over schulden ook voor de toekomst veel onzekerheid zou creëren bij crediteuren, waardoor zij ook bij goed functionerende arme landen terughoudender zullen zijn dan nodig is. Dit zou niet in het belang van deze landen zijn. Overigens verstrekt de regering geen leningen, noch steunt zij het verstrekken van leningen door multilaterale instellingen waarin Nederland vertegenwoordigd is, aan landen met onbehoorlijk bestuur. </antwoord>
      <antwoord nummer="5">Nederland is voorstander van onderzoek, onder meer door de Wereldbank, dat erop gericht is om, los van het begrip «onwettige schulden», verantwoord (uit)leengedrag te stimuleren. Het schuldhoudbaarheidsraamwerk biedt daarvoor een belangrijk mechanisme. </antwoord>
      <noten afkomstig="antwoord"/>
   </antwoorden>
</kvr>
