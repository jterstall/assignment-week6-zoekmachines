<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Volkshuisvesting, Ruimtelijke Ordening en Milieubeheer over kwikafvalverwerking. (Ingezonden 2 juli 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20923
</item>
         <item attribuut="Inhoud">In de oven van het kaikafvalverwerkingsbedrijf Claushuis te Zeewolde heeft zich een explosie voorgedaan. De Unit Milieucriminaliteit van het KLPD en VROM-IOD zouden al bezig zijn geweest met onderzoek naar de (on)veiligheid bij het bedrijf zonder dat de Provincie Flevoland, die de milieuvergunningen verleent, daarvan op de hoogte was.</item>
         <item attribuut="Rubriek">Milieu (Afvalverwerking) Milieu (Gevaarlijke stoffen)</item>
         <item attribuut="Trefwoorden">Afvalverwerking Gevaarlijke afvalstoffen Kwik</item>
         <item attribuut="Vindplaats">Kamervragen met antwoord 2003-2004, nr. 2109, Tweede Kamer</item>
         <item attribuut="Vraagnr_bij_indiening">2030417050</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2004-08-20</item>
         <item attribuut="Datum_indiening">2004-07-02</item>
         <item attribuut="Document-id">KVR20923</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4455" allpagenumbers="4455 4456" vetnummer="2030417050" code="0304tkkvr2109" lopendefooter="Tweede Kamer, vergaderjaar 2003–2004, Aanhangsel" filenaam="KVR20923" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2109" onderwerp="" indiendatum="2004-07-2">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="20 augustus 2004), zie ook Aanhangsel Handelingen nr. 1992, vergaderjaar 2003–2004">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het waar dat er recent een explosie heeft plaatsgevonden in de oven van het kwikafvalverwerkingsbedrijf Claushuis te Zeewolde? <voetnoot nummer="1"/>Zo ja, wie leidt het onderzoek naar de oorzaken van de explosie en wat zijn de voorlopige bevindingen? </vraag>
      <vraag nummer="2">Is het waar dat er eerder meldingen zijn geweest over onveiligheid bij Claushuis? Zo ja, wanneer zijn deze meldingen gedaan, wat behelsden zij, wie heeft de meldingen onderzocht, wat zijn de bevindingen geweest, en welke maatregelen zijn er getroffen? </vraag>
      <vraag nummer="3">Is het waar dat de Unit Milieucriminaliteit (UMC) van het Korps Landelijke Politie Diensten (KLPD) onderzoek heeft verricht naar de firma Claushuis? Zo ja, wanneer is dit onderzoek gestart, wat zijn de bevindingen geweest, en welke maatregelen zijn er getroffen? </vraag>
      <vraag nummer="4">Is het waar dat er is besloten om strafrechtelijk onderzoek naar Claushuis te laten verrichten door de Inlichtingen en Opsporingsdienst van het ministerie van Volkshuisvesting, Ruimtelijk Ordening en Milieubeheer (VROM-IOD)? Zo ja, wanneer is dit onderzoek gestart, wat zijn de bevindingen geweest, en welke maatregelen zijn er getroffen? </vraag>
      <vraag nummer="5">Waarom is de Provincie Flevoland, die belast is met het verlenen van milieuvergunningen aan de firma Claushuis, niet op de hoogte gesteld van de bevindingen van beide onderzoeken? Bent u van mening dat de provincie vanwege haar taakstelling op de hoogte gesteld had moeten worden van de bevindingen van beide onderzoeken, ook indien deze alle verdenkingen tegen Claushuis ontkracht zouden hebben? Zo neen, waarom niet? </vraag>
      <vraag nummer="6">Hoe beoordeelt u in het licht van voorgaande vragen de recente explosie bij firma Claushuis en de wijze waarop dit wordt afgehandeld? Hoe is het mogelijk dat een bedrijf waartegen diverse onderzoeken zijn geweest wederom in de fout gaat? Bent u van mening dat dit erop wijst dat de handhaving van de milieuwetgeving in dit geval tekort heeft geschoten? Zo neen, waarom niet? Zo ja, welke maatregelen gaat u nemen en wanneer? </vraag>
      <vraag nummer="7">Deelt u de mening dat deze gebeurtenissen wijzen op de noodzaak om de verlening en handhaving van milieuvergunningen door de provincie strikt te scheiden en onder te brengen in verschillende instanties? Zo ja, welke maatregelen gaat u nemen en wanneer? Zo neen, waarom niet? </vraag>
      <vraag nummer="8">Deelt u de mening dat nader strafrechtelijk onderzoek vanuit VROM-IOD naar de firma Claushuis op zijn plaats is? Zo ja, wanneer gaat dit gebeuren? Zo neen, waarom niet? </vraag>
      <noten afkomstig="vraag">
         <noot nummer="1" datum="2004-06-29" bron="RTL Editie Nederland">RTL Editie Nederland, 29 juni 2004</noot>
      </noten>
   </vragen>
   <antwoorden aantal="6">
      <antwoord nummer="1">Ja, op maandag 21 juni 2004 heeft een explosie plaatsgevonden in de kwikoven van Claushuis. De provincie Flevoland is bevoegd gezag en onderzoekt de oorzaak van de explosie. Claushuis heeft ingevolge de Wm-vergunning een rapportage aan de provincie gestuurd met betrekking tot de explosie. De provincie heeft vervolgens een brief met aanvullende vragen gestuurd naar Claushuis en zal daaromtrent haar oordeel vormen. De voorlopige bevindingen van Claushuis zelf zijn als volgt: «Tijdens de opstart van de kwikoven heeft er een explosie plaats gevonden. De oorzaak van de explosie is een combinatie van gassen, zuurstof en een ontstekingsbron. De exacte oorzaak is niet meer te achterhalen. De uitstoot van kwikdamp viel binnen de verleende vergunningswaarden van het bevoegd gezag. Er is geen externe schade buiten het bedrijf Claushuis. Intern is er sprake van een losgeslagen ovendeur en een omgevallen binnenmuur door het gewicht van de omvallende ovendeur». Tot zover de bevindingen van Claushuis. </antwoord>
      <antwoord nummer="2">Tijdens een bedrijfsbezoek in oktober 1999 heeft het bedrijf een storing aan het bevoegd gezag gemeld, welke storing zich in de daaraan voorafgaande dagen had voorgedaan. Het betrof een storing waardoor in en bij de kwikoven kwikdamp was vrijgekomen. Het bevoegd gezag oordeelde dat er geen sprake was van gevaar, schade of hinder voor de omgeving en vond in het incident geen aanleiding het bedrijf om nadere maatregelen te verzoeken. Het bevoegd gezag heeft de VROM-Inspectie in oktober 1999 hiervan schriftelijk in kennis gesteld. </antwoord>
      <antwoord nummer="3, 4 en 8">De UMC heeft tot taak om criminaliteitsbeelden en risicoanalyses te vervaardigen op het terrein van zwaardere vormen van milieucriminaliteit en om onderzoeken op dit terrein voor te bereiden, waarna andere instanties een operationeel vervolg voor hun rekening moeten nemen, aangezien de UMC niet is ingericht om buiten de beschreven taak te opereren. Op 25 november 2002 is door de officier van justitie – naar aanleiding van de gerezen verdenking jegens (onder andere) Claushuis van het plegen van economische delicten – opdracht gegeven aan de UMC het strafrechtelijk onderzoek jegens Claushuis voor te bereiden. Vervolgens is op 23 augustus 2003 besloten dat de VROM Inlichtingen- &amp; Opsporingsdienst (VROM-IOD) het verdere onderzoek zou verrichten. Gelet op de bij de VROM-IOD beschikbare capaciteit en de prioriteit die aan andere urgente onderzoeken moest worden gegeven, heeft dit onderzoek tot op heden geen aanvang genomen. Begin juni 2004 is tussen het Openbaar Ministerie en de VROM-IOD overleg gestart over de voortgang van het onderzoek, waarbij wordt gezocht naar alternatieven voor de opsporing. Gelet op het incident van 21 juni jongstleden zal – op mijn verzoek – de VROM-Inspectie daarbij worden betrokken. </antwoord>
      <antwoord nummer="5">Medewerkers van de provincie Flevoland waren op de hoogte van het voorbereidend onderzoek door de UMC en hebben op grond van hun kennis over de handhavinghistorie en vergunningsituatie informatie aan de UMC verstrekt. De provincie Flevoland is niet formeel op de hoogte gesteld van het eindresultaat van de bevindingen van de UMC. In dit soort situaties is het gebruikelijk dat eerst in overleg tussen het OM, de VROM-IOD en de politie wordt besloten welke interventie het meest opportuun is: strafrechtelijk of bestuursrechtelijk optreden, dan wel een combinatie van beide. Wanneer besloten wordt tot strafrechtelijk optreden dan bepaalt het belang van het betreffende onderzoek of, en zo ja wanneer, het bevoegd gezag daarvan op de hoogte wordt gebracht. </antwoord>
      <antwoord nummer="6">Uit hoofde van haar tweedelijnstoezichtstaak is de VROM-Inspectie bij het bevoegd gezag nagegaan hoe het voorval heeft kunnen gebeuren. Een oordeel over de gehele gang van zaken alsmede over de vraag of en zo ja welke maatregelen eventueel moeten worden genomen, kan ik pas geven nadat de VROM-Inspectie de onderzoeksgegevens van het bevoegd gezag heeft ontvangen. Dit voorval behoeft overigens niet noodzakelijkerwijs het gevolg te zijn van een minder goede handhaving of naleving. </antwoord>
      <antwoord nummer="7">Ik ben van mening dat er een zekere scheiding moet zijn tussen vergunningverlening en handhaving, tenminste op persoonsniveau. Bij de provincie Flevoland zijn vergunningverlening en handhaving gescheiden over twee bureaus binnen de Afdeling Milieubeheer. </antwoord>
      <noten afkomstig="antwoord"/>
   </antwoorden>
</kvr>
