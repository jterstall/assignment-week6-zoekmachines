<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Sociale Zaken en Werkgelegenheid over de uitvoeringspraktijk van de Wet Werk en Bijstand. (Ingezonden 30 augustus 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23973
</item>
         <item attribuut="Inhoud">Vragen naar aanleiding vande FNV-rapportage 'De uitvoering van de Wet Werk en Bijstand: een inventarisatie van praktijksignalen'. Uit deze rapportage blijkt onder andere dat mensen die een tijdelijke baan accepteren en na afloop daarvan weer een uitkering aan moeten vragen, stuiten op lange aanvraagprocedures gedurende welke ze geen inkomen ontvangen.</item>
         <item attribuut="Rubriek">Arbeid (Arbeidsbemiddeling) Arbeid (Werkloosheidsbestrijding) Sociale zekerheid (Bijstand (ABW, RWW, Wet Sociale Werkvoorziening))</item>
         <item attribuut="Trefwoorden">Arbeid Arbeidsbemiddeling Bijstand Werkloosheidsbestrijding</item>
         <item attribuut="Vindplaats">Kamervragen met antwoord 2005-2006, nr. 70, Tweede Kamer</item>
         <item attribuut="Vraagnr_bij_indiening">2040520550</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2005-09-27</item>
         <item attribuut="Datum_indiening">2005-08-30</item>
         <item attribuut="Document-id">KVR23973</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="155" allpagenumbers="155 156" vetnummer="2040520550" code="0506tkkvr70" lopendefooter="Tweede Kamer, vergaderjaar 2005–2006, Aanhangsel" filenaam="KVR23973" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="70" onderwerp="" indiendatum="2005-08-30">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2005-09-27">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van de FNV-rapportage «De uitvoering van de Wet Werk en Bijstand: een inventarisatie van praktijksignalen»? <voetnoot nummer="1"/>
      </vraag>
      <vraag nummer="2">Wat is uw oordeel over de uitkomst van de inventarisatie dat mensen die tijdelijke banen accepteren en na een tijd weer een uitkering moeten aanvragen, stuiten op lange aanvraagprocedures? </vraag>
      <vraag nummer="3">Vindt u het acceptabel dat mensen die een uitkering aanvragen, vanwege lange aanvraagprocedures vaak lang in onzekerheid en zonder inkomsten zitten? Zo ja, waarom? Zo neen, welke maatregelen gaat u treffen? </vraag>
      <vraag nummer="4">Deelt u de mening dat een aanvraagprocedure voor een uitkering binnen 6 weken afgehandeld dient te worden? Zo ja, bent u bereid om met gemeenten afspraken te maken om deze termijn aan te houden? Zo neen, welke termijn vindt u wel acceptabel en waarom? </vraag>
      <vraag nummer="5">Wat is uw oordeel over het weigeren of stopzetten van een uitkering na een onaangekondigd huisbezoek? Bent u bereid gemeenten waar huisbezoeken plaatsvinden te verplichten om een verordening op te stellen waarin procedures, rechten en plichten in beschreven staan? Zo ja, op welk termijn? Zo neen, waarom niet? </vraag>
      <vraag nummer="6">Wat is uw reactie op de uitkomst van de inventarisatie dat gemeenten en hulpverleners nauwelijks weten wat er gebeurt met mensen die afzien van een uitkering? </vraag>
      <vraag nummer="7">Bent u bereid om in kaart te brengen wat er gebeurt met de mensen die afzien van het aanvragen van de uitkering? Zo ja, op welke termijn? Zo neen, waarom niet? </vraag>
      <noten afkomstig="vraag">
         <noot nummer="1">De uitvoering van de Wet Werk en Bijstand. Een inventarisatie van praktijksignalen. FNV, augustus 2005</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2t/m 4">Een aanvraag om een uitkering moet op grond van de Algemene wet bestuursrecht binnen een redelijke termijn worden afgewikkeld, maar in ieder geval binnen acht weken. De aanvraagprocedure dient dus zo kort mogelijk te zijn. Tijdens de aanvraagprocedure dient het belang van de cliënt voorop te staan wegens de kwetsbare positie waarin deze verkeert. Tegelijkertijd moet de procedure een evenwicht bieden tussen het belang van de cliënt enerzijds en het belang van een rechtmatige uitvoering anderzijds. Om binnen redelijke termijn het belang van de cliënt te kunnen behartigen en onzekerheid over zijn situatie en over zijn inkomsten te beperken kan de gemeente een voorschot verstrekken. Indien de gemeente daaraan geen of ontoereikend toepassing geeft, kan de voorzitter van gedeputeerde staten, indien naar zijn oordeel de noodzaak tot onverwijlde bijstand aanwezig is, op verzoek van de belanghebbende besluiten dat de gemeente algemene bijstand verleent. Dit is in de praktijk een gebruikelijk, kosteloos en adequaat proces. Deze voorzieningen leiden ertoe dat de bestaande situatie voldoende waarborgen biedt voor een goed evenwicht tussen de belangen van de cliënt en het belang van de gemeente. Om van de generieke termijn van de Awb af te wijken zie ik geen aanleiding. Deze termijn heeft een gemeente soms nodig omdat het niet altijd duidelijk is of er recht op uitkering bestaat. Over het recht op bijstand bestaat immers geen zekerheid. Het is bijvoorbeeld niet per definitie zo dat van iemand die al eens eerder een uitkering heeft ontvangen snel kan worden vastgesteld of hij wederom recht op een uitkering heeft. Verkorting van de huidige termijn kan ertoe leiden dat gemeenten gebruik moeten maken van de bestaande bevoegdheid die de Awb biedt tot toepassing van verleng- en hersteltermijnen teneinde een rechtmatig besluit te kunnen nemen over het recht op bijstand. De WWB kent verder een zware rol toe aan de toezichthoudende functie van de gemeenteraad op de uitvoering van de WWB en in deze wet is ook geregeld dat gemeenten moeten aangeven hoe zij cliënten bij de uitvoering van de wet betrekken. In dit verband wijs ik ook op onderkenning van de gemeenten en het CWI dat het uitvoeringsproces op sommige punten klantgerichter kan zijn. Recentelijk zijn op het bestuurlijk niveau ambities van de ketenpartners voor de jaren 2006 en 2007 verkend. Zo zal bijvoorbeeld per 2007 gelden dat in de keten van werk en inkomen elk gegeven maar eenmaal aan een burger zal worden gevraagd. Ter ondersteuning van deze ambitie wordt een (organisatie-overstijgend) digitaal klantdossier ontwikkeld. Ook wijs ik op de Service Niveau Overeenkomst, waarin gemeente en CWI onderling afspraken hebben gemaakt over dienstverlening aan de klant. Een en ander neemt niet weg dat ik deze signalen over de lange aanvraagprocedure zorgelijk vind. Om deze signalen onder de aandacht van de gemeente te brengen zal ik gemeenten van deze kamervragen en mijn antwoorden daarop in kennis stellen via een Verzamelbrief van mijn ministerie. </antwoord>
      <antwoord nummer="5">Op grond van artikel 8a «Regels bestrijding misbruik» van de WWB stelt de gemeenteraad in het kader van het financiële beheer bij verordening regels voor de bestrijding van het ten onrechte ontvangen van bijstand alsmede van misbruik en oneigenlijk gebruik van de wet. Indien een onaangekondigd huisbezoek gegevens levert op grond waarvan de gemeente niet (meer) kan vaststellen dat het recht op bijstand bestaat, kan dit weigeren of stopzetten van een uitkering tot gevolg hebben. Door de invoering van de WWB hebben gemeenten beleidsvrijheid gekregen voor de uitvoering, onder meer ook als het gaat over de wijze waarop aan de handhaving vorm wordt gegeven. In het licht van deze verantwoordelijkheid is het dan ook aan de gemeente c.q. gemeenteraad om invulling te geven aan de vorenbedoelde handhavingsverordening. Ik onthoud me dan ook van het voorschrijven hoe te handelen in bepaalde situaties. Dit is aan de gemeenteraad met als sluitstuk – in individuele gevallen – rechterlijke toetsing door de bestuursrechter. </antwoord>
      <antwoord nummer="6 en 7" voetnoot="1">De ervaring leert dat er mensen zijn die afzien van het doorzetten van een aanvraag om een uitkering wanneer aan hen nadere informatie wordt gevraagd. Ik heb geen algemeen inzicht in de redenen hiervoor. Diverse gemeenten doen lokaal onderzoek naar het niet aanvragen van een uitkering of het laten afweten door klanten na aanvankelijke aanmelding. Tot op heden komt daaruit niet naarvoren dat breed sprake zou zijn van het ten onrechte niet verstrekken van een uitkering. Soms blijken oorspronkelijke aanvragers bijvoorbeeld een opleiding te volgen of inmiddels een andere uitkering te hebben. Ook het feit dat in het kader van Work First een activiteit in de vorm van werk wordt verwacht, is voor sommige potentiële klanten een reden om toch maar geen aanvraag in te dienen <voetnoot nummer="1"/>. Ik heb dan ook nog geen aanleiding te veronderstellen dat hier sprake is van een algemeen verschijnsel dat bijzondere aandacht vereist op landelijk niveau. Wel rondt de Taskforce Jeugdwerkloosheid zeer binnenkort een onderzoek af naar de motieven van werkloze jongeren om al dan niet actief op zoek te gaan naar werk. Zodra het gereed is, zal ik u op de hoogte stellen van de resultaten. Enkele gemeenten hebben hieraan meegewerkt. Ook buiten dit onderzoek om constateer ik dat er gemeenten zijn die zicht willen krijgen op werkloze jongeren die niet geregistreerd staan, met de bedoeling om hen gerichte diensten aan te kunnen bieden. Er worden dus lokaal, op het niveau waar de WWB de verantwoordelijkheid legt, ook initiatieven ontwikkeld. </antwoord>
      <noten afkomstig="antwoord">
         <noot nummer="1">Gemeenten en de WWB I: Geprikkeld tot werken (Evaluatie Wet werk en bijstand), pag. 79. Regioplan in opdracht van ministerie SZW, juni 2005. TK 29 674, nr. 7</noot>
      </noten>
   </antwoorden>
</kvr>
