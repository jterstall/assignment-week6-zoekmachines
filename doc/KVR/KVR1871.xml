<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Linden (CDA) over Europese en nationale compensatie voor valutaschommelingen voor boeren en tuinders. (Ingezonden 22 augustus 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1871
</item>
         <item attribuut="Rubriek">Handel en economie (Internationale handel) Landbouw (Subsidies) Veeteelt (Subsidies)</item>
         <item attribuut="Trefwoorden">Landbouw Veeteelt</item>
         <item attribuut="Vindplaats">Kamervragen met antwoord 1994-1995, nr. 1205, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Van der Linden</persoon>
         </item>
         <item attribuut="Datum_reaktie">1995-09-12</item>
         <item attribuut="Datum_indiening">1995-08-22</item>
         <item attribuut="Document-id">KVR1871</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2481" allpagenumbers="2481 2482" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1205" onderwerp="" indiendatum="1995-08-22">
         <vrager partij="CDA" oorsprong="parlement">Van der Linden</vrager>
         <vraagt-aan/>
      </vraagdata>
      <antwoorddata antwoorddatum="1995-09-12">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Krijgen Duitse en Franse boeren en tuinders naast de Europese compensatie voor valutaschommelingen ook extra nationale steun? </vraag>
      <vraag nummer="2">Hebben ook andere lidstaten hiertoe besloten of overwegen zij hiertoe over te gaan? </vraag>
      <vraag nummer="3">Kunt u een overzicht geven op welke wijze de Europese en nationale compensatie in de verschillende lidstaten plaatsvindt? Vindt hierover onderling overleg plaats? </vraag>
      <vraag nummer="4">Bent u voornemens uw Duitse en Franse college te volgen gelet op de toezegging aan de Kamer tijdens het Algemeen Overleg, 29 juni 1995? </vraag>
      <vraag nummer="5">Zo neen, dreigen de Nederlandse boeren en tuinders dan niet in een extra nadelige positie te komen? </vraag>
      <vraag nummer="6">Deelt u de opvatting van de CDA-fractie, dat de Europese compensatie toegekend is om de nadelige gevolgen van de valutaschommelingen voor die boeren en tuinders te compenseren die daardoor getroffen zijn? </vraag>
      <vraag nummer="7">Wanneer geeft u de sector hierover duidelijkheid? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Van beide landen heeft zich alleen in Duitsland een verlaging van de landbouwomrekeningskoers gemeten in nationale valuta voorgedaan. Derhalve komt alleen Duitsland in aanmerking voor een 50%-bijdrage van de Gemeenschap in de financiering van de compenserende steun die aan boeren en tuinders kan worden toegekend. Ten aanzien van de extra nationale steun valt op te merken dat Minister Borchert heeft toegezegd de EU-compensatie nationaal aan te vullen tot 100%. Deze nationale aanvulling zal echter niet uit de landbouwbegroting worden gefinancierd. De Franse situatie wijkt af van die in onder meer Nederland en Duitsland. Het gaat hier niet om de compensatie van de inkomensgevolgen van de aanpassing van de landbouwomrekeningskoers, maar om de compensatie van de inkomensverliezen als gevolg van de toegenomen concurrentie uit landen met zwakke valuta. Frankrijk zal in dit kader waarschijnlijk de sectoren rundvlees en groente en fruit compenseren. De regeling voor de rundvleessector is al nader uitgewerkt en betreft een compensatiebedrag van FF 200 tot FF 700 per dier in de getroffen regio’s. Voor de sector groente en fruit is het voornemen geuit om te compenseren door middel van een faciliteit voor schuldsanering van bedrijven die door de koersontwikkelingen in moeilijkheden zijn geraakt. Over de kosten van deze programma’s is mij tot op heden nog niets bekend. Voor beide vormen van compensatie geldt dat deze door de Commissie zullen worden getoetst. </antwoord>
      <antwoord nummer="2">Met betrekking tot de compensatie van de inkomensgevolgen van de aanpassing van de landbouwomrekeningskoersen is in geen van de andere getroffen landen, behalve Duitsland, een besluit genomen over nationale aanvulling van de 50%-medefinanciering van de gemeenschap. Voor wat betreft de compensatie van de inkomensgevolgen van onder andere de lage peseta en de lire zijn mij geen concrete plannen in andere Lid-Staten dan Frankrijk bekend. </antwoord>
      <antwoord nummer="3">Er heeft informeel overleg met de Commissie plaatsgevonden. De landbouwraden houden contact met de Ministeries van Landbouw in de betreffende Lid-Staten. Echter, in de overige getroffen Lid-Staten zijn nog geen concrete voorstellen uitgewerkt voor wat betreft de compensatie van de inkomensverliezen als gevolg van de aanpassing van de landbouwomrekeningskoersen. Dit houdt verband met het feit dat de Commissie pas op zijn vroegst half september het ontwerp van de uitvoeringsbepalingen met betrekking tot de compenserende steun bekend zal maken. </antwoord>
      <antwoord nummer="4">In het overleg met de Kamer op 29 juni heb ik reeds aangegeven dat Nederland geen nationale co-financiering overweegt. Daarnaast heb ik aangegeven dat Nederland op dit moment geen middelen heeft voor de financiering van nationale steun in het kader van de Raadsverklaring en dat dit ook aan het bedrijfsleven is meegedeeld. Voorts heb ik in het overleg niet gesteld dat ik bijvoorbeeld Duitsland en Frankrijk zou volgen. Dat is een misverstand. </antwoord>
      <antwoord nummer="5">De concurrentiepositie van de Nederlandse boeren en tuinders zal niet nadelig worden beı¨nvloed als in de andere getroffen Lid-Staten niet wordt overgecompenseerd en als de compensatie geen stimulerend effect heeft op de produktie in de betreffende Lid-Staten. De Commissie zal de nationale maatregelen toetsen en hierop toezien. </antwoord>
      <antwoord nummer="6">De Europese compensatie is vastgelegd om de mogelijke inkomensverliezen die het gevolg zijn van de verlaging van de landbouwomrekeningskoersen te compenseren. De verdere uitwerking naar sectoren is afhankelijk van de speelruimte die door de Europese autoriteiten wordt geboden en vormt nog onderwerp van nader overleg. </antwoord>
      <antwoord nummer="7">Zoals in de beantwoording op vraag 3 is aangegeven, wordt het ontwerp van de uitvoeringsbepalingen van de commissie op zijn vroegst half september 1995 verwacht. Pas als deze definitief zijn vastgesteld, kan ik uitsluitsel geven over mijn voornemens ten aanzien van de nationale invulling. </antwoord>
      <noten afkomstig="antwoord"/>
   </antwoorden>
</kvr>
