<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van de Camp (CDA) aan de minister van Justitie over de aanpak van GHB. (Ingezonden 8 november 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14702
</item>
         <item attribuut="Inhoud">Vragen naar aanleiding van een bericht in het Brabants Dagblad van 5 november 2001, dat de Tilburgse politie een 18-jarige man in het bezit van een flesje GHB niet strafrechtelijk kon aanpakken. Gevraagd wordt onder meer of GHB in de Opiumwet moet worden opgenomen, zodat dealers in de toekomst aangepakt kunnen worden. GHB: Gamma Hydroxy Boterzuur, een vloeibare partydrug.</item>
         <item attribuut="Rubriek">Criminaliteit en openbare orde (Drugsbestrijding) Strafrecht en strafprocesrecht (Vervolging)</item>
         <item attribuut="Trefwoorden">Drugs Strafvervolging</item>
         <item attribuut="Vindplaats">Kamervragen met antwoord 2001-2002, nr. 341, Tweede Kamer</item>
         <item attribuut="Vraagnr_bij_indiening">2010202020</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Van de Camp</persoon>
         </item>
         <item attribuut="Datum_reaktie">2001-12-04</item>
         <item attribuut="Datum_indiening">2001-11-08</item>
         <item attribuut="Document-id">KVR14702</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="711" allpagenumbers="711 712" vetnummer="2010202020" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14702" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="341" onderwerp="" indiendatum="2001-11-8">
         <vrager partij="CDA" oorsprong="parlement">Van de Camp</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="4 december 2001), zie Aanhangsel Handelingen nr. 355, vergaderjaar 2001–2002">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van het feit, dat de Tilburgse politie een 18-jarige man in het bezit van een flesje GHB niet strafrechtelijk aan kon pakken? <voetnoot nummer="1"/>
      </vraag>
      <vraag nummer="2">Deelt u de mening dat GHB in de Opiumwet dient te worden opgenomen, zodat dealers in de toekomst aangepakt kunnen worden? </vraag>
      <vraag nummer="3">Hoe staat u tegenover het strafbaar stellen van het bezit van GHB? </vraag>
      <vraag nummer="4">Hoe denkt u de risico’s verbonden aan het gebruik van de levensgevaarlijke drug GHB te ondervangen? </vraag>
      <noten afkomstig="vraag">
         <noot nummer="1" datum="2001-11-5" bron="Brabants Dagblad">Brabants Dagblad, 5 november 2001</noot>
      </noten>
   </vragen>
   <antwoorden aantal="4">
      <antwoord nummer="1">Ja. De 18-jarige man waar het hier over gaat, is aangehouden op grond van art. 174 Sr betreffende verkoop van voor de gezondheid schadelijke waren. Dit gebeurde naar aanleiding van een melding van de eigenaar van een horecagelegenheid. Bij aanhouding bleek dat de desbetreffende persoon slechts één ampul GHB bij zich had. Hij verklaarde dat dit voor eigen gebruik was. Van het tegendeel is niet gebleken. Nu het enkele aanwezig hebben van GHB niet strafbaar is gesteld in art. 174 Sr, de Wet op de Geneesmiddelenvoorziening of enige andere voor deze stof relevante wet, is de verdachte heengezonden. Daarnevens kent het bezit van een kleine hoeveelheid voor eigen gebruik in de zin van de Opiumwet volgens de van toepassing zijnde OM-richtlijnen de laagste opsporingsprioriteit. Dus ook in het geval dat het middel GHB op dat moment al wel zou zijn opgenomen op een lijst van de Opiumwet, dan zou onder gelijke omstandigheden, in het algemeen volstaan zijn met inbeslagneming van het middel en heenzenden van de verdachte. </antwoord>
      <antwoord nummer="2" voetnoot="1">In oktober 1999 is er door het Coördinatiepunt-Assessment en Monitoring nieuwe drugs (CAM) een risicoschattingsrapport uitgebracht betreffende GHB. Het CAM heeft daarin de aanbeveling aan de Minister van Volksgezondheid, Welzijn en Sport gedaan om GHB te monitoren. Ook in Europees verband is daartoe besloten op grond van een risicoschatting van het waarnemingscentrum in Lissabon <voetnoot nummer="1"/>Wel is het zo dat op de laatste vergadering van de VN-Commission on Narcotic Drugs te Wenen is besloten GHB op Lijst IV van het Verdrag inzake Psychotrope Stoffen te plaatsen. Nederland moet daar als lidstaat van het verdrag opvolging aan geven door implementatie in de Nederlandse wetgeving. Gezien het feit dat de controle op andere middelen van dit VN-verdrag in de Opiumwet is geïmplementeerd, zal dit ook voor GHB geschieden. Zoals gebruikelijk is bij plaatsing van stoffen op Lijst IV van het VN-verdrag, zal GHB daarom bij AmvB op Lijst 11 van de Opiumwet worden geplaatst. Dat laat onverlet dat ook het huidige instrumentarium dat ons ter beschikking staat mogelijkheden biedt om de bereiding van en handel in GHB aan te pakken op grond van het Wetboek van Strafrecht en de Wet op de Geneesmiddelenvoorziening. Dit moet voorts worden gezien in combinatie met een goede voorlichting en preventie. De wettelijke instrumenten zijn: Artikel 174 van het Wetboek van Strafrecht dat de verkoop of aflevering van waren als GHB strafbaar stelt, als althans kan worden bewezen dat de verdachte weet dat de waren schadelijk zijn voor de gezondheid en hij dat schadelijke karakter verzwijgt. Hierop staat een maximumstraf van 15 jaar. Nadeel is dat het verkrijgen van bewijs lastig is en voor de afronding van een zaak verklaringen van afnemers nodig zijn. In de Wet op de Geneesmiddelenvoorziening (WoG) worden niet expliciet substanties genoemd. GHB is in het verleden in Nederland als geneesmiddel in de handel geweest. Mede daarom voldoet het middel volgens de Inspectie voor de Gezondheidszorg aan de definitie geneesmiddel en valt het onder het regime van de WoG. Artikel 2, lid 3 van de WoG verbiedt onbevoegden om geneesmiddelen te bereiden of te leveren. Artikel 3, lid 4 stelt dat het verboden is om ongeregistreerde farmaceutische specialités en preparaten te bereiden of te verhandelen dan wel om ze ter aflevering in voorraad te hebben. Bij opzettelijke overtreding kan, sinds deze artikelen in mei dit jaar onder het bereik van de Wet op de Economische Delicten zijn gebracht, een gevangenisstraf van maximaal 6 jaar en/of een geldboete van de vijfde categorie worden opgelegd. Tevens is bij verdenking van opzettelijke overtreding van de genoemde artikelen voorlopige hechtenis mogelijk, hetgeen met name in de onderzoeksfase van belang kan zijn. </antwoord>
      <antwoord nummer="3">Zoals uit het antwoord op vraag 2 al mocht blijken is tijdens de laatste vergadering van de VN-Commission on Narcotic Drugs besloten GHB op lijst IV van het Verdrag inzake Psychotrope Stoffen op te nemen. Dit zal in Nederland zijn vertaling vinden in de plaatsing van GHB op lijst 11 van de Opiumwet. </antwoord>
      <antwoord nummer="4">Door middel van het geven van goede voorlichting en houden van specifiek preventieve interventies. Daarvoor zijn diverse instrumenten voorhanden. Allereerst worden er gerichte preventie activiteiten ontplooid door regionale instellingen voor verslavingszorg, GGD’en en/of politie diensten als men over gegevens beschikt dat het gebruik GHB in of rond bepaalde uitgaansgelegenheden speelt. Zo zijn er afgelopen zomer op het strand van Noord Holland rond een aantal strandtenten dergelijke acties ondernomen toen strandfeesten en GHB gebruik met elkaar in verband werden gebracht. Dergelijk specifiek op dit middel gerichte voorlichtingscampagnes zijn ook in andere gelijke gevallen uitgevoerd, al dan niet in samenwerking met de betrokken horeca ondernemingen. Verder wordt er ook in breder verband, zoals via informatieve sites, de drugsinformatie lijn en staande preventie campagnes in voorkomende gevallen aandacht geschonken aan de gevaren van gebruik van specifieke middelen. Tenslotte kan via het Drugs Informatie en Monitoring Systeem (DIMS) de consument worden bereikt, voorzover deze zich meldt bij de testkantoren. Het terugmelden van testuitslagen gaat altijd gepaard met het vermelden van de risico’s rond het gebruik van uitgaansdrugs. Tot op heden wordt GHB echter zelden bij testkantoren voor onderzoek aangeboden. Wat betreft de gebruikspatronen rond het middel van GHB kan ik u melden dat er thans een onderzoeksopdracht is verleend aan het Criminologisch Instituut Bonger van de Universiteit van Amsterdam en dat voor de zomer van 2002 de resultaten hierover bekend zullen zijn. </antwoord>
      <noten afkomstig="antwoord">
         <noot nummer="1">Het besluit van 17 april 2000 om GHB aan een risicoschatting te onderwerpen is gebaseerd op artikel 4 van het Gemeenschappelijk Optreden van 16 juni 1997, door de Raad vastgesteld op grond van artikel K.3 van het Verdrag betreffende de Europese Unie, betreffende de uitwisseling van informatie, de risicobeoordeling en de controle inzake nieuwe synthetische drugs (97/396/JBZ), Publicatieblad Nr. L 167 van 25/06/1997 blz. 0001 – 0003</noot>
      </noten>
   </antwoorden>
</kvr>
