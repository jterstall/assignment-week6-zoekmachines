<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over mogelijke invloed op voorschrijfgedrag van artsen door marketingactiviteiten van de farmaceutische industrie. (Ingezonden 28 januari 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19643
</item>
         <item attribuut="Inhoud">Vragen naar aanleiding van het artikel 'Industrie beloont arts voor marketing' in Trouw van 24 januari 2004, waarin staat dat geneesmiddelenfabrikant Bayer 150 euro beschikbaar stelt voor huisartsen die aanwezig zijn bij een marketingbijeenkomst voor een nieuw antibioticum. Ook andere geneesmiddelenfabrikanten zouden dit soort praktijken hanteren.</item>
         <item attribuut="Rubriek">Bedrijfsleven en industrie (Industrie) Communicatie, media en informatievoorziening (Reclame) Gezondheidszorg (Geneesmiddelen) Gezondheidszorg (Medische beroepen)</item>
         <item attribuut="Trefwoorden">Artsen Farmaceutische industrie Reclame</item>
         <item attribuut="Vindplaats">Kamervragen met antwoord 2003-2004, nr. 973, Tweede Kamer</item>
         <item attribuut="Vraagnr_bij_indiening">2030407070</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2004-03-01</item>
         <item attribuut="Datum_indiening">2004-01-28</item>
         <item attribuut="Document-id">KVR19643</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2061" allpagenumbers="2061 2062" vetnummer="2030407070" code="0304tkkvr973" lopendefooter="Tweede Kamer, vergaderjaar 2003–2004, Aanhangsel" filenaam="KVR19643" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="973" onderwerp="" indiendatum="2004-01-28">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-03-1">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Heeft u kennisgenomen van het artikel «industrie beloont arts voor marketing»? </vraag>
      <vraag nummer="2">Klopt het dat de geneesmiddelenfabrikant Bayer 150 euro beschikbaar stelt voor huisartsen die aanwezig zijn bij een marketingbijeenkomst voor een nieuw antibioticum? Klopt het dat niet alleen de geneesmiddelenfabrikant Bayer, maar ook andere fabrikanten zoals AstraZeneca dit soort praktijken hanteert? Klopt het dat fabrikant AstraZeneca eerder medisch specialisten voor marketingactiviteiten heeft uitgenodigd met de bedoeling een nieuwe cholesterolverlager te promoten? Wat is uw mening over deze activiteiten? </vraag>
      <vraag nummer="3">Klopt het dat de Inspectie voor de Gezondheidszorg de afgelopen tijd op de hoogte is geweest van een bijeenkomst van de firma Galderma over een middel tegen psoriasis? Zo ja, wat is de rol van de Inspectie hierin geweest, en vindt u het aanvaardbaar dat de Inspectie dit soort bijeenkomsten bijwoont? </vraag>
      <vraag nummer="4">Deelt u de mening dat de Inspectie voor de Gezondheidszorg hiertegen dient op te treden? Zo ja, waarom is dit tot nu toe niet gebeurd? </vraag>
      <vraag nummer="5">Vindt u het acceptabel dat de farmaceutische industrie via marketingactiviteiten nog steeds invloed uitoefent op het voorschrijfgedrag van artsen, en dat artsen nog steeds worden gefêteerd? </vraag>
      <vraag nummer="6">Deelt u de mening dat dit soort activiteiten in strijd zijn met de Geneesmiddelenwet? Zo ja, welke sancties staan hiertegenover, en bent u bereid deze sancties toe te passen? </vraag>
      <vraag nummer="7">Bent u bereid de huidige Geneesmiddelenwet op het punt van reclame en gunstbetoon aan te scherpen? </vraag>
      <vraag nummer="8">Wanneer komt u met een duidelijk beleid ten aanzien van het onderscheid tussen reclame en voorlichting in de geneesmiddelensector? Deelt u de mening dat, zolang de overheid geen duidelijke definitie geeft van reclame en informatie, fabrikanten en artsen moeilijk aanspreekbaar zullen zijn op dit soort praktijken? </vraag>
      <noten afkomstig="vraag">
         <noot nummer="1" datum="2004-01-24" bron="Trouw">Trouw, 24 januari 2004</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ik heb begrepen dat inmiddels een klacht over Bayer is ingediend bij de CGR. De desbetreffende bijeenkomst is overigens geannuleerd. Medio maart 2004 wordt het oordeel van de Code commissie hierover verwacht. Ik heb begrepen dat de CGR navraag doet naar de genoemde bijeenkomst van AstraZeneca. De IGZ volgt de uitkomsten van deze klachtenprocedure bij de CGR op de voet. </antwoord>
      <antwoord nummer="3">Ja de IGZ is achteraf – door melding over de bijeenkomst in 2001 – op de hoogte geraakt van het bestaan van de bijeenkomst. Navraag bij de IGZ heeft geleerd dat er geen inspecteurs bij deze bijeenkomst aanwezig zijn geweest. Voor de beoordeling of het aanvaardbaar is dat de IGZ dit soort bijeenkomsten bijwoont is bepalend in welke hoedanigheid dit gebeurt. Als de IGZ dit doet vanuit haar toezichthoudende taak, dan is dit een goede zaak. </antwoord>
      <antwoord nummer="4">Zoals mijn ambtsvoorganger, de heer de Geus, al in november 2002 aan uw Kamer communiceerde, houden de CGR en de IGZ ieder vanuit hun eigen verantwoordelijkheid naast elkaar toezicht op de reclameregels. De intensiteit van het overheidstoezicht door de IGZ wordt beïnvloed door de effectiviteit waarmee de CGR haar taak uitoefent. Daar waar door een effectieve zelfregulering een adequate naleving van de regels wordt bereikt kan met een minder intensief toezicht door de IGZ worden volstaan. Voor wat betreft het aspect gunstbetoon geldt dat dit onderdeel uitmaakt van de normen die de zelfregulering hanteert en die inhoudelijk op dit punt overeenstemmen met de beleidsregels die mijn ambtsvoorganger op 5 maart 2003 heeft vastgesteld. De CGR ziet toe op de naleving van deze normen. Zoals de IGZ in haar Handhavingsplan heeft uiteengezet ziet de IGZ vervolgens toe op de wijze waarop de CGR haar toezichthoudende functie vervult. De IGZ zal in het voorjaar van 2004 daarover verslag uitbrengen. Een en ander houdt in dat de IGZ op dit moment geen initiatief neemt om tegen dit soort bijeenkomsten op te treden maar afwacht welke uitspraak de CGR doet op de ingediende klacht over een dergelijke bijeenkomst, georganiseerd door Bayer. Ik heb begrepen dat de uitspraak in het voorjaar van 2004 te verwachten is. 5 en 6. Ik vind het niet acceptabel wanneer de farmaceutische industrie artsen op oneigenlijke gronden, vanwege financieel gewin, aanzet tot het voorschrijven van geneesmiddelen. Dit zou ik zowel onacceptabel vinden van de farmaceutische industrie als ook van de artsen zelf die daarmee op zijn minst de schijn van belangenverstrengeling wekken. Of dit plaatsvindt, is in eerste instantie op dit moment ter beoordeling van de CGR. Dat maakt zoals ik al eerder heb geschetst, onderdeel uit van de afspraken die zijn gemaakt tussen de zelfregulering en de Inspectie. Binnenkort zal de Inspectie over de resultaten van de zelfregulering in 2003 verslag uitbrengen. </antwoord>
      <antwoord nummer="7">Ik zie vooralsnog geen redenen om een tussentijdse aanpassing van de huidige, vigerende Wet op de Geneesmiddelenvoorziening (WOG) te realiseren. In 1994 is in de Tweede Kamer een voorstel tot aanpassing van de WOG ingediend waarbij op het terrein van de reclame overgegaan kon worden tot het opleggen van bestuurlijke boetes. Daarmee had een effectievere handhaving gerealiseerd kunnen worden. De Kamer is nimmer tot plenaire behandeling van dit wetsvoorstel overgegaan. Inmiddels heb ik besloten dit wetsvoorstel in te trekken. In het verlengde van het voorgaande heeft mevrouw Borst in 2001 op verzoek van de Kamer een concept Reclamebesluit geneesmiddelen voorgelegd waarin de normen op het gebied van reclame en gunstbetoon aanzienlijk werden aangescherpt. De Kamer heeft dit concept besluit evenwel niet in plenaire behandeling genomen. Uiteindelijk heeft mijn ambtsvoorganger in nader overleg met Inspectie en de branche besloten beleidsregels op dit terrein vast te stellen die een zekere aanscherping van de normen in het Reclamebesluit geneesmiddelen bevatten. Deze zijn op 5 maart 2003 gepubliceerd. De inhoud van deze beleidsregels zijn in nauw overleg met genoemde partijen tot stand gekomen. Het concept Reclamebesluit is in 2003 ingetrokken. Inmiddels ligt een ontwerp Geneesmiddelenwet in het kader van de schriftelijke voorbereiding voor aan de Tweede Kamer. Dit voorstel van wet beoogt de op tal van punten verouderde en ondoorzichtige regelgeving van de Wet op de Geneesmiddelvoorziening integraal te vervangen. </antwoord>
      <antwoord nummer="8">Hoewel ik onderken dat het onderscheid tussen reclame en voorlichting in sommige gevallen voor discussie vatbaar is, deel ik niet de opvatting dat partijen hier niet op aanspreekbaar zijn en dat de definitie niet duidelijk zou zijn. Cruciaal voor het onderscheid is het verkoopbevorderende karakter van de aangeboden informatie c.q. voorlichting. Op dit terrein is reeds een aanzet gegeven tot een nadere uitwerking door de CGR. Deze uitwerking maakt onderdeel uit van de eerdergenoemde Code. </antwoord>
      <noten afkomstig="antwoord"/>
   </antwoorden>
</kvr>
