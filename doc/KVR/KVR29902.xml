<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dibi (GroenLinks) aan de ministers voor Wonen, Wijken en Integratie en van Binnenlandse Zaken en Koninkrijksrelaties inzake een weggepest Liberiaans gezin. (Ingezonden 8 oktober 2007); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29902
</item>
         <item attribuut="Inhoud">Zijn de daders van de discriminatie en intimidatie van een Liberiaans gezin aangepakt. Daarnaast vragen over het plan van aanpak van de gemeente Waalwijk om polarisatie en radicalisering tegen te gaan.</item>
         <item attribuut="Rubriek">Staats- en bestuursrecht (Grondrechten) Welzijn (Minderheden)</item>
         <item attribuut="Trefwoorden">Discriminatie Minderheden</item>
         <item attribuut="Vindplaats">Kamervragen met antwoord 2007-2008, nr. 441, Tweede Kamer</item>
         <item attribuut="Vraagnr_bij_indiening">2070801710</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="GroenLinks">Dibi</persoon>
         </item>
         <item attribuut="Datum_reaktie">2007-10-31</item>
         <item attribuut="Datum_indiening">2007-10-08</item>
         <item attribuut="Document-id">KVR29902</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="943" allpagenumbers="943 944" vetnummer="2070801710" code="0708tkkvr441" lopendefooter="Tweede Kamer, vergaderjaar 2007–2008, Aanhangsel" filenaam="KVR29902" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="441" onderwerp="" indiendatum="2007-10-8">
         <vrager partij="GroenLinks" oorsprong="parlement">Dibi</vrager>
         <vraagt-aan/>
      </vraagdata>
      <antwoorddata antwoorddatum="2007-10-31">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van de berichtgeving omtrent een Liberiaans gezin waarvoor de gemeente Waalwijk op zoek gaat naar nieuwe huisvesting, omdat zij na langdurige discriminatie en intimidatie niet meer terug willen naar het dorpje Waspik? <voetnoot nummer="1"/>
      </vraag>
      <vraag nummer="2">Welke maatregelen zijn genomen om de daders van deze discriminatie en intimidatie aan te pakken? Hebben zich soortgelijke incidenten in Waspik voorgedaan? </vraag>
      <vraag nummer="3">Waarom heeft een eerder plan van aanpak van de gemeente Waalwijk niet gewerkt? </vraag>
      <vraag nummer="4" voetnoot="2">Voldeed het eerder door de gemeente Waalwijk opgestelde plan van aanpak aan de door u voorgestelde lokale aanpak uit het actieplan polarisatie en radicalisering 2007–2011? <voetnoot nummer="2"/>Zo neen, waarin verschillen beide plannen van elkaar? </vraag>
      <vraag nummer="5">In hoeverre is dit recente incident veroorzaakt door rechtsextremistische radicalisering? </vraag>
      <vraag nummer="6">Is in de gemeente Waalwijk een onderzoek gedaan die vergelijkbaar is met de scan voor het detecteren van gebieden of wijken in Nederland waar sprake is van polarisatie of radicalisering, zoals voorgesteld in het actieplan polarisatie en radicalisering 2007–2011? </vraag>
      <vraag nummer="7">Wanneer is de in het actieplan polarisatie en radicalisering 2007–2001 voorgestelde scan, die in samenwerking met de Vereniging van Nederlandse Gemeenten (VNG) zal worden uitgevoerd, voltooid? </vraag>
      <vraag nummer="8">Bent u voornemens een soortgelijke aftrap te organiseren voor de lokale aanpak van rechtsextremistische radicalisering gelijk aan de aanpak van islamitische radicalisering, zoals in Amsterdam Slotervaart is gebeurd? Komt de gemeente Waalwijk hier ook voor in aanmerking? </vraag>
      <noten afkomstig="vraag">
         <noot nummer="1" datum="2007-10-2" bron="www.nu.nl, Liberiaans gezin weggepest uit Waspik">www.nu.nl, Liberiaans gezin weggepest uit Waspik, 2 oktober 2007</noot>
         <noot nummer="2" documenttype="Kamerstuk" kamerstuk-id="29 754" documentnummer="103" documentjaargang="2006-2007">Kamerstuk 29 754, nr. 103, vergaderjaar 2006–2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2, 3 en 5">De beantwoording van bovenstaande vragen is volledig gebaseerd op informatie verkregen van de gemeente Waalwijk. Bij de gemeente Waalwijk zijn tot voor kort nauwelijks meldingen bij de politie bekend van mogelijk strafbare feiten omtrent soortgelijke incidenten in de gemeente Waalwijk. Ook zijn er in Waalwijk in het verleden geen aangiftes gedaan van discriminatie en intimidatie. Dit incident aangaande het Liberiaans gezin betreft het eerste (bekende) geval in de gemeente Waalwijk waar melding is gemaakt van discriminatie en intimidatie. De gemeente Waalwijk heeft kenbaar gemaakt dat het eerdere plan van aanpak een meerfasenplan betrof. Het plan was gericht op de directe bestrijding van de incidenten, op empowerment van het gezin en het meer betrekken van de overlast gevende jongeren. Bij dit plan is nauwe samenwerking gezocht met ketenpartners. Na elke melding van een incident gaat het plan over tot een andere faseaanpak. De regie van het plan ligt bij de gemeente. Het gezin is nauw en actief betrokken geweest bij het proces en de uitvoering van het plan. Melding van alle incidenten bij de gemeente, zowel door betrokken instanties als door het gezin, is volgens de gemeente een belangrijk onderdeel van het plan om het plan te doen slagen. Het plan is op 8 juni 2007 in werking getreden. Vanaf de inwerktreding van het plan heeft de gemeente geen meldingen van mogelijke dreiging of incidenten ontvangen. Betreffende het recente incident gaat het volgens informatie van de gemeente Waalwijk in Waspik om een groep van 25 jongeren in de leeftijd van 14 tot 23 jaar. Enkele van hen hebben uiterlijke kenmerken die mogelijk kunnen duiden op radicaal- rechtsextremisme. Bekend is dat deze jongeren regelmatig ook andere inwoners van Waspik overlast bezorgen. Onderzoek moet uitwijzen of dit incident is veroorzaakt door rechtsextremistische radicalisering. De politie heeft naar aanleiding van dit incident via perspublicaties een dringend beroep op de inwoners van Waspik gedaan om zich te melden indien zij relevante informatie hebben over de incidenten. Ondermeer op grond van deze oproepen is er door een aantal mensen aangifte gedaan. Dit heeft geleid tot aanhouding voor nader verhoor van totaal tien personen. De politie sluit nog enkele aanhoudingen niet uit, maar gaat er vanuit dat met de arrestaties van deze tien verdachten het onderzoek vrijwel is afgerond. De politie onderzoekt welke strafbare feiten exact hebben plaatsgevonden en wie daarvoor verantwoordelijk kunnen worden gehouden. Naast concrete zorg voor het gezin, heeft de gemeente met alle ketenpartners een onderzoek laten instellen naar de geëscaleerde situatie rondom het Liberiaans gezin. Het onderzoek naar het functioneren van het eerder opgestelde plan van aanpak en het functioneren van alle betrokken instanties maakt onderdeel uit van het onderzoek. Het onderzoek zal door een onafhankelijk instituut (FORUM) worden verricht. Het streven is binnen korte termijn volstrekte duidelijkheid te verkrijgen over de gang van zaken. FORUM doet momenteel een verkenning van de problematiek en zal de resultaten 20 november presenteren aan de fracties van de gemeenteraad. Dan zal vastgesteld worden wanneer de onderzoeksresultaten definitief beschikbaar moeten zijn. </antwoord>
      <antwoord nummer="4">Het Actieplan polarisatie en radicalisering stelt criteria aan plannen van aanpak van gemeenten die in aanmerking willen komen voor co-financiering. Deze criteria omvatten eisen t.a.v. een gedegen probleemanalyse, beschrijven van de doelstelling, borging en evaluatie van de resultaten. Verder moeten lokale plannen van aanpak aansluiten bij de geest van het actieplan polarisatie en radicalisering. Plannen moeten gericht zijn op insluiting van mensen die zich dreiging af te keren van de samenleving, op vroegtijdig signaleren en aanpakken van deze processen, en op uitsluiting wanneer duidelijk grenzen zijn overschreden. Hierbij wordt ook gevraagd om een integrale benadering en de bereidheid de kennis breed te delen. Het Plan van Aanpak van de gemeente Waalwijk van 8 juni 2007 is alleen gericht op de aanpak van het incident rondom de overlastgevende jongeren en het gezin. Hierin verschilt het van de brede, integrale benadering die het actieplan polarisatie en radicalisering voorstaat. </antwoord>
      <antwoord nummer="6">Het actieplan polarisatie en radicalisering is pas zeer recent gepubliceerd, dus de gemeente Waalwijk is, mocht daar al behoefte aan hebben bestaan, daartoe niet in de gelegenheid geweest. Voor het vervolg geldt dat een scan op verzoek van de gemeente mogelijk is en dat het Rijk hierbij ondersteuning kan verlenen. </antwoord>
      <antwoord nummer="7">Momenteel wordt de nationale monitor polarisatie en radicalisering ontwikkeld die de komende jaren ingezet zal worden om de stand van zaken met betrekking tot polarisatie en radicalisering in Nederland weer te geven. Een eerste nul-meting is naar verwachting nog dit jaar gereed. Daarnaast ondersteunt het Rijk gemeenten om zelf een scan uit te (laten) voeren naar de situatie op lokaal niveau. Daarvoor is op basis van co-financiëring financiële ondersteuning mogelijk én ondersteuning bij de aanpak en opzet. Aanvragen hiervoor kunnen bij het ministerie van Binnenlandse Zaken en Koninkrijksrelaties worden ingediend. </antwoord>
      <antwoord nummer="8">In Amsterdam Slotervaart is het complete vierjarige actieplan gepresenteerd. Bij de presentatie heeft de minister van Binnenlandse Zaken en Koninkrijksrelaties nadrukkelijk ook aandacht besteed aan het verschijnsel van rechtsextremisme. Mijn collega van Binnenlandse Zaken en Koninkrijksrelaties en ik zijn derhalve niet voornemens een nieuwe aftrap te organiseren voor de lokale aanpak van rechtsextremistische radicalisering. Gemeenten die een aanpak ontwikkelen voor extreemrechts kunnen in aanmerking komen voor cofinanciering vanuit het Rijk (uitgangspunt is 50-50 verdeling van de kosten). </antwoord>
      <noten afkomstig="antwoord"/>
   </antwoorden>
</kvr>
