<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de ministers van Verkeer en Waterstaat en van Volkshuisvesting, Ruimtelijke Ordening en Milieubeheer en van Binnenlandse Zaken en Koninkrijksrelaties over het lekken van gif uit een treinwagon bij het spooremplacement Amersfoort. (Ingezonden 22 augustus 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16562
</item>
         <item attribuut="Inhoud">Vragen naar aanleiding van het ongeluk met een treinwagon op 20 augustus 2002, waaruit acrylnitril is gelekt.</item>
         <item attribuut="Rubriek">Milieu (Gevaarlijke stoffen) Verkeer, vervoer en waterstaat (Goederenvervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Ongevallen Spoorwegen Vervoer gevaarlijke stoffen</item>
         <item attribuut="Vindplaats">Kamervragen met antwoord 2002-2003, nr. 251, Tweede Kamer</item>
         <item attribuut="Vraagnr_bij_indiening">2010214310</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2002-10-31</item>
         <item attribuut="Datum_indiening">2002-08-22</item>
         <item attribuut="Document-id">KVR16562</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="523" allpagenumbers="523 524" vetnummer="2010214310" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16562" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="251" onderwerp="" indiendatum="2002-08-22">
         <vrager partij="SP" oorsprong="parlement">Gerkens</vrager>
         <vraagt-aan>de ministers van Verkeer en Waterstaat en van Volkshuisvesting, Ruimtelijke Ordening en Milieubeheer en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-10-31">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder>de minsiter van Volkshuisvesting, Ruimtelijke Ordening en Milieubeheer en de staatssecretaris van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u het bericht «Wagon lekt gif bij Amersfoort»? <voetnoot nummer="1"/>
      </vraag>
      <vraag nummer="2">Zijn bij dit ongeluk alle veiligheidsmaatregelen in acht genomen? Zo ja, bent u van mening dat deze veiligheidsmaatregelen voldoende zijn? Zo nee, aan welke maatregelen is geen gehoor gegeven? </vraag>
      <vraag nummer="3">Is er sprake geweest van een levensbedreigende situatie rondom het spooremplacement van Amersfoort? Hoe is hier door de hulpdiensten mee omgegaan? </vraag>
      <vraag nummer="4">Is het vervoer van acrylnitril per spoor onvermijdelijk? Zo nee, waarom vindt dit plaats? </vraag>
      <vraag nummer="5">Kunt u aangeven hoe de transportstromen van acrylnitril in Nederland lopen? </vraag>
      <vraag nummer="6">Is het naar uw mening verantwoord om een dergelijk transport overdag te laten plaatsvinden, op een moment dat zich grote concentraties mensen in de directe omgeving bevinden (van in dit geval Amersfoort CS) en er gebouwd wordt langs het spoor? Zo nee, bent u bereid maatregelen te nemen om dit vervoer overdag te verbieden? </vraag>
      <vraag nummer="7">Klopt het dat dit ongeluk veroorzaakt is door een defecte afsluiter? Zo ja, voldeed deze afsluiter aan alle vereisten? Bent u bereid om vooruitlopend op het onderzoek van de Raad voor de Transportveiligheid maatregelen te nemen om herhaling te voorkomen? </vraag>
      <vraag nummer="8">Is er een relatie tussen de bouwactiviteiten nabij het spooremplacement en het ongeluk? Bent u bereid na te gaan of er maatregelen genomen kunnen worden om de extra risico’s ten gevolge van de combinatie van bouwactiviteiten en transport van gevaarlijke stoffen te beperken? </vraag>
      <vraag nummer="9">Is het uitgesloten dat een soortgelijk ongeluk plaats kan vinden bij de chloortrein? </vraag>
      <noten afkomstig="vraag">
         <noot nummer="1" datum="2002-08-20" bron="NOS teletekst, pagina 107">NOS teletekst, pagina 107, 20 augustus 2002</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Voorzover thans kan worden nagegaan, zijn alle voorgeschreven maatregelen genomen om een ongeval te voorkomen. Ook nadat de lekkage geconstateerd was, zijn – zoals nu kan worden overzien – de juiste maatregelen genomen. Nog lopend onderzoek moet dit definitief uitwijzen. Aan de hand van datzelfde onderzoek kan dan worden geconcludeerd of aanvullende maatregelen nodig zijn. </antwoord>
      <antwoord nummer="3">Er is voorzover thans bekend geen sprake geweest van een levensbedreigende situatie. Er zijn metingen ter plekke uitgevoerd en er is een veiligheidszone rond de lekkende wagon ingesteld. De brandweer droeg beschermende kleding. Het rampenplan van de gemeente Amersfoort is gebruikt. </antwoord>
      <antwoord nummer="4">Het vervoer van acrylnitril is gelet op de plaatsen waar productie is vergund en gebruik is toegestaan, onvermijdelijk. Vervoer per spoor is daarbij strikt genomen niet onvermijdelijk. Andere vervoersmodaliteiten staan in beginsel ook ter beschikking. Vanwege de relatief veilige vervoerswijze is vervoer over spoor voor deze stof op zijn minst een aanvaardbare optie. Het vervoer van dergelijke stoffen is vanwege internationale regels overigens niet te verbieden. </antwoord>
      <antwoord nummer="5">Ja. Railned brengt momenteel met vervoerders en Railverkeersleiding de vervoersstromen van gevaarlijke stoffen over het spoor over de jaren 2000 en 2001 in kaart. In de rapportage wordt het transport van acrylnitril verbijzonderd. Aan deze uitgave wordt nog gewerkt, al is het reeds bekend op welke acht trajecten de transportstromen van acrylnitril voornamelijk plaatsvinden: 1. Havenspoorlijn (Botlek) &lt;-&gt; Lutterade DSM (Botlek–Kijfhoek–Dordrecht–Breda– Eindhoven–Sittard– Lutterade DSM). 2. Havenspoorlijn (Botlek) &lt;-&gt; Duitse grens Bad Bentheim (Botlek–Rotterdam–Amersfoort– Deventer–Oldenzaal–Bad Bentheim). 3. Havenspoorlijn &lt;-&gt; Duitse grens Venlo (Botlek–Kijfhoek–Dordrecht–Breda– Eindhoven–Venlo). 4. Havenspoorlijn &lt;-&gt; Belgische grens Roosendaal (Botlek–Kijfhoek–Dordrecht– Roosendaal). 5. Lutterade DSM &lt;-&gt; Amsterdam Westhaven (Lutterade DSM–Sittard–Eindhoven–Utrecht– Breukelen–Amsterdam– Amsterdam Westhaven). 6. Lutterade DSM &lt;-&gt; Duitse grens Venlo (Lutterade DSM–Sittard–Roermond–Venlo). 7. Lutterade DSM &lt;-&gt; Belgische grens Eijsden (Lutterade DSM–Sittard–Maastricht–Eijsden). 8. Belgische grens &lt;-&gt; Sas van Gent en Terneuzen. In de «Risicoatlas Spoor» die door het Ministerie van V&amp;W is ontwikkeld en waarin vervoerscijfers en risico van het spoorvervoer van gevaarlijke stoffen in 1998 in kaart zijn gebracht, is acrylnitril nog niet verbijzonderd. Het vervoer van acrylnitril is in deze atlas ondergebracht bij de categorieën zeer brandbare vloeistoffen en zeer giftige vloeistoffen. </antwoord>
      <antwoord nummer="6" voetnoot="1">Zowel overdag als ’s nachts is er langs een dergelijke traject (in het onderhavige geval Rotterdam–Deventer–Duitsland) sprake van grote groepen potentieel blootgestelden langs het spoor. Veelal vindt het transport van goederen ’s nachts plaats buiten de tijden van het intensieve personenvervoer. Als de dienstregeling daar echter mogelijkheden voor biedt – los ook van bijzondere situaties zoals in het onderhavige geval – is de aanwezigheid van goederentreinen overdag op het spoor zeker niet uitgesloten. De acceptatie van het vervoer van gevaarlijke stoffen wordt bepaald door de risico’s van alle transport op zo’n traject en de bebouwing langs het spoor. De beheersing van deze risico’s voor de omgeving vindt plaats met het eveneens daarvoor geldende risicobeleid voor het vervoer van gevaarlijke stoffen (per spoor, over de weg, per buisleiding en over het water). Conform de brief van mijn voorgangster aan de Kamer wordt er thans gewerkt aan een systeem van regulering van het vervoer van dergelijke stoffen <voetnoot nummer="1"/>(RVGS-spoor, 2001–2002, 24 611, nr. 4). </antwoord>
      <antwoord nummer="7">In de eerste fase van het onderzoek naar dit incident is vastgesteld dat de lekkage is te wijten aan een defecte kogelafsluiter en een niet volledig afsluitende blindflens. In opdracht van de Raad voor de Transportveiligheid worden nu de achterliggende oorzaken van het incident onderzocht. Het spreekt voor zich dat een defecte afsluiter niet aan de eisen voldoet. Vooralsnog ben ik van mening dat de voorschriften voor het transport van gevaarlijke stoffen van voldoende niveau zijn en dat ik daardoor niet hoef over te gaan tot spoedmaatregelen. Ik laat zekerheidshalve op korte termijn door de hiertoe geëigende commissies uitzoeken, of aanvullend beleid gewenst is. </antwoord>
      <antwoord nummer="8">Neen, er is geen relatie tussen de bouwactiviteiten nabij het spooremplacement en het ongeluk. Door onjuiste berichtgeving bij de aanvang van het incident is gesproken over een steigerbuis waardoor de door u hier gevraagde samenhang met bouwactiviteiten werd vermoed. Het ging echter om een zogenaamde stijgbuis van de wagon zelf. Dit is een buis die via een afsluiter bovenop de tank, onderin in de tank uitkomt. Deze stijgbuis wordt gebruikt om de wagon te vullen en te lossen. Er is (vanwege het incident) dan ook geen directe aanleiding om nader onderzoek uit te voeren naar eventueel te nemen maatregelen om de extra risico’s ten gevolge van de combinatie van bouwactiviteiten en transport te beperken. Zowel de huidige Spoorwegwet als het nieuwe wetsvoorstel voorziet in een vergunningstelsel voor activiteiten in, boven en onder de spoorbaan. Gevaarzetting in verband met de stabiliteit van de spoorbaan en met het treinverkeer is het algemene criterium op grond waarvan vergunningaanvragen worden beoordeeld. </antwoord>
      <antwoord nummer="9">Een lekkage van chloor uit een chloorwagon is nooit uit te sluiten. Er bestaan tussen acrylnitril en chloor veel verschillen: acrylnitril is een giftige vloeistof maar chloor is een nog giftiger gas. De schadelijke effecten van een ongeval met chloor zullen daardoor veel groter zijn. Er zijn (daarom) echter ook verschillen in de gebruikte tankwagons. Chloor wordt in veel sterkere speciale gaswagons vervoerd. Evenzo zijn de afsluiters daarop afgestemd en gelden er in het geval van chloortransport extra nationale regels tijdens transport. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="24 611" documentnummer="4">Kamerstuk 24 611, nr. 4</noot>
      </noten>
   </antwoorden>
</kvr>
