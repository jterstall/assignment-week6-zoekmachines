<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Klein Molekamp en Blaauw (beiden VVD) aan de ministers van Verkeer en Waterstaat en van Volkshuisvesting, Ruimtelijke Ordening en Milieubeheer over aangroeiwerende scheepsverven. (Ingezonden 27 november 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8447
</item>
         <item attribuut="Inhoud">Betreft de afweging tussen: toename van luchtvervuiling (uitstoot CO2) door een verbod op de verven;de schadelijke effecten van de verven op het zeemilieu.</item>
         <item attribuut="Rubriek">Landbouw (Bestrijdingsmiddelen) Milieu (Gevaarlijke stoffen) Milieu (Milieueffectrapportage)</item>
         <item attribuut="Trefwoorden">Bestrijdingsmiddelen Gevaarlijke stoffen Milieueffectrapportage</item>
         <item attribuut="Vindplaats">Kamervragen met antwoord 1998-1999, nr. 558, Tweede Kamer</item>
         <item attribuut="Vraagnr_bij_indiening">2989903820</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Klein Molekamp</persoon>
            <persoon partij="VVD">Blaauw</persoon>
         </item>
         <item attribuut="Datum_reaktie">1999-01-07</item>
         <item attribuut="Datum_indiening">1998-11-27</item>
         <item attribuut="Document-id">KVR8447</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1139" allpagenumbers="1139 1140" vetnummer="2989903820" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8447" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="558" onderwerp="" indiendatum="1998-11-27">
         <vrager partij="VVD" oorsprong="parlement">Klein Molekamp</vrager>
         <vrager partij="VVD" oorsprong="parlement">Blaauw</vrager>
         <vraagt-aan>de ministers van Verkeer en Waterstaat en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="1999-01-7">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met de recente berichtgeving rond een eventueel verbod op aangroeiende scheepsverven (antifoulings)? <voetnoot nummer="1"/>
      </vraag>
      <vraag nummer="2" voetnoot="2 2">Is het waar dat als gevolg van een eventueel verbod de luchtvervuiling op wereldschaal, waaronder de uitstoot van CO <voetnoot nummer="2"/>, aanzienlijk zal toenemen? Hoe beoordeelt u de cijfermatige analyses, zoals in het artikel weergegeven? Kunt u aangeven hoeveel CO <voetnoot nummer="2"/>-emissie op wereldschaal zal toenemen in geval van een wereldwijd verbod op aangroeiwerende verven? </vraag>
      <vraag nummer="3">In welke mate heeft het gebruik van aangroeiwerende scheepsverven schadelijke effecten op het zeemilieu? In welke mate hebben zeedieren hieronder te lijden? </vraag>
      <vraag nummer="4">Welke conclusie verbindt u aan de afweging tussen de verschillende milieucomponenten, waaronder die genoemd in de vragen 2 en 3? Wat betekent dit voor de Nederlandse inzet binnen de MEPC en de IMO? </vraag>
      <noten afkomstig="vraag">
         <noot nummer="1" titel="Erger dan de kwaal">«Erger dan de kwaal», NRC Handelsblad, 17 november 1998 MEPC= Marine Environment Protection Commitee IMO = Internationale Maritime Organization</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2" voetnoot="2 2 2">Er is geen sprake van een verbod op aangroeiwerende scheepsverven in het algemeen. In de Internationale Maritieme Organisatie (IMO) worden maatregelen voorbereid voor een verbod op aangroeiwerende scheepsverven waarin organische tinverbindingen als biocide werkzaam zijn (organotinnen, waaronder het schadelijke tributyltin (TBT)). Dit is in lijn met de tussen de Noordzeestaten gemaakte afspraken in de Esbjerg declaration van 1995. Alternatieven voor TBT zijn reeds voorhanden en worden ook al toegepast. De maatregelen die in de IMO worden voorbereid zijn er tevens op gericht om met alternatieven te gaan werken die minder schadelijk zijn dan TBT. Het is niet geheel uit te sluiten dat sommige alternatieven op dit moment nog minder effectief zijn dan de verven waarvoor thans een verbod wordt voorbereid (TBT). Dit kan betekenen dat het schip wat vaker in dok moet om te worden gereinigd, omdat anders de wrijvingsweerstand en daarmee het brandstofverbruik toeneemt. Van een aanzienlijke toename van de luchtverontreiniging op wereldschaal is echter geen sprake, omdat het aandeel van de scheepvaart in de CO <voetnoot nummer="2"/>uitstoot wereldwijd circa 2–3% bedraagt en omdat ook thans reeds een deel van de koopvaardijvloot in de wereld andere producten gebruikt. Het aandeel van de scheepvaart zou tijdelijk in lichte mate toe kunnen nemen, maar te verwachten is dat door marktwerking de ontwikkeling van effectieve en minder milieuschadelijke alternatieven alleen maar wordt bespoedigd. Daarmee zou in het ergste geval slechts tijdelijk van enige toename sprake kunnen zijn. Wat de analyses in het artikel in de NRC betreft het volgende. Het artikel suggereert een schuiving van zee- naar landtransport als gevolg van een verbod op TBT. Het soort schepen dat TBT gebruikt, wordt echter vooral ingezet voor intercontinentaal vervoer, waarvoor geen alternatieve modaliteit kan worden ingezet. Er is dus geen sprake van een gevolg voor de emissies te land. Er wordt gesproken over een besparing van brandstofkosten van 3 miljard dollar door het gebruik van TBT. Bij een brandstofverbruik in de internationale zeescheepvaart in de orde van 125 miljoen ton per jaar en een prijs van zware olie van 80 dollar per ton (thans overigens gedaald tot 60 dollar/ton) zijn de brandstofkosten circa 10 miljard dollar. Blijkbaar wordt dus uitgegaan van een 30% lagere effectiviteit van de alternatieven en een daaruit voortvloeiende 30% hogere brandstofrekening. De fabrikanten van alternatieven spreken echter over vergelijkbare prestaties van hun systemen ten opzichte van TBT. Bovendien heeft het daarnaast opvoeren van extra dokkosten veel weg van een dubbeltelling. Dokkosten worden gemaakt om het schip schoon en glad te houden, in welk geval er geen extra brandstofkosten zijn. Een getallenvoorbeeld op de vraag naar toename van CO <voetnoot nummer="2"/>-emissie bij een verbod op TBT ziet er als volgt uit: Gesteld dat de alternatieven inderdaad een 30% slechtere prestatie leveren, dan neemt het aandeel van de CO <voetnoot nummer="2"/>-emissies van de scheepvaart toe (met diezelfde 30%, proportioneel met het brandstofverbruik) met in totaal ten hoogste 1%, tot 3–4% van het wereldtotaal. </antwoord>
      <antwoord nummer="3">Van de aangroeiwerende verven waardoor thans een verbod wordt voorbereid, is bekend dat ze schadelijke effecten hebben op verschillende soorten schelp- en schaaldieren en daar onder andere verstoringen veroorzaken in de hormoonhuishouding. Organotinverbindingen zijn inmiddels ook aangetroffen in zeezoogdieren die aan de top van de voedselketen staan. Dit is onder andere aangetoond door bemonstering en analyse van organen en weefsel van de op de Nederlandse stranden aangespoelde potvissen. </antwoord>
      <antwoord nummer="4">Gezien de verwachting dat de effecten veel geringer zullen zijn dan in het getallenvoorbeeld en bovendien van tijdelijke aard, valt de afweging uit ten gunste van een verbod op TBT. Dit betekent dat de Nederlandse inzet in het Marine Environment Protection Committee van de IMO geen koerswijziging behoeft en conform de afspraken in Esbjerg gericht kan blijven op een verbod op TBT. </antwoord>
      <noten afkomstig="antwoord"/>
   </antwoorden>
</kvr>
