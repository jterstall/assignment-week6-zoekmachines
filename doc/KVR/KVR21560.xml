<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sterk (CDA) aan de ministers voor Vreemdelingenzaken en Integratie en van Binnenlandse Zaken en Koninkrijksrelaties over de regelgeving in België inzake gezinshereniging. (Ingezonden 27 september 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21560
</item>
         <item attribuut="Inhoud">In België is het makkelijker dan in Nederland om familieleden, in het kader van gezinshereniging, over te laten komen. Steeds meer allochtonen met de Nederlandse nationaliteit vestigen zich daarom tijdelijk in België.</item>
         <item attribuut="Rubriek">Welzijn (Minderheden) Welzijn (Vreemdelingen en asielzoekers)</item>
         <item attribuut="Trefwoorden">Minderheden Vreemdelingen</item>
         <item attribuut="Vindplaats">Kamervragen met antwoord 2004-2005, nr. 334, Tweede Kamer</item>
         <item attribuut="Vraagnr_bij_indiening">2040500440</item>
         <item attribuut="Afkomstig_van">Vreemdelingenzaken en Integratie (VI) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Sterk</persoon>
         </item>
         <item attribuut="Datum_reaktie">2004-11-08</item>
         <item attribuut="Datum_indiening">2004-09-27</item>
         <item attribuut="Document-id">KVR21560</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="701" allpagenumbers="701 702" vetnummer="2040500440" code="0405tkkvr334" lopendefooter="Tweede Kamer, vergaderjaar 2004–2005, Aanhangsel" filenaam="KVR21560" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="334" onderwerp="" indiendatum="2004-09-27">
         <vrager partij="CDA" oorsprong="parlement">Sterk</vrager>
         <vraagt-aan>de ministers voor Vreemdelingenzaken en Integratie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2004-11-8">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het waar dat steeds meer allochtonen met de Nederlandse nationaliteit zich tijdelijk in België vestigen omdat België van alle EU-lidstaten de meest soepele regelgeving inzake gezinshereniging kent, waardoor het in België gemakkelijker is dan in Nederland om familieleden te laten overkomen? <voetnoot nummer="1"/>
      </vraag>
      <vraag nummer="2">Is het waar dat sinds de afgelopen zomer bij de Belgische dienst Vreemdelingenzaken per week tientallen aanvragen voor gezinshereniging vanuit Turkije en Marokko zijn binnengekomen? </vraag>
      <vraag nummer="3">Is het waar dat voor een snelle gezinshereniging allochtonen in Nederland bewust worden gestimuleerd en in Nederlandse stadhuizen worden geadviseerd om naar België uit te wijken? </vraag>
      <vraag nummer="4">Kan een overzicht worden gegeven waarin de Belgische eisen inzake gezinshereniging en gezinsvorming worden vergeleken met van die van Nederland, en eveneens voor wat betreft de termijnen van afhandeling van deze aanvragen? </vraag>
      <vraag nummer="5">Welke mogelijkheden zijn er tot vestiging als gezin in Nederland na gezinshereniging in België? </vraag>
      <vraag nummer="6">Welke mogelijkheden biedt de Europese richtlijn 2003/86 inzake het recht opgezinshereniging om de geschetste gang van zaken tegen te gaan? </vraag>
      <vraag nummer="7">Wat is de stand van zaken betreffende de implementatie van de hiervoor genoemde richtlijn in de nationale wet- en regelgeving van de afzonderlijke EU-lidstaten? Zal de beoogde implementatiedatum van 3 oktober 2005 door alle landen worden gehaald? </vraag>
      <vraag nummer="8">Hoe denkt u aan de geschetste gang van zaken een eind te maken? Wilt u daarover in overleg treden met uw Belgische collega(’s)? </vraag>
      <noten afkomstig="vraag">
         <noot nummer="1" datum="2004-09-23" bron="De Telegraaf">De Telegraaf, 23 september 2004</noot>
      </noten>
   </vragen>
   <antwoorden aantal="8">
      <antwoord nummer="1">Het vermoeden dat steeds meer personen van Nederlandse nationaliteit zich in België zouden vestigen om hun gezin opbasis van de Belgische regelgeving te laten overkomen, is niet bevestigd door de Belgische autoriteiten. Dat België andere voorwaarden dan Nederland stelt aan gezinshereniging is in dezen niet van belang, nu een Nederlander die zich in een EU-lidstaat vestigt, verblijfsrecht geniet opgrond van het gemeenschapsrecht. Ingevolge het gemeenschapsrecht, dat gunstige voorwaarden voor gezinshereniging kent, kan hij vervolgens om overkomst van gezinsleden verzoeken. </antwoord>
      <antwoord nummer="2">Gegevens hieromtrent zijn bij de Belgische dienst Vreemdelingenzaken niet voorhanden. Het is de Belgische dienst Vreemdelingenzaken overigens ook niet opgevallen dat het aantal van deze aanvragen recentelijk is gestegen. Bij de vreemdelingendienst van de gemeente Antwerpen zou deze toename wel zijn geconstateerd. </antwoord>
      <antwoord nummer="3">Het is geen praktijk dat ambtenaren van Nederlandse gemeenten adviseren om voor een snellere gezinshereniging uit te wijken naar België en aldus Nederlanders van allochtone afkomst stimuleren tot snelle gezinshereniging in of via België. </antwoord>
      <antwoord nummer="4">De voorwaarden voor gezinshereniging en -vorming van gemeenschapsonderdanen worden bepaald door het gemeenschapsrecht. De lidstaten hebben geen vrijheid om van deze voorwaarden af te wijken. De Belgische en Nederlandse algemene voorwaarden inzake gezinshereniging en -vorming van gemeenschapsonderdanen komen dan ook met elkaar overeen. In dit verband moet opgemerkt worden dat de Nederlander zolang hij in Nederland woont, niet als gemeenschapsonderdaan wordt aangemerkt. Zodra hij zich echter in een andere EU-lidstaat vestigt, wordt hij wel aangemerkt als gemeenschapsonderdaan, en zijn de gunstiger bepalingen voor gemeenschapsonderdanen op hem van toepassing. Hieronder geef ik u een overzicht van de voorwaarden voor gezinshereniging en -vorming onder enerzijds het gemeenschapsrecht en anderzijds onder de Nederlandse wet- en regelgeving. De voorwaarden onder het gemeenschapsrecht Aan de huwelijkspartner, geregistreerde partner, kinderen beneden de leeftijd van 21 jaar en bloedverwanten die ten laste komen van de gemeenschapsonderdaan wordt verblijf toegestaan, indien: – de gezinsrechtelijke relatie onderbouwd wordt en/of bloedverwantschapaangetoond wordt met een officieel document; – de bloedverwanten een document overleggen waaruit blijkt dat zij ten laste komen van de gemeenschapsonderdaan. De voorwaarden onder de Nederlandse wet- en regelgeving Aan de (huwelijks)partner, minderjarige kinderen, meerderjarige kinderen en andere familieleden die feitelijk tot het gezin behoren of wiens achterlating in het land van herkomst een onevenredige hardheid betekent, wordt verblijf toegestaan indien: – de gezinsrechtelijke relatie onderbouwd wordt met een gelegaliseerde akte; – wordt beschikt over een machtiging tot voorlopig verblijf (mvv); – de gezinsleden samenwonen en een gemeenschappelijke huishouding voeren; – het huwelijk of geregistreerd partnerschap is ingeschreven in de gemeentelijke basisadministratie persoonsgegevens; – wordt beschikt over voldoende middelen van bestaan; – geen gevaar bestaat voor de openbare orde of veiligheid. Het gemeenschapsrecht bepaalt niet binnen welke termijn de aanvragen afgehandeld dienen te worden. Dit is een interne aangelegenheid van de lidstaten. – In België krijgt een derdelander die zich bij een gemeenschapsonderdaan wenst te voegen, een attest met de geldigheidsduur van vijf maanden. – In Nederland moet, zoals neergelegd in artikel 25, eerste lid, Vw 2000, binnen zes maanden een beschikking worden gegeven opde aanvraag. </antwoord>
      <antwoord nummer="5">Het gezin van de Nederlander, die bij vestiging in Nederland tevens is aan te merken als gemeenschapsonderdaan, kan zich in Nederland bij hem voegen, mits daarbij nog voldaan wordt aan het gemeenschapsrecht. </antwoord>
      <antwoord nummer="6">De genoemde richtlijn ziet uitsluitend opgezinshereniging tussen derdelanders, en is dus niet van toepassing op gezinshereniging met Nederlanders en gemeenschapsonderdanen. </antwoord>
      <antwoord nummer="7">Ik zie geen reden om aan te nemen dat de implementatiedatum van 3 oktober 2005 door een of meer van de lidstaten niet gehaald zal worden. Voorts is de periode die voor implementatie van de richtlijn benodigd is vrij, zolang de implementatiedatum wordt gehaald. Een tussentijdse stand van zaken inzake de voortgang van de implementatie kan dan ook niet worden weergegeven in deze beantwoording. </antwoord>
      <antwoord nummer="8">Aan de situatie dat een Nederlander zich in een EU-lidstaat vestigt en daarbij gebruik maakt van het communautaire recht kan opzich geen eind worden gemaakt. Aan situaties waarin overduidelijk sprake is van misbruik van het gemeenschapsrecht wil ik echter wel optreden. Ik zal daartoe met mijn collega’s uit België en andere EU-lidstaten in overleg treden. </antwoord>
      <noten afkomstig="antwoord"/>
   </antwoorden>
</kvr>
