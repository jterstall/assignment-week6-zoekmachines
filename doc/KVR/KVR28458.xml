<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Mastwijk en Koopmans (beiden CDA) aan de minister van Verkeer en Waterstaat over uitval van treinen door een machinistentekort bij de NS. (Ingezonden 23 mei 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28458
</item>
         <item attribuut="Inhoud">Vragen over de gevolgen van een ernstig tekort aan geschoolde machinisten bij NS en regionale vervoerbedrijven voor de veiligheid op het spoor, de nagestreefde punctualiteit en de realisatie van de groeiambitie van 5%.</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen</item>
         <item attribuut="Vindplaats">Kamervragen met antwoord 2006-2007, nr. 1849, Tweede Kamer</item>
         <item attribuut="Vraagnr_bij_indiening">2060715840</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Mastwijk</persoon>
            <persoon partij="CDA">Koopmans</persoon>
         </item>
         <item attribuut="Datum_reaktie">2007-06-14</item>
         <item attribuut="Datum_indiening">2007-05-23</item>
         <item attribuut="Document-id">KVR28458</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3909" allpagenumbers="3909 3910" vetnummer="2060715840" code="0607tkkvr1849" lopendefooter="Tweede Kamer, vergaderjaar 2006–2007, Aanhangsel" filenaam="KVR28458" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1849" onderwerp="" indiendatum="2007-05-23">
         <vrager partij="CDA" oorsprong="parlement">Mastwijk</vrager>
         <vrager partij="CDA" oorsprong="parlement">Koopmans</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-06-14">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kent u het bericht «Uitval treinen door machinistentekort»? <voetnoot nummer="1"/>
      </vraag>
      <vraag nummer="2">Is het waar dat sprake is van een ernstig tekort aan geschoolde machinisten bij de NS en de regionale vervoerbedrijven die ook spoorvervoer verrichten? Zo ja, kunt u aangeven wat hiervan de mogelijke gevolgen zijn voor de veiligheid op het spoor, de nagestreefde punctualiteit en de realisatie van de groeiambitie van 5%? Deelt u de angst dat door deze ontwikkelingen de groei van het aandeel spoor binnen de totale vervoersketen zal afnemen met mogelijkerwijs grote gevolgen voor de verder toenemende congestie op de weg? </vraag>
      <vraag nummer="3">Bent u bereid om op korte termijn met de betrokken instanties te overleggen over mogelijke oplossingen en van de uitkomsten de Kamer op de hoogte te stellen? </vraag>
      <noten afkomstig="vraag">
         <noot nummer="1" titel="storingen">Stond op www.ns.nl bij «storingen», maar dat bericht is later weggehaald</noot>
      </noten>
   </vragen>
   <antwoorden aantal="3">
      <antwoord nummer="1">Ik heb het bedoelde bericht niet op de website van NS gezien, maar ik heb navraag gedaan bij NS en begrepen dat er inderdaad een bericht met deze titel op de website heeft gestaan. Het bericht betrof de uitval van treinen op traject Amersfoort–Ede–Wageningen (Valleilijn), kennelijk door personeeltekort. Zoals bekend voert Connexxion daar de treindienst uit krachtens een regionale concessie van de provincie Gelderland. Het bericht stond op de NS-site, omdat NS aan de reizigers actuele reisinformatie verstrekt over alle treinverkeer in Nederland. </antwoord>
      <antwoord nummer="2">Vanuit mijn verantwoordelijkheid voor het hoofdrailnet heb ik bij NS navraag gedaan naar een eventueel tekort aan machinisten. NS meldt mij het volgende. Vanwege het toegenomen aantal treinen en de – normale – uitstroom van personeel zijn er nieuwe machinisten nodig. Sinds december 2006 werft NS (aspirant-) machinisten. De werving loopt goed: er is veel belangstelling, ook van al bevoegde machinisten van andere railvervoerders. De huidige onderbezetting aan machinisten is niet van dien aard dat de veiligheid op het spoor in gevaar komt. Voor de spoorsector staat deze veiligheid voorop. Aspirant-machinisten worden altijd volledig opgeleid voordat ze zelfstandig mogen rijden; er gaan nooit onvoldoende opgeleide machinisten de trein op. NS heeft een Basis Machinisten Leerweg en die voldoet ruimschoots aan de eisen die de Spoorwegwet stelt. Aldus de toelichting van NS. Ook voor mij staat de veiligheid op het spoor uiteraard voorop. Daarom zie ik er op toe dat de eisen die zijn opgenomen in het Besluit Spoorwegpersoneel en in de Regeling Spoorwegpersoneel worden nageleefd. Zoals bekend ligt de verantwoordelijkheid voor het regionale spoorvervoer bij de decentrale overheden. Zij zijn zich ongetwijfeld bewust van de gevolgen die een eventueel tekort aan machinisten zou kunnen hebben voor de veiligheid en voor de kwaliteit van de dienstverlening aan de reizigers. Ik heb van de decentrale overheden geen signalen ontvangen dat ze op dit gebied problemen zouden ervaren. Toch zal ik deze belangrijke kwestie nog eens nadrukkelijk bij hen onder de aandacht brengen door een afschrift van deze brief te versturen aan het IPO. Op basis van de vervoerconcessie stuur ik NS aan op prestaties, onder andere die op het gebied van punctualiteit en groei. Ik zal NS houden aan de vastgelegde prestaties. De daarvoor benodigde maatregelen zijn een zaak van NS. NS moet de afgesproken prestaties halen en als ze daarbij op een personeelsprobleem stuiten, moeten ze dat oplossen. Ik zie dus vooralsnog geen reden om aan te nemen dat de nagestreefde punctualiteit en/of de groeiambitie van 5% niet gerealiseerd zou kunnen worden. </antwoord>
      <antwoord nummer="3">Gelet op het antwoord op vraag 2 zie ik geen aanleiding met de betrokken instanties te overleggen over mogelijke oplossingen. </antwoord>
      <noten afkomstig="antwoord"/>
   </antwoorden>
</kvr>
