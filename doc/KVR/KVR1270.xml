<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de invasie met een grote Turkse legermacht van Noord-Irak (Ingezonden 23 maart 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1270
</item>
         <item attribuut="Rubriek">Staats- en bestuursrecht (Grondrechten) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Internationale conflicten Vluchtelingen</item>
         <item attribuut="Vindplaats">Kamervragen met antwoord 1994-1995, nr. 633, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1995-04-05</item>
         <item attribuut="Datum_indiening">1995-03-23</item>
         <item attribuut="Document-id">KVR1270</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1289" allpagenumbers="1289 1290" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="633" onderwerp="" indiendatum="1995-03-23">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1995-04-5">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Heeft de Franse minister Juppe´ namens de Europese Unie de invasie met een grote Turkse legermacht van Noord-Irak veroordeeld als schending van de internationale rechtsorde? Heeft de Nederlandse regering van zijn veroordeling van de invasie blijkt gegeven en aangedrongen op terugtrekking van de Turkse troepen? </vraag>
      <vraag nummer="2">Heeft het Hoge Commissariaat voor Vluchtelingen van de Verenigde Naties zijn diepe bezorgdheid geuit over het lot van de duizenden Koerdische vluchtelingen in het door Turkije binnengevallen gebied door Turkse militairen? Hoe oordeelt de regering hierover? </vraag>
      <vraag nummer="3">Gaat de Turkse regering ondanks de veroordeling van de EU door met de invasie? Is zij voornemens een «veiligheidszone» in Noord-Irak in te stellen? Overwegen de Europese Unie en Nederlandse regering daarom sancties tegen Turkije? Zo ja, zal de «EU-trojka», die 24 maart a.s. Turkije bezoekt, daarvan melding maken? Zo ja, welke sancties zullen worden aangekondigd? </vraag>
      <vraag nummer="4">Hoe oordeelt u over de opstelling van de regering van de Verenigde Staten, die de invasie en de schending van de internationale rechtsorde door Turkije niet wil veroordelen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De Franse Minister Juppe´ heeft op 24 maart jl. in Ankara namens de Europese Unie zijn bezorgdheid uitgesproken over de wankele juridische basis waarop de Turkse aktie berust, over de omvang ervan en over het feit dat onvermijdelijk slachtoffers onder de burgerbevolking zullen vallen. Nederland heeft reeds voordien tegenover de Turkse Ambassadeur alhier haar protest tot uitdrukking gebracht met betrekking tot de genoemde aktie. Hierbij is tevens de verwachting uitgesproken dat de aktie van de Turkse troepen ten spoedigste zal worden bee¨indigd en dat de bepalingen van het humanitaire oorlogsrecht worden gee¨erbiedigd. Ook is gesteld dat de Regering van mening is dat bij de bestrijding van terrorisme – dat ook door Nederland onder alle omstandigheden en in alle vormen wordt afgewezen – steeds het verbod van geweld, neergelegd in artikel 2, lid 4 van het VN-Handvest, dient te worden gerespecteerd. De uitzondering hierop, waartoe artikel 51 van het VN-Handvest ruimte zou laten door middel van het inherente recht op zelfverdediging, lijkt in het onderhavige geval nauwelijks een rechtvaardiging te bieden, te meer daar het vereiste van proportionaliteit niet in acht is genomen. In het onderhoud met de Ambassadeur is andermaal bepleit dat Turkije eigener beweging een OVSE-deskundigenmissie uitnodigt en er op die wijze blijk van geeft, aan de geest van de OVSE-bepalingen tegemoet te willen komen. </antwoord>
      <antwoord nummer="2">Het VN-Hoge Commissariaat voor de Vluchtelingen heeft zich inderdaad in die zin uitgesproken. Het standpunt van de UNHCR wordt uiteraard door de Regering geheel gedeeld. Inmiddels is begonnen met het overbrengen van de vluchtelingen naar zuidelijker gelegen kampen buiten het door Turkse troepen bezette gebied in Noord-Irak. </antwoord>
      <antwoord nummer="3">De Turkse regering heeft verklaard dat de militaire aktie in Noord-Irak van korte duur zal zijn en de Turkse troepen zullen worden teruggetrokken zodra het doel van de aktie is bereikt, een uitspraak die derhalve een voornemen tot het instellen van een veiligheidszone voor langere duur in Noord-Irak lijkt uit te sluiten. Eventuele dwangmaatregelen tegen Turkije hebben vooralsnog geen onderwerp van overleg gevormd in EU-kader. Van meerdere zijden is evenwel vastgesteld dat onder de huidige omstandigheden goedkeuring van de douane-unie door het Europees Parlement uitgesloten moet worden geacht. Van Nederlandse zijde is besloten, de goedkeuring van nieuwe vergunningaanvragen voor de uitvoer van militair materieel voorshands op te schorten. </antwoord>
      <antwoord nummer="4">De regering van de Verenigde Staten heeft wel degelijk meermalen haar zorg uitgesproken over de Turkse militaire actie die in Noord-Irak en er op aangedrongen dat deze wat betreft duur en omvang beperkt zal zijn, een opstelling die derhalve niet ten principale afwijkt van het door Nederland en de Europese Unie ingenomen standpunt. In dit verband kan nog worden vermeld dat in een op 4 dezer door de EU en haar Lidstaten vastgestelde verklaring van de Turkse regering wordt gevraagd zo spoedig mogelijk de troepen uit Noord-Irak terug te trekken. In deze verklaring is tevens de noodzaak onderstreept van strikte eerbiediging van de Rechten van de Mens. </antwoord>
      <noten afkomstig="antwoord"/>
   </antwoorden>
</kvr>
