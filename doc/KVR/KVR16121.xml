<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de minister van Onderwijs, Cultuur en Wetenschappen over piekbelasting bij de Regionale Verwijzingscommissies Voortgezet Onderwijs. (Ingezonden 29 juli 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16121
</item>
         <item attribuut="Inhoud">Vragen over een zodanige piekbelasting bij de RVC's, dat aan leerlingen en scholen niet tijdig duidelijkheid kan worden geboden of ze in aanmerking komen voor extra financiering voor leerwegondersteunend onderwijs (LWOO).</item>
         <item attribuut="Rubriek">Speciaal onderwijs (Bekostiging speciaal onderwijs) Speciaal onderwijs (Onderwijsverzorging) Speciaal onderwijs (Voortgezet speciaal onderwijs) Voortgezet onderwijs (Bekostiging voortgezet onderwijs)</item>
         <item attribuut="Trefwoorden">Bekostiging (voortgezet) speciaal onderwijs Bekostiging voortgezet onderwijs Onderwijsverzorging</item>
         <item attribuut="Vindplaats">Kamervragen met antwoord 2001-2002, nr. 1538, Tweede Kamer</item>
         <item attribuut="Vraagnr_bij_indiening">2010213190</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2002-08-22</item>
         <item attribuut="Datum_indiening">2002-07-29</item>
         <item attribuut="Document-id">KVR16121</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3261" allpagenumbers="3261 3262 3263" vetnummer="2010213190" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16121" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1538" onderwerp="" indiendatum="2002-07-29">
         <vrager partij="D66" oorsprong="parlement">Lambrechts</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2002-08-22">
         <antwoorder functie="minister" ministerie="Onderwijs, Cultuur en Wetenschappen">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Is het waar dat de Regionale Verwijzingscommissies Voortgezet Onderwijs (RVC VO) op dit moment met zo’n enorme piekbelasting te maken hebben dat leerlingen en scholen daarvan de dupe dreigen te worden, omdat niet tijdig duidelijkheid geboden kan worden of deze leerlingen in aanmerking komen voor extra financiering voor Leerwegondersteunend onderwijs (LWOO)? </vraag>
      <vraag nummer="2">Is het waar dat tenminste één RVC, namelijk het RVC Voortgezet onderwijs West Brabant, scholen heeft laten weten dat aanvragen niet sneller dan binnen 16 weken zullen kunnen worden afgehandeld? </vraag>
      <vraag nummer="3">Hoe is de situatie bij de overige RVC’s? </vraag>
      <vraag nummer="4">Wat zijn de oorzaken van deze situatie? Wat is gedaan om deze «nieuwe wachtlijsten» te voorkomen? </vraag>
      <vraag nummer="5">Wat betekent deze situatie voor de invoering van het gemengde financieringsstelsel voor zorgondersteuning in het voortgezet onderwijs en zeer speciaal voor de financiering van het leerwegondersteunend onderwijs dat wordt gefinancierd via de toekenning van het RVC? Welke consequenties gaat het overschrijden van de wettelijke termijnen met vele maanden hebben voor de leerlingtelling van 1 oktober a.s., die de basis vormt van de jaarlijkse financiering van de scholen? </vraag>
      <vraag nummer="6">Welke consequenties heeft dit alles voor de betreffende leerlingen? Is het mogelijk dat er vmbo-scholen zijn die zorgleerlingen zullen weigeren vanwege onduidelijkheid over de financiële situatie? Zijn scholen gerechtigd leerlingen te weigeren die zonder extra bijdrage voor leerwegondersteuning niet adequaat te begeleiden zijn, maar waarvoor van overheidswege nog geen extra budget beschikbaar is gesteld vanwege de oplopende wachttijden bij de RVC’s voor het beoordelen van de aanvragen? </vraag>
      <vraag nummer="7" voetnoot="1">Op welke wijze wordt uitvoering gegeven aan het amendement Lambrechts c.s. <voetnoot nummer="1"/>dat beoogde te regelen dat ook in het gehele eerste jaar van het vmbo alsnog aanvragen voor LWOO bij de RVC’s kunnen worden ingediend? Waarom biedt deze beleidswijziging geen verlichting? </vraag>
      <vraag nummer="8">Kunt u garanderen dat geen enkel kind leerwegondersteunend onderwijs zal ontberen vanwege het feit dat de RVC’s de wettelijke termijnen voor de beoordeling en toekenning overschrijden? Kunt u garanderen dat scholen niet een jaar langer op de financiering zullen hoeven te wachten omdat de termijnen voor toekenning overschreden worden? Welke acties gaat de minister daarvoor richting RVC’s, scholen en leerlingen ondernemen om te zorgen dat met de aanvang van het nieuwe schooljaar geen leerling de leerwegondersteuning hoeft te ontberen die het nodig heeft? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="28 135" documentnummer="7">Kamerstuk 28 135, nr. 7</noot>
      </noten>
   </vragen>
   <antwoorden aantal="8">
      <antwoord nummer="1">Een groot deel van de RVC’s heeft op dit moment – evenals in de voorgaande jaren – te maken met een piekbelasting. Veel scholen hebben vlak voor de zomervakantie nog een groot aantal aanvragen tot indicatiestelling bij de RVC’s ingediend. De desbetreffende scholen zijn via voorlichting en de regelgeving ervan op de hoogte gesteld dat zij daardoor vóór het einde van het schooljaar 2001–2002 geen duidelijkheid kunnen hebben over de inhoud van de RVC-beschikking. Afhankelijk van de datum waarop aanvragen zijn ingediend, zal deze groep scholen in augustus en september de RVC-beschikkingen krijgen toegezonden. Maar de scholen zullen ook in dat geval op tijd hun beschikkingen ontvangen om in aanmerking te komen voor de extra bekostiging (zie ook vraag 5 en 6). </antwoord>
      <antwoord nummer="2">Nee, zo algemeen als verwoord in de vraag is dit onjuist. Een RVC beslist binnen acht weken over een aanvraag. De Algemene Wet Bestuursrecht geeft de RVC het recht dit met maximaal acht weken te verlengen. In het laatste geval beslist de RVC uiterlijk binnen zestien weken. In enkele samenwerkingsverbanden hebben de scholen hun aanvragen verzameld en in één keer ingeleverd bij de RVC, vlak vóór de vakantieperiode. De RVC VO Noord-Brabant, kamer West-Brabant, heeft laten weten dat een deel van deze aanvragen waarschijnlijk niet binnen acht weken behandeld zal kunnen worden. Dit omdat juist in die periode scholen minder optimaal bereikbaar zijn om indien nodig extra informatie te vragen. Om die reden heeft de RVC een aantal scholen begin juli via een brief laten weten dat het in voorkomende gevallen kan gebeuren dat de termijn wordt verlengd tot maximaal zestien weken. De RVC verwacht overigens slechts voor een enkele aanvraag deze volledige verlenging daadwerkelijk nodig te hebben. Alle aanvragen waar de bovengenoemde brief betrekking op had, zullen in elk geval uiterlijk vóór 1 oktober zijn afgehandeld. </antwoord>
      <antwoord nummer="3">De wettelijke kaders zoals gesteld door onder meer de Algemene wet bestuursrecht zijn ook relevant voor de andere RVC’s. Ook zij zullen binnen die kaders handelen. Er zijn ons geen signalen bekend dat RVC’s scholen zouden berichten de aanvragen niet sneller dan binnen 16 weken te kunnen afhandelen. </antwoord>
      <antwoord nummer="4">Zoals gesteld zullen naar verwachting de meeste aanvragen door de RVC’s binnen acht weken na ontvangst worden afgehandeld. In een enkel geval kan het nodig zijn de behandelingstermijn te verlengen met acht weken. De kaders van de Algemene wet bestuursrecht zijn hierbij leidend. Tijdens de behandelingstermijn staat de leerling ingeschreven op de school voor voortgezet onderwijs met leerwegondersteuning dan wel op de school voor praktijkonderwijs. De scholen ontvangen zoals gesteld vóór 1 oktober de RVC-beschikking, welke van belang is voor de bekostiging van de leerwegondersteuning (volgens de t-1 systematiek) respectievelijk de toelating tot het praktijkonderwijs. Van «nieuwe wachtlijsten» is dan ook in deze zin geen sprake. </antwoord>
      <antwoord nummer="5">Met ingang van het schooljaar 2002–2003 is een nieuw bekostigingsmodel voor de leerlingenzorg in het vmbo ingevoerd. Scholen met een zorglicentie ontvangen voor de geïndiceerde leerlingen die op 1 oktober 2002 bij die school staan ingeschreven de verhoogde vergoeding via de t-1 systematiek. Hiernaast ontvangt het samenwerkingsverband het regionaal zorgbudget. In onderling overleg bepalen de deelnemende scholen hoe dit budget wordt ingezet voor de zorgstructuur en de zorgleerlingen. De leerlingen die dit najaar voor indicatie worden voorgedragen bepalen – door de t-1 systematiek – de hoogte van de bekostiging in het schooljaar 2003–2004. De teldatum van 1 oktober is hiervoor bepalend. Wanneer scholen aan het begin van het nieuwe schooljaar of zelfs nog later nog aanvragen indienen, bestaat de kans dat de RVC niet vóór 1 oktober kan beslissen. In die gevallen kunnen scholen gebruik maken van de correctiemogelijkheid van de integrale leerlingtelling tot uiterlijk 15 november (Regeling regionale verwijzingscommissies en zorgbudget voortgezet onderwijs 2002–2003: artikel 7, eerste lid). Op deze wijze wordt voorkomen dat scholen extra bekostiging mislopen. Naast deze correctiemogelijkheid biedt de wet ook ruimte om leerlingen vooruitlopend op het ontvangen van de beschikking praktijkonderwijs toe te laten tot het praktijkonderwijs. Dit is mogelijk wanneer een school een aanvraag tot indicatiestelling praktijkonderwijs vóór 1 oktober van het desbetreffende schooljaar heeft ingediend bij de RVC. </antwoord>
      <antwoord nummer="6">In verband met de planning en organisatie van de leerlingenzorg is het voor scholen van belang om zo vroeg mogelijk duidelijkheid te hebben hoeveel leerlingen leerwegondersteuning nodig hebben of in aanmerking komen voor praktijkonderwijs. Instellingen kunnen dan personeel inroosteren, expertise inhuren en de ruimtes binnen de school verdelen. Dit jaar zijn scholen er in geslaagd om vroeg in het voorjaar de meeste van hun aanvragen in te dienen. In de communicatie met scholen zal komend jaar het tijdig indienen van aanvragen verder worden gestimuleerd. Scholen worden zoals gesteld volgens de «t-1 systematiek» bekostigd. Zij ontvangen een budget op basis van het aantal leerlingen in het voorafgaande schooljaar. Dit betekent dat scholen in het voorjaar te allen tijde duidelijkheid hebben over het budget voor ná de zomervakantie. In deze zin is er onvoldoende grond om een leerling de toelating te weigeren omdat de RVC-beschikking nog niet is afgegeven. Voor wat betreft de afhandelingstermijn van de aanvragen door de RVC verwijs ik naar datgene wat hierover is gesteld in antwoord op vraag 4. </antwoord>
      <antwoord nummer="7">Door het amendement Lambrechts c.s. hebben scholen de mogelijkheid gekregen om gedurende het gehele brugklasjaar leerlingen te laten indiceren (zij-instroom). Deze mogelijkheid was in eerste aanleg beperkt tot 31 december 2002 en gold daarmee slechts voor het eerste jaar van invoering. De regeling voor het schooljaar 2002–2003 wordt hierop aangepast. De beleidswijziging geeft verlichting voor scholen in die zin, dat zij hiermee meer ruimte krijgen om te beslissen of het voor een leerling alsnog wenselijk is een aanvraag voor indicatiestelling in te dienen. Is dat het geval, dan kan de indicatiestelling plaatsvinden, en telt de leerling alsnog mee voor de bekostiging voor leerwegondersteuning, per eerstvolgende teldatum. In de meeste gevallen heeft de indicatiestelling echter betrekking op leerlingen die vanuit het (speciaal) basisonderwijs met een lwoo-advies instromen in het voortgezet onderwijs (onderinstroom). Voor de VO-school is het van belang deze leerling per 1 oktober aanstaande al mee te kunnen tellen voor leerwegondersteuning en hiermee niet te wachten tot 1 oktober 2003. </antwoord>
      <antwoord nummer="8">Zoals gesteld in het antwoord op vraag 4 is ons niet bekend dat de RVC’s de wettelijke termijnen voor beoordeling en toekenning overschrijden. Eveneens is aangegeven dat de afhandelingstermijn voor het schooljaar 2002–2003 door de t-1 systematiek als zodanig geen invloed heeft op het bekostigingsvolume van datzelfde schooljaar. De scholen ontvangen naast de bekostiging op basis van geïndiceerde leerlingen per 1 augustus 2002 bovendien een regionaal zorgbudget. Wel zal de komende periode in overleg met de RVC’s en andere belanghebbenden extra voorlichting worden georganiseerd om de scholen er nogmaals van te doordringen dat het tijdig starten van de procedures voor indicatiestelling voor alle partijen de meest optimale optie is. </antwoord>
      <noten afkomstig="antwoord"/>
   </antwoorden>
</kvr>
