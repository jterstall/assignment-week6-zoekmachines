<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Soutendijk-van Appeldoorn en Bremmer (beiden CDA) over een experimentele behandelmethode voor sexuele delinquenten. (Ingezonden 23 januari 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4356
</item>
         <item attribuut="Inhoud">Vragen betreffen de TBS-instelling in Oldekotte.</item>
         <item attribuut="Rubriek">Strafrecht en strafprocesrecht (Straffen)</item>
         <item attribuut="Trefwoorden">Gevangeniswezen Zedendelicten</item>
         <item attribuut="Vindplaats">Kamervragen met antwoord 1996-1997, nr. 673, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Soutendijk-van Appeldoorn</persoon>
            <persoon partij="CDA">Bremmer</persoon>
         </item>
         <item attribuut="Datum_reaktie">1997-02-17</item>
         <item attribuut="Datum_indiening">1997-01-23</item>
         <item attribuut="Document-id">KVR4356</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1379" allpagenumbers="1379 1380" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="673" onderwerp="" indiendatum="1997-01-23">
         <vrager partij="CDA" oorsprong="parlement">Soutendijk-van Appeldoorn</vrager>
         <vrager partij="CDA" oorsprong="parlement">Bremmer</vrager>
         <vraagt-aan/>
      </vraagdata>
      <antwoorddata antwoorddatum="1997-02-17">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Wordt in de TBS-instelling Oldekotte te Rekken een experimentele behandelmethode voor sexuele delinquenten toegepast waar sex de therapie is? <voetnoot nummer="1"/>
      </vraag>
      <vraag nummer="2">Welke criteria en randvoorwaarden gelden bij een besluit tot introductie van een (nieuwe) behandelmethode in TBS-instellingen? </vraag>
      <vraag nummer="3">Is de genoemde behandelmethode wetenschappelijk onderbouwd en therapeutisch verantwoord? </vraag>
      <vraag nummer="4">Zijn er met deze methode elders ervaringen opgedaan die het besluit tot het experiment positief ondersteunen? </vraag>
      <vraag nummer="5">Is bij het besluit tot dit experiment rekening gehouden met de gevoelens die dit mogelijk op kan roepen bij slachtoffers van sexuele delinquenten? Zo ja, op welke wijze. Indien niet, waarom niet? </vraag>
      <vraag nummer="6">Op welke wijze zijn de werving, de veiligheid en begeleiding van de «hulpverleensters» geregeld? </vraag>
      <vraag nummer="7">Hoe past dit experiment in de bestaande behandelmethoden van sexuele delinquenten? </vraag>
      <vraag nummer="8">Maakt van de bestaande behandeltherapieën chemische castratie deel uit? Zo ja, hoe vaak wordt dit toegepast? </vraag>
      <vraag nummer="9">Bestaan er voornemens het experiment uit te breiden? Zo ja, welke criteria gelden daarbij? </vraag>
      <noten afkomstig="vraag">
         <noot nummer="1" datum="1997-01-18" bron="Zie Trouw d.d.">Zie Trouw d.d., 18 januari 1997</noot>
      </noten>
   </vragen>
   <antwoorden aantal="8">
      <antwoord nummer="1">Neen. De behandelmethode voor sexuele delinquenten in Oldenkotte bestaat uit een samenstel van therapieën gebaseerd op een individueel behandelplan. Daarbij kan onder omstandigheden worden besloten intimiteitstraining deel uit te laten maken van de behandeling. Deze therapie heeft tot doel de TBS-gestelde onder meer te leren omgaan met intimiteit en het vergroten van zijn sociale en sociosexuele vaardigheden. De therapie is zorgvuldig opgebouwd, waarbij de mate van intimiteit gaandeweg toe kan nemen. Sex als zodanig is niet het doel van deze therapie en evenmin een vast onderdeel. Aan deze therapie worden strikte indicaties en condities verbonden. Voorts wordt deze vorm van therapie slechts dan toegepast indien het behandeldoel, vermindering van de delictgevaarlijkheid, met behulp van geen andere methode is te bereiken. Dit leidt ertoe dat deze therapie slechts zeer incidenteel is toegepast (tweemaal sinds 1991). </antwoord>
      <antwoord nummer="2">Er gelden geen nauw omschreven criteria en randvoorwaarden voor een introductie van een (nieuwe) behandelmethode in TBS-instellingen. Relevant is met name de zogenoemde «present state of the art»; de ontwikkelingen binnen het vakgebied van de geestelijke gezondheidszorg gecombineerd met de professionele ethiek. Voorts zijn de TBS-klinieken onderworpen aan het toezicht van de Inspectie voor de Geestelijke Gezondheidszorg. Doorgaans zijn de TBS-klinieken bij de introductie van nieuwe behandelmethoden volgend. Wel loopt een TBS-kliniek soms voorop bij het toepassen van elders met succes beproefde behandelmethoden binnen een forensische context. </antwoord>
      <antwoord nummer="3 en 4">Ja. Er bestaat een uitgebreide literatuur over dit onderwerp, met name vanuit de Verenigde Staten. Daar wordt deze vorm van therapie met succes toegepast bij sexuologische problemen als anorgasmie, erectiezwakte en faalangst. Bij tijd en wijle wordt deze zogenoemde «surrogate partner» ook ingezet voor revalidatiedoeleinden. Met name faalangst is binnen de forensische context een belangrijke indicatie. </antwoord>
      <antwoord nummer="5">Ja. Rekening houden en leren rekening houden met de belangen van slachtoffers vormt een wezenlijk onderdeel van de behandelaanpak. De selectieve en terughoudende toepassing en het niet actief de publiciteit zoeken met deze behandelvorm passen daarbij. </antwoord>
      <antwoord nummer="6">Bij het indiceren van een TBS-gestelde voor een dergelijke behandelmethode heeft het waarborgen van veiligheid de hoogste prioriteit. De werving van de hulpverleenster is verlopen via de Stichting Alternatieve Relatiebemiddeling. Hierna heeft de begeleidend therapeut eerst doel en opzet van de therapie met haar doorgesproken, inclusief de aspecten van begeleiding en beveiliging. Desgewenst kon een persoonlijk alarm worden meegegeven aan de hulpverleenster. Daarna volgde een kennismaking met de TBS-verpleegde. Elke sessie werd vooraf gegaan door een gesprek tussen de begeleidend therapeut, de hulpverleenster en de TBS-verpleegde. Na elke sessie wordt standaard met de hulpverleenster afzonderlijk nabesproken. Naar behoefte kan de hulpverleenster meer begeleiding krijgen. </antwoord>
      <antwoord nummer="7">Deze wijze van behandeling past in sommige gevallen goed in de bestaande behandelmethoden voor sexueel delinquenten. Het is een bekend gegeven dat uitbreiding van de sociale en sociosexuele vaardigheden een belangrijk element is in de behandeling van sexuele delinquenten. Een element dat cruciaal wordt geacht voor een geslaagde terugkeer in de Nederlandse samenleving. </antwoord>
      <antwoord nummer="8">Binnen Oldenkotte wordt zeer sporadisch libidoremmende medicatie voorgeschreven. Op dit moment zijn er twee TBS-gestelden waarvoor bij de behandeling gebruik wordt gemaakt van een uitgesproken libidoremmend middel (Androcur). Om twee redenen is de term «chemische castratie» hiervoor als zodanig onjuist. Ten eerste zijn de gevolgen van dergelijke libidoremmende medicatie reversibel. Ten tweede kan de dosering zodanig zijn dat van het verlies van sexuele vermogens geen sprake is. </antwoord>
      <antwoord nummer="9">Voor zover deze vorm van therapie wordt toegepast zijn en blijven de belangrijkste criteria daarbij de gerealiseerde bijdrage aan de behandeldoelen en de onmisbaarheid van die therapievorm voor dat resultaat. </antwoord>
      <noten afkomstig="antwoord"/>
   </antwoorden>
</kvr>
