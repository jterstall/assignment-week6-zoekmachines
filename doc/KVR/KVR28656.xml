<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wilders en De Roon (beiden PVV) aan de minister van Justitie over aan Mohammed B. in de gevangenis ter beschikking gestelde extremistische islamistische literatuur. (Ingezonden 21 mei 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28656
</item>
         <item attribuut="Inhoud">In de gevangenisbibliotheek heeft Mohammed B. de beschikking over boeken die kunnen bijdragen aan de radicalisering van gevangenen, zoals de boeken van Sayid Qotb. Dit zou voorkomen moeten worden (Telegraaf en Volkskrant, 12 mei 2007)</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Strafrecht en strafprocesrecht (Misdrijven)</item>
         <item attribuut="Trefwoorden">Gedetineerden Terrorisme</item>
         <item attribuut="Vindplaats">Kamervragen met antwoord 2006-2007, nr. 2028, Tweede Kamer</item>
         <item attribuut="Vraagnr_bij_indiening">2060715410</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">Wilders</persoon>
            <persoon partij="PVV">De Roon</persoon>
         </item>
         <item attribuut="Datum_reaktie">2007-07-03</item>
         <item attribuut="Datum_indiening">2007-05-21</item>
         <item attribuut="Document-id">KVR28656</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4293" allpagenumbers="4293 4294" vetnummer="2060715410" code="0607tkkvr2028" lopendefooter="Tweede Kamer, vergaderjaar 2006–2007, Aanhangsel" filenaam="KVR28656" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2028" onderwerp="" indiendatum="2007-05-21">
         <vrager partij="PVV" oorsprong="parlement">Wilders</vrager>
         <vrager partij="PVV" oorsprong="parlement">De Roon</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2007-07-3">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1 2">Bent u bekend met de berichten «Mohammed B.: Mijn opvolgers staan klaar» <voetnoot nummer="1"/>en «Volgens Mohammed B. lette AIVD niet op» <voetnoot nummer="2"/>waarin onder meer staat dat Mohammed B. van mening is dat Justitie verantwoordelijk is voor de radicalisering van gedetineerden. </vraag>
      <vraag nummer="2">Klopt het dat Mohammed B. tijdens zijn detentie onder meer boeken van Sayid Qotb heeft gelezen, welke boeken ook zeer populair zijn in Al-Qaeda kringen? Deelt u de mening dat het zeer ergerlijk is dat een gevangenisbibliotheek boeken beschikbaar stelt die kunnen bijdragen aan de radicalisering van gevangenen of dat gevangenen langs andere weg dergelijke literatuur ter beschikking kunnen krijgen? Zo ja, zult u er op zeer korte termijn voor zorgen dat dergelijke boeken in geen enkele gevangenisbibliotheek nog te verkrijgen zijn en het gevangenispersoneel dergelijke boeken in het bezit van gevangenen van hen afneemt? Zo neen, waarom niet? </vraag>
      <vraag nummer="3">Klopt de bewering in het artikel dat Mohammed B. heeft aangegeven dat zijn extremistische gedachtegoed niet is veranderd en dat hij nog volledig achter de moord op Theo Van Gogh staat? Klopt het dat hij hierbij heeft meegedeeld dat hij zich zelfs gesterkt voelt in zijn opvattingen doordat hij bevestiging vindt in de boeken die hij krijgt van justitie? Deelt u de mening dat dit shockerend en onaanvaardbaar is en dat een terrorist zich nooit – op geen enkele wijze – gesterkt mag voelen door Justitie of de Nederlandse overheid? Zo ja, hoe gaat u er voor zorgen dat het gevangenispersoneel hierop veel alerter is zodat dergelijke dingen in de toekomst kunnen worden voorkomen? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-05-12" bron="De Telegraaf">De Telegraaf, 12 mei 2007</noot>
         <noot nummer="2" datum="2007-05-12" bron="de Volkskrant">de Volkskrant, 12 mei 2007</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">De penitentiaire inrichting Vught, waar Mohammed B. is gedetineerd, heeft een overzicht bijgehouden van de boeken die aan Mohammed B. zijn uitgeleend tijdens zijn detentie. Op dit overzicht staan geen boeken van de door de vragensteller bedoelde auteur Sayyid Qutb. Mohammed B. heeft hier de penitentiaire inrichting Vught ook niet om gevraagd. Gedetineerden die in de extra beveiligde inrichting en op een terroristen afdeling verblijven, mogen alleen boeken bestellen die vooraf zijn gescreend op basis van het criterium orde en veiligheid, waarbij onder meer het oproepen tot geweld wordt tegengehouden. Meer in het algemeen geldt in een gevangenis(bibliotheek) dat artikel 15, vierde lid van de Grondwet en artikel 2, vierde lid en van de Penitentiaire beginselenwet grenzen stelt, aan de beperking van de uitoefening van grondrechten door gedetineerden. Beperking is slechts mogelijk indien dit voor het doel van de vrijheidsbeneming of in het belang van de orde of de veiligheid in de inrichting noodzakelijk is. Dit geldt evenzeer voor het in artikel 6, eerste lid, van de Grondwet, beschermde recht van de gedetineerde om de eigen godsdienst vrij te belijden. Per geval moet worden bezien of voor het verbieden van een godsdienstig boekwerk op grond van de geldende penitentiaire wet- en regelgeving voldoende objectiveerbare redenen zijn. Weigering van boeken die in objectieve zin kunnen bijdragen aan radicalisering van gedetineerden is mogelijk, indien de boeken als verboden voorwerpen zijn te kwalificeren vanwege hun discriminerende, aanstootgevende of militante aard. Het is gedetineerden niet toegestaan om dergelijke boeken langs andere weg dan de gevangenisbibliotheek te verkrijgen. Verboden voorwerpen worden afgenomen indien deze bij de gedetineerde worden aangetroffen. Op dit moment onderzoekt de Dienst Justitiële Inrichtingen de mogelijkheid van een lijst met radicaliserende boeken, die gezien hun discriminerende, aanstootgevende of militante aard verboden zijn. </antwoord>
      <antwoord nummer="3">Het proces-verbaal van de betreffende zitting is nog niet beschikbaar. Gelet hierop en gezien het feit dat de zaak nog onder de rechter is, past mij terughoudendheid ten aanzien van het doen van mededelingen omtrent hetgeen is gewisseld ter zitting. Op basis van informatie van het Openbaar Ministerie kan ik thans het volgende melden. Volgens het Openbaar Ministerie heeft Mohammed B. op geen enkele wijze afstand genomen van zijn fundamentalistische gedachtegoed, waarvoor hij onder meer steun meent te vinden in de Koran en de soenna. Tijdens de zitting heeft hij ook op geen enkele wijze afstand genomen van de moord die hij heeft gepleegd op Theo van Gogh en heeft hij gesproken over literatuur die hem op zijn aanvraag vanwege de penitentiaire inrichting ter beschikking is gesteld. In deze boeken meent Mohammed B. bevestiging te vinden van zijn denkbeelden en daden. Dat een veroordeelde zich redelijkerwijs niet gesterkt kan voelen in extremistisch gedachtegoed door het ondergaan van de straf, spreekt vanzelf. Het al dan niet (verder) radicaliseren is sterk afhankelijk van de gedachten van het individu, dat in beginsel in elke vorm van literatuur en media – ook indien deze geen radicaliserend oogmerk hebben – aanleiding kan zien om te radicaliseren. Bij gedetineerden die daarvoor vatbaar zijn, kan met het oog op de uiteindelijke terugkeer in de samenleving getracht worden gedrag positief te beïnvloeden. Gevangenispersoneel, met name personeel op de terroristenafdelingen, wordt specifiek opgeleid om radicalisering te onderkennen en hiermee om te gaan. In het huidige opleidingsaanbod wordt hieraan standaard aandacht besteed. </antwoord>
      <noten afkomstig="antwoord"/>
   </antwoorden>
</kvr>
