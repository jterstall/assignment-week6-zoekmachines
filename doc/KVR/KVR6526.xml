<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over separatie van psychiatrische patiënten. (Ingezonden 26 januari 1998); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6526
</item>
         <item attribuut="Inhoud">Vragen n.a.v. een bericht over het viereneenhalve maand doorbrengen in een isoleercel.</item>
         <item attribuut="Rubriek">Gezondheidszorg (Geestelijke gezondheidszorg) Gezondheidszorg (Patiënten)</item>
         <item attribuut="Trefwoorden">Patiënten Psychiatrische ziekenhuizen</item>
         <item attribuut="Vindplaats">Kamervragen met antwoord 1997-1998, nr. 729, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1998-02-18</item>
         <item attribuut="Datum_indiening">1998-01-26</item>
         <item attribuut="Document-id">KVR6526</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1483" allpagenumbers="1483 1484 1485 1486" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6526" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="729" onderwerp="" indiendatum="1998-01-26">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1998-02-18">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u het artikel over een ex-patiënte die een rechtszaak is gestart tegen de psychiatrische instelling «Het Hooghuys» in Etten-Leur over de wijze waarop zij viereneenhalve maand in een isoleercel heeft doorgebracht? <voetnoot nummer="1"/>
      </vraag>
      <vraag nummer="2">Dient niet bij de behandeling van (ernstig) psychiatrische patiënten het behoud van de menselijke waardigheid een van de belangrijkste uitgangspunten te zijn? </vraag>
      <vraag nummer="3">Bestaan er medisch-inhoudelijke redenen tot separatie? Zo ja, welke zijn deze en bestaat hierover eenstemmigheid onder de vakmedici? </vraag>
      <vraag nummer="4">Dient separatie niet tot een minimum beperkt te worden? Heeft u de indruk dat dit in de praktijk ook gebeurt? </vraag>
      <vraag nummer="5">Kunt u cijfers geven over het aantal patiënten waarbij separatie wordt toegepast en de duur van de separatie per patiënt? Is hieraan een maximum gesteld? Zo neen, waarom kunt u deze cijfers niet geven? </vraag>
      <vraag nummer="6">Wat is (wettelijk) geregeld over separatie? Onder welke voorwaarden mag tot separatie worden overgegaan? Wat is de inhoud van het protocol dat hierbij gevolgd dient te worden? </vraag>
      <vraag nummer="7">Heeft de inspectie voor de Gezondheidszorg voldoende inzicht in de toepassing van separatie en heeft zij voldoende mogelijkheden om in te grijpen indien er niet juist wordt gehandeld? Zo neen, wat gaat u hieraan doen? </vraag>
      <vraag nummer="8">Indien separatie heeft plaatsgevonden conform de toedracht van de ex-patiënte en/of haar moeder, heeft «Het Hooghuys» de regels dan grof overtreden? Had dit dan moeten leiden tot actief ingrijpen van de inspectie voor de Gezondheidszorg? </vraag>
      <vraag nummer="9">Bent u bereid deze zaak grondig te laten onderzoeken en hiervan verslag uit te brengen aan de Tweede Kamer? </vraag>
      <vraag nummer="10">Wilt u naast aspecten als onzorgvuldig medisch handelen en ondeskundigheid hierbij het aspect van personeelstekort en hoge werkdruk betrekken? </vraag>
      <noten afkomstig="vraag">
         <noot nummer="1" datum="1998-01-22" bron="De Stem">De Stem, 22 januari 1998</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja, het spreekt voor zich dat bij de behandeling van patiënten, ongeacht of patiënten nu een somatische of psychiatrische behandeling krijgen, menselijke waardigheid voorop dient te staan. </antwoord>
      <antwoord nummer="3, 4, 5 en 6">In de Wet Bijzondere opnemingen in psychiatrische ziekenhuizen (Wet Bopz) is separatie wettelijk geregeld. Onder separatie in de zin van de Wet Bopz wordt verstaan het insluiten van een patiënt in een speciaal daarvoor bestemde en door mij goedgekeurde afzonderlijke ruimte, ter verzorging, verpleging of behandeling. (Besluit middelen en maatregelen Bopz artikel 2 onder b). Over de medisch-inhoudelijke redenen voor separatie, namelijk het bieden van een prikkelarme omgeving aan de patiënt, bestaat in grote lijnen overeenstemming onder de medici. Separatie kan zowel op verzoek van de patiënt zelf, als ook onder dwang plaatsvinden. Indien de patiënt niet gesepareerd wil worden, biedt de Wet Bopz twee verschillende mogelijkheden om separatie onder dwang toe te passen. In de eerste plaats kan separatie als dwangmaatregel worden toegepast, indien sprake is van een noodsituatie, die tijdelijk overbrugd moet worden (artikel 39 van de Wet Bopz). In dit geval kan de separatie ten hoogste zeven dagen achtereenvolgend worden toegepast (artikel 38, vijfde lid van de Wet Bopz). De dwangbehandeling moet zijn gericht op het wegnemen van het ernstige gevaar, welk gevaar voortvloeit uit de geestesstoornis van de patiënt. In tegenstelling tot separatie in de vorm van een dwangmaatregel is de duur van de separatie als dwangbehandeling niet aan een minimum of maximum termijn gebonden. Op het moment dat de ernstige gevaarssituatie is geweken, of dan een ander minder ingrijpende vorm van (dwang)behandeling kan worden aangewend, zoals bijvoorbeeld afzondering, moet de separatie echter beëindigd worden. De toepassing van dwangbehandeling en de toepassing van middelen en maatregelen moeten op grond van de Wet Bopz uitsluitend bij aanvang aan de Inspectie voor de Gezondheidszorg worden gemeld. Dit heeft tot gevolg dat uitsluitend met betrekking tot de toepassing van middelen en maatregelen gegevens beschikbaar zijn over de maximale duur van de separatie. Uit bovenvermelde criteria voor separatie als dwangmaatregel of als dwangbehandeling volgt dat separatie tot het minimum moet worden beperkt. Ook in de door de Inspectie voor de Gezondheidszorg uitgebrachte brochure «Behandelingsplan, dwangbehandeling en middelen en maatregelen in de Wet Bopz», Rijswijk januari 1997) is dit beleid nogmaals uiteengezet. Op grond van de gegevens van de Inspectie voor de Gezondheidszorg heb ik de indruk dat separatie in het algemeen alleen wordt toegepast indien dit strikt noodzakelijk is. De Wet Bopz bevat niet de wettelijke verplichting voor instellingen om te beschikken over een protocol voor separatie. Met de Inspectie voor de Gezondheidszorg ben ik van oordeel dat protocollering van separeren tot de verantwoordelijkheid van de de Kwaliteitswet zorginstellingen. De Inspectie voor de Gezondheidszorg besteedt bij haar toezichthoudende bezoeken aandacht aan de protocollen van de instellingen. In antwoord op de vraag of cijfers kunnen worden gegeven over het aantal patiënten, waarbij separatie wordt toegepast, merk ik op dat de Inspectie voor de Gezondheidszorg beschikt over de aantallen dwangbehandeling en middelen en maatregelen per regio. In de onderhavige regio, Noord-Brabant en Zeeland, zijn in 1997 in de psychiatrie 261 dwangbehandelingen gestart, waarvan in 196 situaties (mede)separatie werd toegepast. Voor zover het de toepassing van middelen en maatregelen betreft, zijn in de onderhavige regio 840 maal middelen en maatregelen gemeld aan de Inspectie voor de Gezondheidszorg, waarvan in 758 situaties (mede)separaties. </antwoord>
      <antwoord nummer="7">De Inspectie heeft, zoals in de antwoorden op de vragen 3, 4, 5 en 6 is aangegeven, voldoende inzicht in de toepassing van separatie in de vorm van dwangbehandeling of in de vorm van dwangmiddelen en maatregelen, die worden toegepast in instellingen die op grond van de Wet Bopz zijn aangemerkt als Bopz locatie. Bij de toepassing van separatie als dwangbehandeling en als dwangmaatregel, is de geneesheer-directeur verplicht op grond van de artikelen 38, zesde lid, respectievelijk artikel 39, derde lid, van de Wet Bopz, de inspecteur daarvan in kennis te stellen. De inspecteurs besteden hier aandacht aan bij hun bezoek aan instellingen in het kader van de uitoefening van het toezicht. Op grond van artikel 38, zevende lid, van de Wet Bopz stelt de Inspectie voor de Gezondheidszorg na beëindiging van iedere dwangbehandeling een onderzoek in of de beslissing om tot dwangbehandeling over te gaan zorgvuldig is genomen en of de uitvoering van de behandeling zorgvuldig is geschied. Bij het constateren van misstanden staan de inspecteur de volgende mogelijkheden in het kader van de Wet Bopz ter beschikking: – De inspecteur probeert in eerste instantie door middel van het verschaffen van informatie en het wijzen van de instelling op de wettelijke voorschriften, te bereiken dat de situatie daarmee in overeenstemming wordt gebracht. Daartoe wordt de eindverantwoordelijke behandelaar en eventueel ook het bestuur van de instelling aangesproken; – De inspecteur heeft op grond van artikel 42 van de Wet Bopz de mogelijkheid het oordeel van de rechter te vragen over de noodzakelijkheid van de separatie, wanneer de patiënt zich daartegen verzet, en deze zelf niet in staat is bij de rechter te klagen. – Het niet naleven van de wettelijke voorschriften rond de toepassing van dwangbehandeling en middelen en maatregelen is gekwalificeerd als een strafbaar feit (artikel 69, derde lid, van de Wet Bopz). De Inspectie voor de Gezondheidszorg kan de overtreding van dit artikel aan de Officier van Justitie melden. Het Openbaar Ministerie beslist of tot vervolging wordt overgegaan. </antwoord>
      <antwoord nummer="8, 9 en 10">Allereerst merk ik op dat naar aanleiding van de berichtgeving in de media van de onderhavige zaak de Inspectie voor de Gezondheidszorg, mij en de Staatssecretaris bij brief van 30 januari 1998 heeft geïnformeerd van de gang van zaken in deze casus en de rol die de Inspectie voor de Gezondheidszorg daarin heeft vervuld. Voor de beantwoording van deze vragen wordt tevens verwezen naar de inhoud van deze brief van de Inspectie voor de Gezondheidszorg, die als bijlage bij deze brief wordt gevoegd. Naar aanleiding van de gestelde vragen van de leden Marijnissen, Van Blerck-Woerdman en Middel, heeft de Inspectie voor de Gezondheidszorg de toedracht en gang van zaken bij de separatie van de patiënte in «Het Hooghuys» onderzocht. Uit dit onderzoek is gebleken dat de gang van zaken als volgt heeft plaatsgevonden: Tijdens het verblijf van de patiënte in «Het Hooghuys» te Etten-Leur heeft de Inspectie voor de Gezondheidszorg geen bevindingen gedaan, die wijzen op overtreding van de regels van de Wet Bopz behoudens het te laat melden van de toepassing van de dwangbehandeling door «Het Hooghuys». Op grond van artikel 38, zesde lid, van de Wet Bopz, dient de toepassing van dwangbehandeling uiterlijk bij het begin van de behandeling aan de Inspectie voor de Gezondheidszorg te worden gemeld. «Het Hooghuys» heeft in strijd met deze bepaling de dwangbehandeling, het separeren, eerst zeven dagen na aanvang gemeld. De inspectie heeft de instelling gewezen op deze wettelijke verplichting ten aanzien van de melding van dwangbehandeling. In antwoord op de vraag of «Het Hooghuys» de regels grof heeft overtreden, indien deze zou hebben plaatsgevonden, conform de toedracht van de patiënte en haar moeder, wordt het volgende opgemerkt. Voor zover deze vraag betrekking heeft op het naakt separeren wordt in de eerste plaats gewezen op de omstandigheid dat tijdens de bezoeken en de overleggen van de Inspectie voor de Gezondheidszorg aan respectievelijk met «Het Hooghuys» nimmer is geconstateerd dat de patiënte naakt in de separeerruimte verbleef. Ook tijdens het bezoek van de Inspectie voor de Gezondheidszorg op 27 mei 1997 aan «Het Hooghuys» en het gesprek met de patiënte is niet geconstateerd dat zij naakt in de separeer verbleef. Eerst nadat de patiënte was overgeplaatst naar de KIB in Eindhoven heeft zij in september 1997 voor de eerste maal de Inspectie voor de Gezondheidszorg medegedeeld dat zij naakt zou zijn gesepareerd. Verder is van belang dat, indien een patiënt die gesepareerd wordt haar of zijn eigen kleding niet kan blijven dragen vanwege gevaar voor bijvoorbeeld verwurging, in het algemeen door instellingen de zogeheten «onscheurbare kleding» wordt verstrekt. Ook de richtlijnen van «Het Hooghuys» bij separatie voorzien in dergelijke omstandigheden in het verstrekken van onscheurbare kleding. In het algemeen kan worden gesteld dat indien een instelling een patiënt, zonder (onscheurbare) kleding separeert, de instelling niet voldoet aan de Kwaliteitswet zorginstellingen. De Inspectie voor de Gezondheidszorg zou bij deze constatering de instelling wijzen op de noodzaak tot het verstrekken van de speciaal daarvoor bedoelde onscheurbare kleding. Voor zover in dit verband wordt gewezen op het «boycotten» van het recht op bezoek en het recht op vrij telefoonverkeer, wordt het volgende opgemerkt. Indien de patiënte vanwege haar contact met een patiëntenvertrouwenspersoon, het recht op het ontvangen van bezoek en het recht op vrij telefoneren zou zijn onthouden c.q. zou zijn beperkt, zoals volgens de lezing van de patiënte is vermeld in het onderhavige krantenbericht, zou sprake zijn van overtreding van de rechten van de patiënt door «Het Hooghuys». Op grond van artikel 40, tweede lid, onder a en b respectievelijk artikel 40, vierde lid, onder a en b, van de Wet Bopz is het alleen mogelijk het recht op het ontvangen van bezoek respectievelijk het vrij telefoonverkeer – overeenkomstig de huisregels – te beperken, indien gevreesd wordt voor nadelige gevolgen voor de gezondheidstoestand van de patiënt, of indien dit noodzakelijk wordt geacht ter voorkoming van verstoring van de orde in het ziekenhuis, of ter voorkoming van strafbare feiten. Op de dag van aanvang van de dwangbehandeling – op 14 maart 1997 – heeft de moeder van de patiënte geklaagd bij de Inspectie voor de Gezondheidszorg over het meningsverschil met «Het Hooghuys» over de bezoekregeling. Deze klacht betrof derhalve niet de behandeling of de separatie van de patiënte. De Inspectie voor de Gezondheidszorg heeft daarop direct contact opgenomen met de behandelaar van de patiënte, waarna een bezoekregeling voor de moeder kon worden getroffen in overleg met de behandelaar van de patiënte: In afwijking van het separeerprogramma, waarbij in de eerste fase geen bezoek zou mogen worden ontvangen, werd het mogelijk de patiënte te bezoeken, onder de voorwaarde dat de gezondheidstoestand van de patiënte dit zou toelaten. Op 18 maart 1997 heeft de Inspectie voor de Gezondheidszorg, gezien de ernst van de situatie van de gezondheidstoestand van de patiënte, een bezoek gebracht aan «Het Hooghuys» om zich op de hoogte te stellen van de dwangbehandeling. De Inspectie voor de Gezondheidszorg heeft «Het Hooghuys» geadviseerd een consult aan te vragen bij een gespecialiseerde kliniek, te weten de afdeling Klinische Intensieve Behandeling te Eindhoven, welk advies door «Het Hooghuys» is overgenomen. Op 24 april 1997 heeft de Inspectie een tweede overleg gevoerd met de behandelaars van de patiënte, waaruit bleek dat het gevraagde consult door de medewerkers van de KIB was uitgesteld. Tevens bleek uit dit overleg dat de toestand van de patiënte enigszins was verbeterd: de patiënte kon af en toe voor een korte tijd op de afdeling van «Het Hooghuys» verblijven en het contact met haar behandelaar verbeterde. Tijdens een bezoek van de Inspectie voor de Gezondheidszorg in het kader van haar toezichthoudende taak aan «Het Hooghuys» op 27 mei 1997 is overleg geweest met de behandelaar van de patiënte en de verantwoordelijke psychiater. Bij telefonisch ingewonnen inlichtingen in juli 1997 door de Inspectie voor de Gezondheidszorg bleek dat de patiënte overgeplaatst kon worden naar de gespecialiseerde kliniek de KIB te Eindhoven, welke overplaatsing op 28 juli 1997 heeft plaatsgevonden. De redenen voor overplaatsing waren een te geringe vooruitgang in de behandeling van de patiënte en de voortdurende overbelasting van de verpleegkundigen in de instelling «Het Hooghuys». In september 1997 heeft de Inspectie voor de Gezondheidszorg, naar aanleiding van een verzoek van de moeder van de patiënte om een klacht over de bezoekregeling door te geleiden naar de rechter, gesproken met de patiënte. Zoals reeds in het voorgaande is vermeld heeft de patiënte op dit moment voor de eerste maal vele klachten geuit over haar behandeling en bejegening door «Het Hooghuys», waaronder het naakt en langdurig separeren. De reden daarvan zou zijn dat zij represailles van «Het Hooghuys» vreesde. De klachten van de patiënte zijn op 18 november 1997 door de klachtencommissie ongegrond verklaard. Inmiddels heeft de patiënte met hulp van een patiëntenvertrouwenspersoon haar ongegrond verklaarde klachten aan de rechter voorgelegd. In antwoord op de vraag om personeelstekort en hoge werkdruk bij het onderzoek te betrekken, merk ik tenslotte nog op dat bij overplaatsing van patiënten naar andere zorginstellingen primair de medische indicatie van de patiënt een rol dient te spelen. Dit neemt niet weg dat indien deze overplaatsing niet (tijdig) plaatsvindt, dit een verhoging van de werkdruk van de instelling waar de patiënte achterblijft, teweeg kan brengen. Op zichzelf beschouwd zijn personeelstekort noch (te) hoge werkdruk voldoende argumenten om tot overplaatsing naar andere zorgvoorzieningen over te gaan. </antwoord>
      <noten afkomstig="antwoord"/>
   </antwoorden>
</kvr>
