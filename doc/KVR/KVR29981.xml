<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Roemer (SP) aan de minister van Verkeer en Waterstaat over het tekort aan artsen die keuringen voor het CBR verrichten. (Ingezonden 10 oktober 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29981
</item>
         <item attribuut="Inhoud">Vragen over de lange wachttijd voor mensen die eerst gekeurd moeten worden voor het krijgen van een rijbewijs, door het tekort aan keuringsartsen.</item>
         <item attribuut="Rubriek">Gezondheidszorg (Overig) Verkeer, vervoer en waterstaat (Motorrijtuigen)</item>
         <item attribuut="Trefwoorden">Medische keuringen Rijbewijzen</item>
         <item attribuut="Vindplaats">Kamervragen met antwoord 2007-2008, nr. 512, Tweede Kamer</item>
         <item attribuut="Vraagnr_bij_indiening">2070802040</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Roemer</persoon>
         </item>
         <item attribuut="Datum_reaktie">2007-11-06</item>
         <item attribuut="Datum_indiening">2007-10-10</item>
         <item attribuut="Document-id">KVR29981</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1093" allpagenumbers="1093 1094" vetnummer="2070802040" code="0708tkkvr512" lopendefooter="Tweede Kamer, vergaderjaar 2007–2008, Aanhangsel" filenaam="KVR29981" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="512" onderwerp="" indiendatum="2007-10-10">
         <vrager partij="SP" oorsprong="parlement">Roemer</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-11-6">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Wat is uw mening over de lange wachttijd die is ontstaan voor mensen die pas een rijbewijs kunnen verkrijgen na een medische keuring? <voetnoot nummer="1"/>Kunt u aangeven hoe lang deze termijn nu is? </vraag>
      <vraag nummer="2">Kunt u aangeven wat de oorzaak is van het tekort aan artsen die deze keuringen verrichten? </vraag>
      <vraag nummer="3">Welke maatregelen gaat u nemen om ervoor te zorgen dat de wachttijd voor mensen die een rijbewijs opnieuw aanvragen korter wordt? </vraag>
      <noten afkomstig="vraag">
         <noot nummer="1" datum="2007-10-5" bron="Algemeen Dagblad">Algemeen Dagblad, 5 oktober 2007</noot>
      </noten>
   </vragen>
   <antwoorden aantal="3">
      <antwoord nummer="1">De gemiddelde verwerkingstijd tussen het besluit waarin een onderzoek naar de geschiktheid wordt opgelegd en de uitslag van de vorderingsprocedure betreft thans 6 maanden. De termijn kan langer doorlopen indien een betrokkene gebruikmaakt van de bestaande bezwaar- en beroepsprocedures, verhinderingen aangeeft voor data waarop keuringen gepland worden, gebruikmaakt van de mogelijkheid een tweede onderzoek aan te vragen, aanvullende informatie reden oplevert voor aanvullende onderzoeken of andere voorkomende uitzonderingen op de «normale» loop van een dossier. De belangrijkste oorzaak voor de lange wachttijden ligt in het feit dat voor de medische keuring een veelheid aan medisch specialismen benodigd zijn. Het CBR poogt echter binnen de vorderingsprocedure altijd de betrokkene zo dicht mogelijk bij zijn of haar woonplaats en zo snel mogelijk na het besluit tot het opleggen van een onderzoek naar de geschiktheid in te plannen. Zeker in het geval van betrokkenen van wie ook de geldigheid van het rijbewijs is geschorst, is het uitgangspunt die wachttijd zo kort mogelijk te houden. Deze betrokkenen hebben ook «voorrang» op de betrokkenen van wie de geldigheid van het rijbewijs niet is geschorst. Dat de wachttijd die ontstaan is voor sommige betrokkenen binnen de vorderingsprocedure inmiddels de normale behandelingstermijn overschrijdt, acht ik ongewenst en een serieus aandachtspunt. Inmiddels heeft dit probleem binnen het CBR een hoge prioriteit gekregen en wordt aan een oplossing gewerkt. </antwoord>
      <antwoord nummer="2">Zoals al eerder aangegeven, is een grote diversiteit aan medisch specialismen nodig om de diverse soorten keuringen te kunnen verrichten; te denken valt bijvoorbeeld aan psychiaters (met verschillende specialiteiten), cardiologen, internisten, neurologen, kno-artsen, oogartsen, revalidatieartsen, zenuwartsen, ADHD-artsen etc. Deze aan te wijzen medisch specialisten dienen beschikbaar te zijn binnen een redelijke straal van de woonplaats van betrokkene en moeten bereid zijn de keuring te willen uitvoeren voor het CBR. De medisch specialisten zijn niet in dienst van het CBR. Derhalve kunnen zij ook niet verplicht worden een keuring uit te voeren indien zij daarom verzocht worden. Daarnaast speelt een rol dat veel medisch specialisten aan ziekenhuizen zijn verbonden die hun ruimtes eerder voor onderzoeken gebruiken die binnen de taakuitoefening van dat ziekenhuis vallen, dan voor keuringen die ad hoc door het CBR in het kader van de verkeersveiligheid worden verzocht. Een bepaald percentage van de betrokkenen valt in een doelgroep, voor welke sommige keurend artsen terughoudend zijn om keuringen te verrichten, gezien de diversiteit in de ernstige psychiatrische problematiek alsmede gelet op de persoonlijke veiligheid van henzelf. </antwoord>
      <antwoord nummer="3">Inmiddels worden er door het CBR concrete acties ondernomen om actief en zeer gericht binnen bepaalde regio’s medisch specialisten te werven voor het doen van rijbewijskeuringen. Een belangrijke rol hierbij speelt het feit dat het hier vrijgevestigde medici betreft. Door middel van het verspreiden van voorlichtingsmateriaal, het direct aanschrijven van benodigde medisch specialisten en het bezoeken van congressen/bijeenkomsten van de bedoelde beroepsgroepen met daarbij wervende gesprekken verwacht het CBR het aantal keurende specialisten weer op het benodigde niveau te krijgen. </antwoord>
      <noten afkomstig="antwoord"/>
   </antwoorden>
</kvr>
