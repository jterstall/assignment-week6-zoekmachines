<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Rooij, Leijten en Van Dijk (allen SP) aan de staatssecretaris van Onderwijs, Cultuur en Wetenschap over het beperkte recht op studiefinanciering voor mbo-opleidingen in het buitenland. (Ingezonden 27 december 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27181
</item>
         <item attribuut="Inhoud">Vragen naar aanleiding van feit dat bepaalde mbo-opleidingen (zoals in de sectoren Gezondheid &amp; Welzijn, Metaal &amp; Elektro en Economie &amp; Administratie) recht geven op studiefinanciering in het buitenland en andere mbo-opleidingen niet, zodat de ouders zelf schoolrekening, reiskosten, ziektekosten en kosten van levensonderhoud moeten betalen voor hun kind. Indieners willen weten op welke criteria dit onderscheid berust. Dit beleid zou de studiekeuze en toekomstperspectieven van jongeren met name in de grensgebieden (langs de Duitse en Belgische grens), waar een school in het buitenland vaak dichterbij is dan een school in Nederland, beperken.</item>
         <item attribuut="Rubriek">Beroepsonderwijs en volwasseneneducatie (Algemeen) Hoger onderwijs (Studiefinanciering)</item>
         <item attribuut="Trefwoorden">Mbo Studeren in het buitenland Studiefinanciering</item>
         <item attribuut="Vindplaats">Kamervragen met antwoord 2006-2007, nr. 695, Tweede Kamer</item>
         <item attribuut="Vraagnr_bij_indiening">2060704810</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">De Rooij</persoon>
            <persoon partij="SP">Leijten</persoon>
            <persoon partij="SP">Van Dijk</persoon>
         </item>
         <item attribuut="Datum_reaktie">2007-01-25</item>
         <item attribuut="Datum_indiening">2006-12-27</item>
         <item attribuut="Document-id">KVR27181</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1493" allpagenumbers="1493 1494" vetnummer="2060704810" code="0607tkkvr695" lopendefooter="Tweede Kamer, vergaderjaar 2006–2007, Aanhangsel" filenaam="KVR27181" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="695" onderwerp="" indiendatum="2006-12-27">
         <vrager partij="SP" oorsprong="parlement">De Rooij</vrager>
         <vrager partij="SP" oorsprong="parlement">Leijten</vrager>
         <vrager partij="SP" oorsprong="parlement">Van Dijk</vrager>
         <vraagt-aan>de staatssecretaris van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-01-25">
         <antwoorder functie="staatssecretaris" ministerie="Onderwijs, Cultuur en Wetenschap">Bruins</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u bekend met het feit dat bepaalde mbo-opleidingen recht geven op studiefinanciering in het buitenland en dat andere opleidingen geen recht geven op studiefinanciering zodat de ouders zelf een schoolrekening van 3500 euro moeten betalen, evenals reiskosten en ziektekosten en dat deze ouders daarnaast zorg moeten dragen voor de kosten van het levensonderhoud van hun kind? </vraag>
      <vraag nummer="2">Is het u bekend dat alleen opleidingen in de sectoren Gezondheid &amp; Welzijn, Metaal &amp; Elektro, Economie &amp; Administratie, en daarnaast nog enkele opleidingen die alleen in het buitenland bestaan, zoals die tot vioolbouwer, te volgen zijn met behoud van studiefinanciering en opleidingen in andere sectoren, zoals bijvoorbeeld Horeca en Kunst, niet? </vraag>
      <vraag nummer="3">Is uw oordeel dat de mbo-opleidingen in het buitenland waarvoor een jongere geen studiefinanciering ontvangt, van mindere kwaliteit zijn? Zo neen, op basis waarvan wordt bovengenoemd onderscheid gemaakt? </vraag>
      <vraag nummer="4">Vindt u het terecht dat er niet voor alle mbo-studies in het buitenland dezelfde regels omtrent het recht op studiefinanciering gelden? </vraag>
      <vraag nummer="5">Wat is uw oordeel over het feit dat de studiekeuze en toekomstperspectieven van jongeren worden beperkt door dit beleid, met name in de grensgebieden, zoals in Zeeuws-Vlaanderen, Limburg, Brabant en het oosten van het land, waar een school in het buitenland vaak dichterbij en beter bereikbaar is dan een school in Nederland? </vraag>
      <vraag nummer="6">Bent u bereid om voorstellen te doen waardoor deze ongelijkheid bij de studiefinanciering van de hierboven genoemde opleidingen wordt opgeheven? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Bij de introductie van meeneembare studiefinanciering voor het volgen van een MBO-opleiding in het buitenland is gekozen voor een beperkte opzet om ervaring op te doen. Voor de unieke opleidingen is gekozen omdat deze direct leiden tot groter opleidingenaanbod waaruit een deelnemer kan kiezen. De sectoren Gezondheid en Welzijn, Metaal en Elektro, Economie en Administratie zijn gekozen omdat deze opleidingen goed vergelijkbaar zijn met het Nederlandse beroepsonderwijs. Het gaat in alle gevallen om opleidingen die qua vormgeving overeenkomen met het Nederlandse voltijds beroepsonderwijs in de beroepsopleidende leerweg. Dit impliceert niet dat de opleidingen waarvoor jongeren geen meeneembare studiefinanciering kunnen krijgen van mindere kwaliteit zijn. </antwoord>
      <antwoord nummer="4">De beperking van het aantal landen en sectoren bij de introductie van meeneembare studiefinanciering in het MBO is bewust gemaakt. De manifeste behoefte aan een buitenlandse opleiding was in 2005 beperkt en het lag voor de hand om (in ieder geval) dicht bij huis te beginnen met het mogelijk maken van meeneembare studiefinanciering. Vandaar dat gekozen is voor Duitsland en het Nederlandstalige deel van Vlaanderen, in een beperkt aantal sectoren, zoals ook al is opgemerkt in het antwoord op vraag 3. Tijdens de bespreking van de Begroting van het Ministerie van Onderwijs, Cultuur en Wetenschap 2007 met uw Kamer heb ik aangegeven zo snel mogelijk te starten met de evaluatie van de meeneembare studiefinanciering en dat ik het mogelijk acht dat de conclusie van de evaluatie kan zijn dat de meeneembaarheid van studiefinanciering voor mbo’ers moet worden uitgebreid. Deze evaluatie is inmiddels van start gegaan. Naast analyse van gegevens van Colo en IB-Groep zal ik relevante partijen bevragen, waaronder het JOB en MKB-Nederland. De Kamer wordt hierover zo spoedig mogelijk, in ieder geval voor 1 mei, geïnformeerd. </antwoord>
      <antwoord nummer="5">De keuzeruimte van alle jongeren is door de invoering van de meeneembare studiefinanciering in 2005 in sterke mate verbeterd. Jongeren die een unieke opleiding willen volgen die uitsluitend in het buitenland wordt aangeboden en niet in Nederland, ondervinden geen beperking. In de sectoren Gezondheid &amp; Welzijn, Metaal &amp; Elektro en Economie &amp; Administratie kunnen Nederlandse jongeren ook in Vlaanderen en Duitsland een opleiding volgen. Hierbij geldt uiteraard de voorwaarde dat de opleiding vergelijkbaar is met het Nederlandse voltijds beroepsonderwijs in de beroepsopleidende leerweg. Ik realiseer me dat belangrijke sectoren als Handel en Horeca hierbuiten vallen. Jongeren in de grensgebieden die een opleiding willen volgen die buiten de aangewezen sectoren valt zullen vooralsnog aangewezen zijn op opleidingen aan een Nederlandse instelling. De studiefinanciering, inclusief de OV-studentenkaart stelt hen daartoe in staat. Ik realiseer me dat voor deze groep de keuzeruimte op dit moment beperkter is. In het antwoord op vraag 4 heb ik reeds gemeld te zijn gestart met een evaluatie die antwoord moet geven op de vraag of het opportuun is het aantal sectoren uit te breiden. </antwoord>
      <antwoord nummer="6">Zie het antwoord op vraag 4. </antwoord>
      <noten afkomstig="antwoord"/>
   </antwoorden>
</kvr>
