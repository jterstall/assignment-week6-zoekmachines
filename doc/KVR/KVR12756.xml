<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ravestein (D66) aan de staatssecretaris van Onderwijs, Cultuur en Wetenschappen, dhr. Van der Ploeg, over de sloop van rijksmonumenten. (Ingezonden 6 november 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12756
</item>
         <item attribuut="Inhoud">Vragen naar aanleiding van het radioprogramma Argos van 3 november 2000 over de sloop van rijksmonumenten. Hiervoor werd een positief advies gegeven door de Rijksdienst voor Monumentenzorg.</item>
         <item attribuut="Rubriek">Cultuur en taal (Monumenten)</item>
         <item attribuut="Trefwoorden">Monumenten</item>
         <item attribuut="Vindplaats">Kamervragen met antwoord 2000-2001, nr. 372, Tweede Kamer</item>
         <item attribuut="Vraagnr_bij_indiening">2000102160</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Ravestein</persoon>
         </item>
         <item attribuut="Datum_reaktie">2000-12-12</item>
         <item attribuut="Datum_indiening">2000-11-06</item>
         <item attribuut="Document-id">KVR12756</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="769" allpagenumbers="769 770" vetnummer="2000102160" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12756" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="372" onderwerp="" indiendatum="2000-11-6">
         <vrager partij="D66" oorsprong="parlement">Ravestein</vrager>
         <vraagt-aan>de staatssecretaris van Onderwijs, Cultuur en Wetenschappen, dhr. Van der Ploeg,</vraagt-aan>
      </vraagdata>
      <antwoorddata antwoorddatum="12 december 2000) Zie ook Aanhangsel Handelingen nr. 309, vergaderjaar 2000–2001.">
         <antwoorder functie="staatssecretaris" ministerie="Onderwijs, Cultuur en Wetenschappen">Van der Ploeg</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u de inhoud van de uitzending van het radioprogramma Argos over de sloop van rijksmonumenten na een positief advies daarover van de Rijksdienst voor de Monumentenzorg? <voetnoot nummer="1"/>
      </vraag>
      <vraag nummer="2">In hoeveel gevallen werd de afgelopen vijf jaar de sloop van een rijksmonument voorzien van een positief advies van de Rijksdienst? </vraag>
      <vraag nummer="3">Is het waar dat in het geval van de sloop van rijksmonumenten in Duindorp in Scheveningen het advies van de Rijksdienst passages bevat die letterlijk ook voorkomen in gemeentelijke stukken over die sloop? </vraag>
      <vraag nummer="4">Ging de Rijksdienst voor de Monumentenzorg er in deze gevallen (genoemd zijn onder andere Meeuwenhof, Pluvierhof en het voormalige fabrieksterrein van de Fa. Enschedé in Haarlem) van uit dat de Monumentenwet niet louter vraagt om een beoordeling van de monumentale waarde, maar dat ook bestuurlijke en maatschappelijke omgevingsfactoren bij het advies van de Rijksdienst een rol moeten spelen? </vraag>
      <vraag nummer="5" voetnoot="2">Hoe verhoudt zich deze interpretatie van de Monumentenwet door de directeur van de Rijksdienst tot de letter van de wet, en tot de antwoorden op schriftelijke vragen uit de Eerste Kamer van de toenmalige staatssecretaris Nuis waar deze stelde: «De adviestaak in het kader van artikel 16, eerste en tweede lid van de Monumentenwet 1988 is in principe beperkt tot het geven van een oordeel over de monumentale waarde van het pand» en dat het advies van de Rijksdienst « alleen in incidentele gevallen wint» door «niet geheel voorbij te gaan aan bestuurlijke en/of maatschappelijke aspecten»? <voetnoot nummer="2"/>
      </vraag>
      <vraag nummer="6">Vindt u niet dat de Rijksdienst zich zou moeten beperken tot de monumentale waarde van het pand en dat de afweging van die waarde tegen bijvoorbeeld maatschappelijke en bestuurlijke aspecten dient plaats te vinden door de betreffende gemeente? </vraag>
      <vraag nummer="7">Als de interpretatie van de directeur van de Rijksdienst onjuist is, welke maatregelen wilt u treffen om dit recht te zetten? Als de interpretatie daarentegen juist is, overweegt u dan wetswijziging op korte termijn? </vraag>
      <vraag nummer="8">Hoe beoordeelt u het feit dat er geen voorschriften bestaan voor het lidmaatschap van de gemeentelijke commissies Monumentenzorg? Is de benoeming als leden van de monumentencommissie van de voltallige gemeentelijke commissie ruimtelijke ordening overeenkomstig de bedoeling van de wetgever? </vraag>
      <vraag nummer="9">Hoe beoordeelt u de uitspraak van de directeur van de Rijksdienst over de sloop van een monumentaal straatje in Haarlem: «Dan hebben we het oudste straatje van Nederland gesloopt. Daar ben ik trots op.»? </vraag>
      <noten afkomstig="vraag">
         <noot nummer="1" datum="2000-11-3" bron="Radio 1, VPRO,">Radio 1, VPRO,, 3 november 2000, 11.00–12.00; alsnog te beluisteren op www.vpro.nl </noot>
         <noot nummer="2" documenttype="Kamervragen">Aanhangsel Handelingen, van de Eerste Kamer der Staten-Generaal, 1996–1997, nr. 23.</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Dit is niet precies te zeggen. Zeker is echter dat het om een zeer beperkt aantal gevallen gaat, in elk geval minder dan tien per jaar. Deze informatie is niet digitaal beschikbaar, maar momenteel wordt gewerkt aan de actualisering van het Monumentenregister waardoor het in de toekomst mogelijk wordt dergelijke gegevens snel en precies te verkrijgen. </antwoord>
      <antwoord nummer="3">Ja. Zoals vaker gebeurt is in het geval van Duindorp in het advies van de Rijksdienst voor de Monumentenzorg voor feitelijke achtergrondinformatie, bijvoorbeeld over aantallen woningen, gebruikgemaakt van beschikbare teksten van de gemeente. </antwoord>
      <antwoord nummer="4">Op grond van de Monumentenwet 1988 kunnen gemeenten beslissen over aanvragen voor sloopvergunningen voor monumenten. Zij dienen hierover eerst advies te vragen aan de minister, in casu de Rijksdienst voor de Monumentenzorg. Op deze manier wordt de RDMZ in de gelegenheid gesteld zijn visie op de aanvraag kenbaar te maken. Bij de advisering baseert de RDMZ zich in de eerste plaats op de beoordeling van de kunsthistorische waarde en bouwkundige staat op dat moment. Daarbij kan echter niet geheel worden voorbijgegaan aan de context waarin deze beoordeling plaatsvindt, die onlosmakelijk is verbonden met het voornemen tot sloop; het advies betreft immers niet de monumentale waarde van het betreffende object, maar de aanvraag voor een sloopvergunning hiervoor bij de gemeente. De feitelijke afweging van de verschillende belangen wordt echter gemaakt door de gemeente, die op grond daarvan besluit tot het al of niet verlenen van de sloopvergunning. </antwoord>
      <antwoord nummer="5">Artikel 16, artikel 2, van de Monumentenwet 1988 vermeldt dat de minister binnen drie maanden schriftelijk over de aanvraag adviseert. Over de wijze waarop dit advies tot stand dient te komen laat de wet zich niet uit. Ik ga ervan uit dat de uitspraak van mijn voorganger stoelt op de bovengenoemde interpretatie van de Monumentenwet. </antwoord>
      <antwoord nummer="6">Zie vraag 4. </antwoord>
      <antwoord nummer="7">Op dit moment zie ik geen reden voor een wetswijziging. </antwoord>
      <antwoord nummer="8">In de Monumentenwet 1988 staat dat de gemeente een monumentenverordening dient op te stellen waarin de inschakeling van een monumentencommissie wordt geregeld. De Memorie van Toelichting stelt dat het aan de gemeente is om te bepalen wie met het oog hierop als deskundig is aan te merken. Ik ben het hier in principe mee eens. </antwoord>
      <antwoord nummer="9">Dit was beslist geen serieuze uitspraak. Binnen de context van een kritisch vraagprogramma was dit een ironische en bovendien uit zijn verband geknipte reactie op een niet onderbouwde bewering; het ging hier evident niet om het oudste straatje van Nederland. </antwoord>
      <noten afkomstig="antwoord"/>
   </antwoorden>
</kvr>
