<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Justitie over de gang van zaken voor de veroordeling van Dirk de V. (Ingezonden 13 november 2000); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12930
</item>
         <item attribuut="Inhoud">Vragen over het weigeren van de tot TBS veroordeelde Dirk de V. door een aantal TBS-klinieken.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">TBS</item>
         <item attribuut="Vindplaats">Kamervragen met antwoord 2000-2001, nr. 527, Tweede Kamer</item>
         <item attribuut="Vraagnr_bij_indiening">2000102340</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2001-01-16</item>
         <item attribuut="Datum_indiening">2000-11-13</item>
         <item attribuut="Document-id">KVR12930</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1087" allpagenumbers="1087 1088 1089 1090" vetnummer="2000102340" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12930" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="527" onderwerp="" indiendatum="2000-11-13">
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="16 januari 2001), zie ook Aanhangsel Handelingen nr. 359, vergaderjaar 2000–2001">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1">Bent u bekend met het vonnis van de rechtbank Groningen van 6 november 2000 in de zaak tegen Dirk de V. (parketnummer 070614-99)? </vraag>
      <vraag nummer="2">Is het waar dat geen enkele TBS-kliniek in Nederland Dirk de V. wilde opnemen na het vonnis van de rechtbank Amsterdam van maart 1997, waarin hem TBS werd opgelegd? Zo ja, hoe komt dat? </vraag>
      <vraag nummer="3">Komt het vaker voor dat het F.S. Meijersinstituut geen plek kan vinden voor een gevaarlijke gedetineerde en zo ja, welke oplossing wordt er in dat soort situaties gevonden? </vraag>
      <vraag nummer="4">Waarom is tijdens het meerpartijenoverleg van 9 juli 1998 afgesproken dat Dirk de V. in aanmerking komt voor een programma, gericht op terugkeer in de samenleving, terwijl in het vonnis van maart 1997 Dirk de V. wordt beschreven als onbehandelbaar, een groot gevaar voor de samenleving en dat het gevaar voor herhaling groot is? </vraag>
      <vraag nummer="5">Is het juist dat de TBS-kliniek Veldzicht op 22 juni 1999 aan het Ministerie van Justitie heeft laten weten dat zij niet akkoord ging met het voor Dirk de V. opgestelde resocialisatieplan? Wanneer is die brief ontvangen en hoe is daar door Justitie op gereageerd? </vraag>
      <vraag nummer="6">Waarom is de brief van Veldzicht van 22 juni 1999 niet aan de rechtbank Amsterdam ter beschikking gesteld, voordat de rechtbank op 28 juni 1999 besliste dat Dirk de V. niet meer met dwang hoefde te worden verpleegd, maar een TBS-maatregel onder voorwaarden kreeg opgelegd? </vraag>
      <vraag nummer="7">Had het OM de beschikking over de brief van 22 juni 1999 ten tijde van de behandeling van de zaak tegen Dirk de V. voor de Amsterdamse rechtbank? Zo neen, waarom niet? </vraag>
      <vraag nummer="8">Waren er geen andere wettelijke mogelijkheden, bijvoorbeeld via de Wet BOPZ, om Dirk de V. gedwongen te laten opnemen, nadat de Amsterdamse rechtbank had beslist, dat hij met ingang van 12 juli 1999 de gevangenis mocht verlaten? </vraag>
      <vraag nummer="9">Hoe beoordeelt u de wijze van toezichthouden op Dirk de V., zoals dat door het CAD Drenthe en de betreffende psychotherapeut is uitgeoefend en de tussenrapportage, die op 11 oktober 1999 over hem werd opgesteld? Is er goed contact geweest tussen CAD en OM over overtreding van de voorwaarden door Dirk de V.? </vraag>
      <vraag nummer="10">Zijn er afdoende afspraken om samenwerking tussen verschillende betrokken instanties te waarborgen, dat een TBS-patiënt, die in de samenleving terugkeert, zich aan de hem opgelegde voorwaarden houdt en als dat niet zo is, dat er adequaat op gereageerd wordt? </vraag>
      <vraag nummer="11">Bent u bereid het College van procureurs-generaal een uitgebreid verslag te laten schrijven over alles wat in deze zaak is misgegaan en dat verslag aan de Kamer toe te sturen? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Nee. Betrokkene is zoals te doen gebruikelijk geplaatst in het F.S. Meijersinstituut, de advieskliniek voor terbeschikkinggestelden te Utrecht. Deze heeft betrokkene onderzocht en op grond van deze diagnostiek een behandelplan geformuleerd, te weten een resocialiserende behandeling. Uit de observaties tot dan en uit de voorgeschiedenis was inmiddels duidelijk gebleken dat betrokkene intramuraal niet of nauwelijks te handhaven viel, een observatie die overeenkomt met de ervaringen die in de algemene psychiatrie zijn opgedaan met personen met een identieke stoornis als betrokkene. Vervolgens hebben de TBS-klinieken Oldenkotte, De Kijvelanden en Veldzicht laten weten betrokkene niet in het kader van een resocialisatietraject te kunnen opnemen. Zij waren het derhalve niet eens met de behandelingsindicatie. Op deze manier werd het spanningsveld van de TBS weer zichtbaar: behandelingen die conform «the state of the art» zijn geïndiceerd bij een bepaalde psychische ziekte, kunnen in bepaalde gevallen contrair zijn aan de behoefte om vanwege de geschatte delictgevaarlijkheid een patiënt intramuraal te houden, met alle beheersproblemen in de inrichting van dien. Veldzicht was wel bereid betrokkene op te nemen op de intensive care unit. Voor deze afdeling moest echter rekening worden gehouden met een wachttijd van ongeveer twee jaar. </antwoord>
      <antwoord nummer="3">Ja, zolang het F.S. Meijersinstituut, voorheen Selectie-instituut genaamd, bestaat, is het regelmatig voorgekomen dat TBS-klinieken een bepaalde patiënt niet wilden opnemen. De Rijksinrichtingen Van Mesdagkliniek en Veldzicht hebben hiertoe altijd een opnameplicht gehad, maar konden op grond van wachtlijsten ook niet altijd aan deze verplichting voldoen. In die gevallen liet het F.S. Meijersinstituut op grond van zijn diagnostiek de betrokkene intramuraal totdat er een overplaatsing kon volgen, of totdat het zelf aan een resocialisatietraject kon beginnen. De vraag of het Dr. F.S. Meijersinstituut een plaats kan vinden is nu echter niet meer aan de orde, omdat dit instituut sinds oktober 1999 niet meer om advies wordt gevraagd over de plaatsing van ter beschikking gestelden. Er wordt sindsdien een vereenvoudigde toedelings- en plaatsingssystematiek gehanteerd. Plaatsing in een inrichting voor verpleging van ter beschikking gestelden geschiedt door de afdeling Individuele TBS-zaken van mijn ministerie, op basis van informatie uit de pro-justitia rapportage en op basis van informatie afkomstig van de penitentiaire inrichting waar betrokkene heeft verbleven. Voor de vraag waar een patiënt geplaatst dient te worden, worden vier toedelings- en plaatsingscriteria gehanteerd: – extreem vlucht- en/of beheersgevaarlijk; – geslacht; – verstandelijke handicap; – primaire psychopathologie: psychotische stoornis of persoonlijkheidsstoornis. Voor de extreem vlucht- en/of beheersgevaarlijke personen bestaat voor de inrichtingen nog geen opnameplicht. Indien zich in voorkomende gevallen problemen voordoen met de plaatsing van dergelijke ter beschikking gestelden, wordt in overleg met de TBS-inrichtingen een plaats gevonden. </antwoord>
      <antwoord nummer="4">Uit het vonnis van 26 maart 1997 blijkt dat de arrondissementsrechtbank te Amsterdam het advies van de geraadpleegde deskundigen, om betrokkene niet ter beschikking te stellen aangezien hij als onbehandelbaar werd beschouwd, niet heeft gevolgd. Dat is in lijn met de plaats die de TBS in ons strafrechtstelsel inneemt. De strafrechtelijke maatregel van de TBS is immers ontstaan uit de behoefte de maatschappij te beveiligen door gevaarlijke, geestelijk gestoorde delinquenten middels dwangverpleging in een TBS-kliniek op te nemen. De rechtbank heeft geen gevangenisstraf aan betrokkene opgelegd, maar alleen terbeschikkingstelling met bevel tot verpleging. Gelet hierop diende te worden bezien op welke wijze betrokkene verpleegd en behandeld kon worden. In bedoeld meerpartijenoverleg is dit besproken en is besloten dat het Dr. F.S. Meijersinstituut de mogelijkheden van een resocialisatietraject zou onderzoeken. De gedragsdeskundigen van het Dr. F.S. Meijersinstituut die adviseerden over de wijze waarop Dirk de V. zou moeten worden behandeld, kwamen tot de conclusie – mede gelet op het advies van de hierboven genoemde deskundigen en gezien de wijze waarop patiënten met een zelfde psychische stoornis als De V. in de algemene psychiatrie dienen te worden behandeld – dat het niet zinvol was een langdurige intensieve behandeling op te starten, maar dat een programma gericht op terugkeer in de samenleving wel mogelijk zou moeten zijn. Beoogd werd een resocialisatieprogramma in het Dr. F.S. Meijersinstituut vanuit een zogenaamde leefgroep. Dit bleek echter niet haalbaar. Geconcludeerd werd door het Dr. F.S. Meijersinstituut dat gestreefd zou moeten worden naar een individuele setting van waaruit betrokkene geleidelijk aan, overzichtelijke stappen zou kunnen maken om op de een of andere wijze in de maatschappij een eigen plek te krijgen. De TBS-inrichtingen De Kijvelanden en Oldenkotte is vervolgens gevraagd of deze daartoe mogelijkheden zagen. Bij brief van 20 januari 1999 liet de TBS-kliniek De Kijvelanden weten dat opname aldaar van betrokkene niet in aanmerking kwam. Bij brief van 31 maart 1999 liet ook Oldenkotte weten zich niet in staat te achten met betrokkene binnen maatschappelijk verantwoorde risico’s een resocialisatietraject aan te gaan. Dirk de V. was inmiddels overgeplaatst naar de beheersafdeling van de penitentiaire inrichting Nieuw-Vosseveld te Vught. Daar verbleef hij nog ten tijde van de behandeling van de verlengingsvordering door de rechtbank te Amsterdam op 28 juni 1999, welke leidde tot de beschikking waarmee de verpleging van betrokkene met ingang van 12 juli 1999 voorwaardelijk werd beëindigd. Er dient hierbij opgemerkt te worden dat het schriftelijk, met redenen omkleed advies van het Hoofd van het Meijersinstituut aan de rechtbank inhield, de TBS met bevel tot verpleging van betrokkene met een jaar te verlengen. </antwoord>
      <antwoord nummer="7">Veldzicht heeft bij brief van 22 juni 1999 laten weten het onverantwoord te achten, betrokkene op de voorgestelde wijze te resocialiseren. De brief, die gericht is aan het Dr. F.S. Meijersinstituut, is in afschrift ontvangen op mijn ministerie, op 23 juni 1999. Op deze brief heeft geen reactie plaatsgevonden. Mede gelet op het feit dat een nieuwe situatie was ontstaan doordat de verpleging van betrokkene voorwaardelijk werd beëindigd, is naar Veldzicht toe niet meer gereageerd. Genoemde brief is door de officier van justitie niet ter beschikking gesteld van de rechtbank Amsterdam, omdat de officier van justitie ook niet beschikte over de brief. Uit de beschikking van de rechtbank te Amsterdam van 28 juni 1999 blijkt, dat de rechtbank ervan op de hoogte was dat Veldzicht betrokkene niet op wilde nemen met het oog op resocialisatie. In de beschikking staat namelijk vermeld: «De deskundigen..., voornoemd, hebben in openbare raadkamer van 28 juni 1999 verklaard dat «Veldzicht» niet bereid was betrokkene op te nemen in het kader van een resocialisatieproject». Dat het openbaar ministerie niet de beschikking heeft gekregen over genoemde brief houdt verband met het volgende. In artikel 46 van het Reglement verpleging ter beschikking gestelden staat vermeld welke bescheiden door mijn ministerie aan het openbaar ministerie worden gezonden. In artikel 509o van het Wetboek van Strafvordering staat vermeld welke bescheiden bij de vordering tot verlenging van de terbeschikkingstelling worden overgelegd. Bescheiden als de onderhavige brief staan daar niet bij vermeld. Gelet hierop is de brief niet aan de behandelend officier van justitie ter beschikking gesteld. Achteraf bezien ben ik van mening dat het wenselijk was dat deze brief toch ter kennis was gebracht van het openbaar ministerie. Met de desbetreffende afdeling van de Dienst Justitiële Inrichtingen en de TBS-klinieken zal worden afgesproken dat in voorkomende gevallen dergelijke brieven tijdig ter beschikking dienen te komen van het openbaar ministerie. </antwoord>
      <antwoord nummer="8">Het openbaar ministerie heeft mij hierover de volgende informatie verstrekt. Bij beschikking van 28 juni 1999 heeft de arrondissementsrechtbank de termijn van de terbeschikkingstelling verlengd met één jaar en daarnaast de verpleging van overheidswege voorwaardelijk beëindigd. Door deze beslissing bleef Dirk de V. onderworpen aan een maatregel die was opgelegd op grond van «gebrekkige ontwikkeling of ziekelijke stoornis van de geestvermogens», zij het dat de verpleging was beëindigd. Het zou niet logisch zijn geweest indien de officier van justitie desondanks op grond van andere wettelijke mogelijkheden zou hebben gepoogd om betrokkene gedwongen te laten opnemen. De arrondissementsrechtbank is mede op basis van verklaringen en rapportages van deskundigen tot de opheffing van de dwangverpleging gekomen. In deze verklaringen en rapportages is een begeleidings- en resocialisatieplan, gericht op een zeer geleidelijke terugkeer van betrokkene in de maatschappij, naar voren gebracht. Bij de verlengingszittingen van de rechtbank van 12 april 1999 en 28 juni 1999 hebben deskundigen van het Dr. F.S. Meijersinstituut en het CAD Drenthe hun visie over de voorgestelde resocialisatie gegeven en hebben zij verklaard, na afweging van belangen, voorwaardelijke beëindiging van de tbs de enige passende oplossing te achten. Zou de officier van justitie vervolgens een vordering ingevolge de BOPZ hebben gedaan, strekkende tot gedwongen opname van betrokkene, dan zou deze voorgelegd hebben moeten worden aan dezelfde rechtbank die kort daarvoor had besloten dat betrokkene niet langer gedwongen opgenomen behoefde te worden. Deze vordering zou naar het oordeel van het openbaar ministerie geen kans van slagen hebben gehad. Met het oordeel van het openbaar ministerie en de gevolgde handelwijze kan ik mij verenigen. </antwoord>
      <antwoord nummer="9">In de beschikking van de arrondissementsrechtbank te Amsterdam van 28 juni 1999 is bepaald dat Dirk de V. zich zal stellen onder toezicht van en zich zal houden aan alle aanwijzingen van de Reclassering Nederland, arrondissement Assen. Daarnaast is daarin onder meer bepaald, dat Dirk de V. zijn medewerking zal verlenen aan het begeleidingscontact met de desbetreffende psychotherapeut en voorts diens aanwijzingen zal opvolgen. Het CAD Drenthe heeft op 23 september 1999 telefonisch contact opgenomen met de officier van justitie te Amsterdam. In dat gesprek is door het CAD naar voren gebracht dat Dirk de V. verdovende middelen had gebruikt. Tevens heeft het CAD daaraan haar professionele oordeel gekoppeld dat dit gebruik niet direct tot ontsporingen leek te leiden, omdat Dirk de V. deelnam aan een methadonprogramma. Gelet hierop zag het openbaar ministerie geen aanleiding tot het treffen van maatregelen. Het is niet gebleken dat het openbaar ministerie tot aan de noodlottige gebeurtenis op 16 oktober 1999, verdere meldingen van het CAD over overtreding van de voorwaarden door Dirk de V. heeft ontvangen. Op 13 oktober 1999 heeft het CAD schriftelijk gerapporteerd, welke rapportage op 14 oktober 1999 op mijn ministerie werd ontvangen. Gelet op de strekking van deze rapportage, die gelijkluidend was aan de eerdere telefonische melding, werd er ook op mijn ministerie geen aanleiding gezien bij het openbaar ministerie aan te dringen op het nemen van maatregelen. Het is mij niet gebleken dat de rapportage van het CAD Drenthe onjuistheden bevatte. Met betrekking tot de desbetreffende psychotherapeut merk ik op, dat uit genoemde beschikking van de arrondissementsrechtbank te Amsterdam blijkt, dat aan hem geen toezichthoudende taak was opgedragen. </antwoord>
      <antwoord nummer="10" voetnoot="1">Ik heb de Kamer ter gelegenheid van de behandeling van de Justitie-begroting toegezegd bij de aanstaande voorjaarsnota met een integraal plan van aanpak te komen voor de nazorg. Mede in verband met de uitkomsten van het laatste WODC-onderzoek naar de recidive <voetnoot nummer="1"/>, had ik al besloten tot het instellen van een werkgroep die nagaat welke verbeteringen noodzakelijk zijn in het kader van het intensief reclasseringstoezicht op de voorwaarden. Daarbij wordt ook gekeken naar de samenwerking tussen de verschillende betrokken instanties. De gang van zaken is uitgebreid weergegeven in de antwoorden op de voorgaande vragen 1 tot en met 10. Voor zover sprake is van handelen door of onder verantwoordelijkheid van het openbaar ministerie is de weergave daarvan gebaseerd op door het College van procureurs-generaal verstrekte inlichtingen. Ik meen dat er geen aanleiding is daarnaast het College van procureurs-generaal te verzoeken een dergelijk verslag te schrijven. </antwoord>
      <noten afkomstig="antwoord">
         <noot nummer="1">Recidive na de tbs, patronen, trends en processen en de inschatting van gevaar, Ed. Leeuw, WODC-reeks onderzoek en beleid nummer 182, WODC 1999</noot>
      </noten>
   </antwoorden>
</kvr>
