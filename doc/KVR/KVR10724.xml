<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de staatssecretaris van Landbouw, Natuurbeheer en Visserij over de hofjacht. (Ingezonden 2 november 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10724
</item>
         <item attribuut="Inhoud">Vragen naar aanleiding van de foto's van de hofjacht die gepubliceerd zijn in de Nieuwe Revu van 27 oktober 1999.</item>
         <item attribuut="Rubriek">Natuur (Jacht) Staats- en bestuursrecht (Koninklijk huis)</item>
         <item attribuut="Trefwoorden">Jacht Koninklijk huis</item>
         <item attribuut="Vindplaats">Kamervragen met antwoord 1999-2000, nr. 414, Tweede Kamer</item>
         <item attribuut="Vraagnr_bij_indiening">2990002140</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1999-12-07</item>
         <item attribuut="Datum_indiening">1999-11-02</item>
         <item attribuut="Document-id">KVR10724</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="861" allpagenumbers="861 862" vetnummer="2990002140" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10724" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="414" onderwerp="" indiendatum="1999-11-2">
         <vrager partij="SP" oorsprong="parlement">Poppe</vrager>
         <vraagt-aan>de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="7 december 1999), zie ook Aanhangsel Handelingen nr. 281, vergaderjaar 1999–2000">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Heeft u foto’s van de hofjacht bekeken zoals gepubliceerd in de Nieuwe Revu van 27 oktober jl.? </vraag>
      <vraag nummer="2">Welke politie-, beveiligings- en andere overheidsdiensten zijn bij de hofjacht betrokken? Wat kost hun inschakeling en uit welk budget wordt dit betaald? </vraag>
      <vraag nummer="3">Is het ook bij hofjachten de gewoonte dat jagers die voor het eerst een zwijn schieten, de borst van het zwijn met hartvangers open snijden om vervolgens met blote hand het hart er uit te trekken? Zo neen, in welke mate berust het bericht dan op juiste c.q. onjuiste informatie en welke informatie is dan correct? </vraag>
      <vraag nummer="4">Worden de geschoten zwijnen ter consumptie aangeboden? Zo ja, via welke kanalen? Zo neen, wat gebeurt er dan met de kadavers? </vraag>
      <vraag nummer="5">Indien de zwijnen ter consumptie aangeboden worden is de methode van slachten dan conform de voorschriften? Wie ziet er dan op toe dat dit slachten in de voorgeschreven hygiënische omstandigheden gebeurt? Hoe vaak heeft de inspectie W&amp;V in het afgelopen jaar post mortum keuringen uitgevoerd op zwijnen geschoten op het Loo? </vraag>
      <vraag nummer="6">Acht u dergelijke praktijken (als omschreven in vraag 1 en 3 passen bij jachtpartijen in de directe omgeving van ons staatshoofd dan wel onze kroonprins? </vraag>
      <vraag nummer="7">Moet bij het behalen van het zwartwildbrevet geschoten worden op een papieren doelwit dat beweegt met een snelheid van rond de 10 km/u? Kan een zwijn op de vlucht in het wild een snelheid ontwikkelen van 60 km/u? In hoeverre acht u de eisen voor het zwartwildbrevet in dat verband toereikend? </vraag>
      <vraag nummer="8">Bent u bereid in het kader van de nieuwe Flora- en faunawet aangescherpte regelgeving ten aanzien van het zwartwildbrevet dan wel een verbod op de drijfjacht te overwegen? </vraag>
      <vraag nummer="9">Is het juist dat een groot aantal kandidaten voor het zwartwildbrevet niet tijdens de eerste schietoefening slaagt? Wordt elk examen door een rijksgecommiteerde bijgewoond en zijn alle individuele resultaten in diens verslag ter inzage voor de volksvertegenwoordiging? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De Koninklijke Marechaussee en de Divisie Koninklijke &amp; Diplomatieke Beveiliging zien toe op de veiligheid van leden van het Koninklijk Huis. De regiopolitie is zonodig betrokken bij de handhaving van de openbare orde en veiligheid in relatie tot de jacht op het Loo. De inzet, waarop gedoeld wordt, maakt deel uit van de reguliere werkzaamheden en wordt derhalve niet apart begroot. </antwoord>
      <antwoord nummer="3 en 6">Neen, deze informatie is onjuist. Na het afschot worden in de regel de ingewanden van het geschoten dier verwijderd. De organen (milt, hart, lever en nieren) worden met het oog op een eventuele post-mortem keuring als zijnde identificeerbaar bij het karkas gehouden. </antwoord>
      <antwoord nummer="4 en 5">De op het Loo geschoten wilde zwijnen worden aan een poelier geleverd. Levering die plaatsvindt aan restaurants en kleinhandelaren (waaronder poeliers binnen het segment van de detailhandel) valt onder het toezicht van de Inspectie Waren &amp; Veterinaire Zaken van het Ministerie van Volksgezondheid, Welzijn en Sport. Het uitvoeren van post-mortem keuringen bij wilde zwijnen maakt geen deel uit van het toezicht. Geschoten wilde zwijnen die worden aangeboden aan een op grond van de Richtlijn EG/92.45 erkende vrijwild-verwerkingsinrichting worden gekeurd door de Rijksdienst voor de keuring van Vee en Vlees. </antwoord>
      <antwoord nummer="7">Er wordt bij de proeve van bekwaamheid geschoten op een mechanisch voortbewogen schijf welke een, op ware grootte afgebeelde, van rechts naar links lopende keiler voorstelt. De baan van de lopende keiler passeert een pad van 6 meter breedte in een tijdsbestek van 1.8 tot 2.0 seconde. Dit betekent een snelheid van circa 10 km per uur. Een snelheid van 60 km per uur wordt door een wild zwijn op de Veluwe, voorzover mij bekend, niet gehaald. De eisen van het zwartwildbrevet acht ik toereikend. </antwoord>
      <antwoord nummer="8">Ik ben niet voornemens het huidige beleid ten aanzien van de regelgeving voor afschot van zwartwild inhoudelijk aan te passen bij de inwerkingtreding van de Flora- en faunawet. </antwoord>
      <antwoord nummer="9">Neen, circa tweederde deel van het aantal kandidaten slaagt tijdens de eerste schietoefening. Geaggregeerde overzichten van de examenresultaten treft u bijgaand aan. De Rijksgecommitteerde ziet toe op het verloop van het examen en doet daarvan verslag. </antwoord>
      <noten afkomstig="antwoord"/>
   </antwoorden>
</kvr>
