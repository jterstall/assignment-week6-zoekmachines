<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koopmans (CDA) aan de minister van Landbouw, Natuur en Voedselkwaliteit over de problemen met de mestregistratie van de Dienst Regelingen. (Ingezonden 26 januari 2007); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27401
</item>
         <item attribuut="Inhoud">Vragen naar aanleiding van klachten, onder andere in de nieuwsbrief van Cumula Nederland (belangenorganisatie van loonwerkers), over het niet sluitend zijn van de registratie van mesttransporten. Het gaat met name om de deugdelijkheid van de Vervoersbewijzen Dierlijke Mest (VDM).</item>
         <item attribuut="Rubriek">Veeteelt (Organische mest)</item>
         <item attribuut="Trefwoorden">Organische mest</item>
         <item attribuut="Vindplaats">Kamervragen met antwoord 2006-2007, nr. 882, Tweede Kamer</item>
         <item attribuut="Vraagnr_bij_indiening">2060706490</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="CDA">Koopmans</persoon>
         </item>
         <item attribuut="Datum_reaktie">2007-02-23</item>
         <item attribuut="Datum_indiening">2007-01-26</item>
         <item attribuut="Document-id">KVR27401</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1891" allpagenumbers="1891 1892" vetnummer="2060706490" code="0607tkkvr882" lopendefooter="Tweede Kamer, vergaderjaar 2006–2007, Aanhangsel" filenaam="KVR27401" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="882" onderwerp="" indiendatum="2007-01-26">
         <vrager partij="CDA" oorsprong="parlement">Koopmans</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2007-02-23">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennis genomen van de recente klachten van onder andere Cumula Nederland <voetnoot nummer="1"/>over het niet sluitend zijn van de registratie mesttransporten? </vraag>
      <vraag nummer="2">Van hoeveel Vervoersbewijzen Dierlijke Mest (VDM) is niet duidelijk voor de intermediairs of deze zijn goed of afgekeurd? Hoeveel VDM zijn afgekeurd? Hoeveel VDM zijn niet of niet volledig geregistreerd? Hoe zijn de intermediairs hierover geïnformeerd? Welk deel van de mesttransporten is dit? </vraag>
      <vraag nummer="3" voetnoot="2">Wanneer is het (software)probleem voor het eerst aan de Dienst Regelingen of aan u gemeld? Waarom wordt er in uw antwoorden aan de Kamer van 1 december 2006 <voetnoot nummer="2"/>niet gesproken over (software)problemen? </vraag>
      <vraag nummer="4" voetnoot="2">Kunt u aangeven wat de betekenis is van de zin «de indiening en registratie van elektronisch ingezonden vervoersbewijzen is sinds augustus weer in grote lijnen op orde» <voetnoot nummer="2"/>in relatie tot de nu weer geconstateerde problemen? Wanneer zal de registratie wel op orde zijn? </vraag>
      <vraag nummer="5">Hoe kan de Algemene Inspectiedienst (AID) sluitende controles uitvoeren nu de kwaliteit van de registratie van de VDM bij de Dienst Regelingen niet volledig betrouwbaar is? </vraag>
      <vraag nummer="6">Op welke wijze kan er sprake zijn van een goede sluitende controle op de gebruiksnormen nu de registratie van de VDM bij de Dienst Regelingen niet volledig betrouwbaar is? </vraag>
      <vraag nummer="7">Bent u bereid om de inhoud van uw brief aan de Kamer en de daarbij horende bijlage inzake de mineralenbalans met daarbij aanvullende informatie over de problemen met betrekking tot de registratie en de gevolgen daarvan voor de controles per ommegaande aan alle betrokken agrariërs en intermediairs te sturen? </vraag>
      <noten afkomstig="vraag">
         <noot nummer="3"/>
         <noot nummer="1" datum="2007-01-16" bron="Nieuwsbrief Cumula Nederland">Nieuwsbrief Cumula Nederland, 16 januari 2007</noot>
         <noot nummer="2">Lijst van vragen en antwoorden, Kamerstuk 28 385, nr. 80</noot>
         <noot nummer="3" datum="2007-01-23" bron="Brief minister van LNV">Brief minister van LNV, 23 januari 2007</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Tot nu toe heeft DR over transporten in het jaar 2006 ruim 568.000 VDM goedgekeurd en geregistreerd. Daarnaast heeft DR over 2006 bijna 31.000 (circa 5%) VDM ontvangen die door de vervoerder niet goed zijn ingevuld en ter correctie zijn teruggezonden naar de vervoerder. Deze VDM zijn dus nog niet goedgekeurd en derhalve niet geregistreerd. Als gevolg van problemen in het e-mailverkeer tussen DR en intermediair is van een aantal van deze 31.000 VDM (naar schatting 10.000-15.000 VDM) bij intermediairs wellicht nog onduidelijk dat deze VDM niet correct zijn ingevuld. Omdat de software van bepaalde intermediairs en van DR niet goed op elkaar was afgestemd, werd de respons van DR niet in alle gevallen goed verwerkt in de administratie van intermediairs. Tenslotte is een onbekend aantal VDM in het geheel niet ontvangen, goedgekeurd en geregistreerd door DR, doordat deze VDM zijn tegengehouden door spamfilters. Deze problemen zijn in de loop van 2006 opgelost. Intermediairs konden overigens zelf eenvoudig constateren dat bepaalde VDM niet waren aangekomen, omdat ze daarop geen reactie van DR ontvingen. Ze konden dus zelf nagaan welke VDM ze opnieuw moesten indienen. Om de ontbrekende VDM alsnog te kunnen registeren zijn de afgelopen maanden de benodigde aanpassingen in de software ontwikkeld, deze worden momenteel geïnstalleerd. Zodra deze installatie gereed is, is de tijd rijp voor vervoerders om de niet-geregistreerde VDM in te sturen. In goed overleg met de softwareleveranciers en met de organisaties van intermediairs zijn hierover nadere afspraken gemaakt en zijn vervoerders geïnformeerd. DR biedt de vervoerders faciliteiten om het insturen van niet-geregistreerde VDM zo eenvoudig mogelijk te maken. Een dezer dagen benadert DR de vervoerders hierover, zodat zij de komende weken de laatste VDM’s over 2006 kunnen insturen. </antwoord>
      <antwoord nummer="3 t/m 6">In januari 2006 is het nieuwe mestbeleid van start gegaan. Onderdeel van het nieuwe mestbeleid is een scherpe controle op de mesttransporten. Hiervoor is een compleet systeem van wegen, bemonsteren, analyseren en AGR/GPS in combinatie met elektronisch in te dienen mestvervoersbewijzen verplicht gesteld. De inzet van de combinatie van deze technieken moet garanderen dat de meststromen optimaal geborgd zijn. De invoering van deze verplichtingen is niet zonder slag of stoot verlopen. In de loop van 2006 is een aantal problemen geconstateerd, bij vervoerders, bij hun toeleveranciers en bij Dienst Regelingen (DR). Steeds is in overleg met alle partijen constructief en met resultaat gezocht naar oplossingen om problemen te verhelpen. Ik heb uw Kamer hier het afgelopen jaar een aantal malen over geïnformeerd. Vooral bij het elektronisch indienen van VDM hebben zich problemen voorgedaan, zowel aan de zijde van vervoerders als aan de zijde van DR. Deze problemen, van uiteenlopende aard, zijn in de loop van 2006 nagenoeg allemaal opgelost. Maar enkele problemen resteren nog, waardoor nog niet alle VDM bij DR zijn geregistreerd. Samen met vervoerders en hun softwareleveranciers heeft DR oplossingen uitgewerkt, die nu worden geïmplementeerd. De verwachting is daarom dat de ontbrekende registratie in de periode februari-maart kan worden ingewonnen en dat de registratie in april kan worden afgerond. Hoewel de problemen lastig zijn voor alle betrokkenen, is het niet zo dat een sluitende controle op de gebruiksnormen in het geding is. In dit kader zij opgemerkt dat ondernemers en vervoerders in de eerste plaats zelf de plicht hebben een deugdelijke administratie bij te houden, om zich te kunnen verantwoorden voor hun omgang met meststoffen. Dit geeft de Algemene Inspectiedienst (AID) en DR te allen tijde de mogelijkheid om waar nodig handhavend op te kunnen treden. Aan de andere kant biedt de eigen administratie de ondernemers en vervoerders zelf de gelegenheid om aan te tonen dat men zich aan de regels houdt. Daarnaast wordt bij de controle op de gebruiksnormen gebruik gemaakt van informatie die is vastgelegd in diverse registers. Het register met gegevens over mestvervoer is er daar één van. Andere informatie die bij de controle op gebruiksnormen noodzakelijk is, wordt onder andere verkregen uit de formulieren aanvullende gegevens die de ondernemers voor 1 februari jl. moesten inzenden, de informatie uit de I&amp;R-registratie en informatie van voerleveranciers en melkfabrieken. Volledige verwerking van al deze informatie is noodzakelijk voordat de daadwerkelijke controle op de gebruiksnormen van start kan gaan. Al deze informatie zal de komende weken verwerkt worden zodat daarna de controles op de gebruiksnormen over 2006 kunnen plaatsvinden. DR en de AID zullen de controle op gebruiksnormen dan ook op normale wijze kunnen uitvoeren. In mijn brief van 1 december jl. (Kamerstukken II 2006–2007, 28385, nr. 80) heb ik vragen beantwoord over de verzending van servicemeldingen aan landbouwers en vervoerders. Op dat moment werd gewerkt aan het oplossen van het probleem in het e-mailverkeer. Toen was nog niet duidelijk dat dit probleem dermate hardnekkig was dat het zinvol was om uw Kamer bij dezelfde gelegenheid hierover te informeren. Bovendien was het probleem in het e-mailverkeer geen bedreiging voor de controle op gebruiksnormen, net zo min als de late verzending van servicemeldingen. Met de zinsnede dat de indiening en registratie van elektronisch ingezonden vervoersbewijzen sinds augustus weer in grote lijnen op orde is, doelde ik op de grote aanloopproblemen die in het voorjaar van 2006 bestonden en die voor augustus werden opgelost. Sinds augustus sturen vervoerders de VDM’s in het algemeen tijdig in en kon meer dan 90% van de ontvangen VDM’s zonder verdere correctie worden geregistreerd. De controlesoftware van DR werkt sinds augustus naar behoren. </antwoord>
      <antwoord nummer="7">Ten behoeve van de implementatie van het nieuwe mestbeleid is een heldere communicatiestrategie ontwikkeld die er in voorziet dat ondernemers onder andere via advertenties, nieuwsbrieven en gerichte correspondentie worden geïnformeerd over relevante zaken. Hierbij wordt zoveel mogelijk rekening gehouden met doelgroepen en waar mogelijk worden onderwerpen gecombineerd. Deze aanpak volstaat en ik zie dan ook geen noodzaak om afzonderlijk en rechtstreeks naar ondernemers over mijn brief aan uw Kamer inzake de mineralenbalans te communiceren. Dit geldt eveneens voor de problemen met de vertraagde registratie van vervoersbewijzen. Overigens heeft de informatie uit de brief aan uw Kamer al ruimschoots zijn weg gevonden in de agrarische pers. </antwoord>
      <noten afkomstig="antwoord"/>
   </antwoorden>
</kvr>
