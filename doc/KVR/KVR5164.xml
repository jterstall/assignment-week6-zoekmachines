<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hofstra, Voûte-Droste en B. M. de Vries (allen VVD) over de hoogte van de toeristenbelasting voor watersporters in de thuishaven. (Ingezonden 26 mei 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5164
</item>
         <item attribuut="Rubriek">Belastingen (Overig) Vrijetijdsbesteding (Sport) Vrijetijdsbesteding (Toerisme)</item>
         <item attribuut="Trefwoorden">Toeristenbelasting Watersport</item>
         <item attribuut="Vindplaats">Kamervragen met antwoord 1996-1997, nr. 1416, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="VVD">Hofstra</persoon>
            <persoon partij="VVD">Voûte-Droste</persoon>
            <persoon partij="VVD">B. M. de Vries</persoon>
         </item>
         <item attribuut="Datum_reaktie">1997-06-18</item>
         <item attribuut="Datum_indiening">1997-05-26</item>
         <item attribuut="Document-id">KVR5164</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2891" allpagenumbers="2891 2892" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1416" onderwerp="" indiendatum="1997-05-26">
         <vrager partij="VVD" oorsprong="parlement">Hofstra</vrager>
         <vrager partij="VVD" oorsprong="parlement">Voûte-Droste</vrager>
         <vrager partij="VVD" oorsprong="parlement">B. M. de Vries</vrager>
         <vraagt-aan/>
      </vraagdata>
      <antwoorddata antwoorddatum="1997-06-18">
         <antwoorder functie="staatssecretaris" ministerie="Binnenlandse Zaken">Van de Vondervoort</antwoorder>
         <mede-antwoorder>de minister van Verkeer en Waterstaat en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de uitspraak van de Hoge Raad, dat gemeenten, voor het bepalen van de hoogte van de toeristenbelasting voor watersporters in de thuishaven, geen schatting meer mogen maken van het aantal keren dat iemand aan boord van een motor- of zeilboot is geweest? <voetnoot nummer="1"/>
      </vraag>
      <vraag nummer="2">Kunt u aangeven hoe tot nu toe de toeristenbelasting in de thuishavens door gemeenten wordt geheven, op basis van welke regeling(en) en welke tarieven daarbij worden toegepast? Zijn de tarieven voor passanten hetzelfde als voor de reguliere houders van een ligplaats in een jachthaven? Moeten inwoners van de betreffende gemeente ook toeristenbelasting betalen, als passanten of als ligplaatshouder? </vraag>
      <vraag nummer="3">Wordt de geheven toeristenbelasting teruggesluisd naar de toeristische sector, of dient de toeristenbelasting als melkkoe voor de gemeenten? </vraag>
      <vraag nummer="4">Wat betekent de uitspraak van de Hoge Raad concreet voor het heffen van toeristenbelasting in thuishavens? </vraag>
      <vraag nummer="5">Acht u het gewenst, dat de belastingheffing gebaseerd wordt op het aantal dagen dat het betreffende schip wordt betreden, en dat de schipper dit zelf moet aangeven? </vraag>
      <vraag nummer="6">Zo neen, bent u dan voornemens om actie te ondernemen? Zo ja, welke? </vraag>
      <vraag nummer="7">Indien u vraag 5 bevestigend beantwoordt, hoe denkt u dan over de controle bij deze belastingheffing en betekent dit niet een verhoging van administratieve lasten die het kabinet juist wil verlagen? </vraag>
      <noten afkomstig="vraag">
         <noot nummer="1" datum="1997-05-22" bron="Zie de Telegraaf">Zie de Telegraaf, 22 mei 1997</noot>
      </noten>
   </vragen>
   <antwoorden aantal="5">
      <antwoord nummer="1">Ik ken het arrest waarin de Hoge Raad stelt dat gemeenten voor het bepalen van de hoogte van de toeristenbelasting voor watersporters in de thuishaven, geen irreële schatting mogen maken van het aantal keren dat iemand aan boord van een motor- of zeilboot is geweest. </antwoord>
      <antwoord nummer="2">Artikel 224 van de Gemeentewet geeft gemeenten de bevoegdheid om op basis van een verordening toeristenbelasting te heffen. Omdat er praktische verschillen zijn tussen landtoerisme en watertoerisme, komt het voor dat gemeenten hiervoor aparte verordeningen vaststellen. Voor (water)toeristenbelasting wordt in het algemeen een tarief per etmaal of per overnachting gehanteerd. De tarieven die per persoon voor een nacht of etmaal gelden, zijn per gemeente verschillend. Passanten betalen meestal liggeld per overnachting; tegelijkertijd kan dan ook (water)toeristenbelasting worden geheven. Bij vaste ligplaatshouders in jachthavens is het moeilijk om exact te bepalen hoe vaak van de vaartuigen gebruik wordt gemaakt en door hoeveel personen. Daarom gaat men in dergelijke gevallen doorgaans uit van een forfaitair tarief. In het verleden heeft de belastingrechter reeds eisen aan een dergelijk forfaitair tarief gesteld: er moet rekening gehouden worden met de duur van het verblijf en het aantal verblijfhoudende personen. Van inwoners van de betreffende gemeente kan geen (water)toeristenbelasting worden geheven. Artikel 224 van de Gemeentewet bepaalt immers dat deze alleen mag worden geheven van in de gemeente verblijvende personen die niet in het persoonsregister (vanaf 1 juli 1997: gemeentelijke basisadministratie persoonsgegevens) van de betreffende gemeente zijn opgenomen. Wel kan een gemeente van haar eigen inwoners liggeld heffen, als vergoeding voor een door de gemeente verstrekte dienst (artikel 229 van de Gemeentewet). </antwoord>
      <antwoord nummer="3">De opbrengst van de toeristenbelasting komt ten goede aan de algemene middelen van de gemeente. De toeristenbelasting heeft niet het karakter van een bestemmingsbelasting en evenmin het karakter van een profijtbelasting. Wel is zij mede op de profijtgedachte in ruime zin gebaseerd: in de gemeente verblijven personen die niet in de gemeente woonachtig zijn in de volle betekenis van dit begrip, maar die wel profiteren van de gemeentelijke voorzieningen. De toeristenbelasting is niet bedoeld voor specifiek verhaal van kosten die de gemeente, danwel de toeristische sector, maakt ten behoeve van bepaalde voorzieningen. </antwoord>
      <antwoord nummer="4">Als bij de heffing van watertoeristenbelasting wordt uitgegaan van een forfait voor de verblijfsduur, dan dient dit forfait een reële schatting te geven van de werkelijke gemiddelde verblijfsduur op de vaartuigen waarop het forfait ziet. Het forfait dient de werkelijke situatie te benaderen. Dit betekent volgens de Hoge Raad dat het forfait niet 25 procent of meer mag afwijken van de werkelijke situatie. Gemeenten dienen zonodig hun beleid en hun verordeningen watertoeristenbelasting hieraan aan te passen. De VNG heeft haar modelverordening watertoeristenbelasting inmiddels aangepast. </antwoord>
      <antwoord nummer="5, 6 en 7">Ik vind het gewenst en, gezien het arrest van de Hoge Raad ook noodzakelijk, dat bij de heffing van watertoeristenbelasting de realiteit niet uit het oog wordt verloren. Dat betekent niet dat voor elk vaartuig afzonderlijk, al dan niet door de schipper zelf, moet worden bepaald hoeveel dagen het betreffende vaartuig daadwerkelijk wordt betreden. Het gaat erom dat gemeenten een alleszins reële schatting van de werkelijke situatie maken. Dat is een gemeentelijke verantwoordelijkheid. Ik ben dan ook niet voornemens om op dit punt actie te ondernemen. </antwoord>
      <noten afkomstig="antwoord"/>
   </antwoorden>
</kvr>
