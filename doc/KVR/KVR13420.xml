<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Sociale Zaken en Werkgelegenheid en de staatssecretaris van Financiën over de provinciale melddag nieuwe belastingwet. (Ingezonden 7 maart 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13420
</item>
         <item attribuut="Inhoud">Betreft een brief van het Platform Uitkeringsgerechtigden Friesland (PUF), berichten dat uitkeringsgerechtigden van het kastje naar de muur worden gestuurd tussen de sociale diensten en de Belastingdienst, fouten die uitvoeringsinstellingen hebben gemaakt bij inhouding van loonheffing en mensen met een bruto werknemersuitkering die er netto op achteruit gaan.</item>
         <item attribuut="Rubriek">Belastingen (Inkomstenbelasting) Sociale zekerheid (Algemeen)</item>
         <item attribuut="Trefwoorden">Inkomstenbelasting Sociale uitkeringen</item>
         <item attribuut="Vindplaats">Kamervragen met antwoord 2000-2001, nr. 961, Tweede Kamer</item>
         <item attribuut="Vraagnr_bij_indiening">2000107490</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2001-03-30</item>
         <item attribuut="Datum_indiening">2001-03-07</item>
         <item attribuut="Document-id">KVR13420</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1999" allpagenumbers="1999 2000" vetnummer="2000107490" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13420" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="961" onderwerp="" indiendatum="2001-03-7">
         <vrager partij="SP" oorsprong="parlement">De Wit</vrager>
         <vraagt-aan>de minister van Sociale Zaken en Werkgelegenheid en de staatssecretaris van Financiën</vraagt-aan>
      </vraagdata>
      <antwoorddata antwoorddatum="2001-03-30">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van de brief van het Platform Uitkeringsgerechtigden Friesland (PUF) over de provinciale melddag nieuwe belastingwet? <voetnoot nummer="1"/>
      </vraag>
      <vraag nummer="2">Deelt u de mening dat uitkeringsgerechtigden bij een voor hen zeer ingrijpende operatie als deze niet van het kastje naar de muur mogen worden gestuurd tussen de sociale diensten en Belastingdienst? </vraag>
      <vraag nummer="3">Hebt u ook berichten gekregen dat dit wel gebeurt en, zo ja, wat gaat u hieraan doen? </vraag>
      <vraag nummer="4">Klopt het dat de Belastingdienst ondanks de te voorziene grote drukte, moeilijk bereikbaar is? Zo ja, bent u ook van mening dat daar snel verandering in moet komen? </vraag>
      <vraag nummer="5">Is het waar dat verschillende uitvoeringsinstellingen fouten hebben gemaakt bij het inhouden van loonheffing en mensen daarover slecht geïnformeerd worden? Zo ja, wilt u er zorg voor dragen dat dit alsnog gebeurt? </vraag>
      <vraag nummer="6">Bent u op de hoogte van het feit dat een groot aantal mensen met een bruto werknemersuitkering er netto op achteruit gaan ook als rekening wordt gehouden met eventuele uitbetaling van de heffingskorting aan de partner? Zo ja, heeft u een verklaring hiervoor en wat gaat u hier tegen doen? </vraag>
      <vraag nummer="7">Klopt de constatering van het PUF dat de brutoloonsverhoging van 1,9 procent in sommige CAO’s lager is door uitbreiding van de secundaire arbeidsvoorwaarden waardoor loongerelateerde uitkeringen netto lager komen te liggen? Zo ja, hoe vaak komt dit voor en op welke wijze kan dit worden gecorrigeerd? </vraag>
      <noten afkomstig="vraag">
         <noot nummer="1">Brief bijgevoegd</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 3">Gezien de consequenties van de belastingherziening voor bijstandsgerechtigden en de samenhang tussen de Algemene bijstandswet en de fiscale wetgeving, is bij de implementatie van het nieuwe belastingstelsel de nodige aandacht besteed aan de afstemming van de rol van de sociale diensten en Belastingdienst bij de informatieverstrekking aan bijstandsgerechtigden en de samenwerking tussen deze diensten. De uitwerking hiervan heeft plaatsgevonden in een ambtelijke werkgroep met vertegenwoordigers van SZW, Financiën, Belastingdienst, VNG, Divosa en gemeenten. Dit heeft geresulteerd in de volgende maatregelen. Vanuit de werkgroep zijn landelijke, gezamenlijke voorlichtingsbijeenkomsten georganiseerd voor de sociale diensten en de Belastingdienst. Tijdens deze bijeenkomsten zijn de diensten geïnformeerd over (de samenhang tussen) de bijstandstechnische en fiscale consequenties van de belastingherziening. Ook de samenwerking tussen de diensten is tijdens deze bijeenkomsten aan de orde geweest. Voorts is aan de afstemming tussen de diensten aandacht besteed bij de ontwikkeling van de voorlichtingsbrochure voor bijstandsgerechtigden en in circulaires van de minister van SZW en de staatssecretaris van Financiën. Ook is er een Informatieplatform Bijstand en Belastingen ingesteld om sociale diensten en Belastingdienst eenduidige en gezaghebbende informatie te kunnen verstrekken. De bijstandsgerechtigden hebben een algemene mailing ontvangen van de Belastingdienst over de heffingskortingen en in aanvulling hierop specifieke mailings van de gemeenten. Gemeenten hebben een speciaal loket geopend of zijn de bijstandsgerechtigden op andere wijze behulpzaam geweest bij de invoering van het nieuwe belastingstelsel. Gemeenten zijn met behulp van een tweetal bestandsuitwisselingen door de Belastingdienst geïnformeerd over de aan bijstandsgerechtigden toegekende Voorlopige Teruggaven (VT). Inmiddels ontvangt het overgrote deel (eind februari 2001 circa 90%) van de bijstandsgerechtigden die daar recht op hebben een VT. Wij hebben geen berichten gekregen dat bijstandsgerechtigden «van het kastje naar de muur» zijn gestuurd door sociale diensten en Belastingdienst. </antwoord>
      <antwoord nummer="4">De samenloop van de wijzigingen in verband met het nieuwe belastingstelsel, de voorlopige aanslag- en teruggaafregeling en de aangifteperiode leggen een grote druk op de telefonische bereikbaarheid van de Belastingdienst. Hoewel extra capaciteit is ingezet heeft de drukte de inschattingen overtroffen. Inmiddels zijn extra telefoonlijnen ingezet om de bereikbaarheid te vergroten. Ook is de Belastingdienst op dit moment bezig nieuwe mensen aan te trekken en op te leiden. De telefonische bereikbaarheid van de Belastingdienst is een voortdurend aandachtspunt. De Belastingdienst bewaakt die door zelf en door inschakeling van onderzoeksbureau Nipo regelmatiig belchecks uit te voeren. Waar nodig worden maatregelen getroffen, maar inspelen op een te krappe capaciteit vergt enige voorbereidingstijd. </antwoord>
      <antwoord nummer="5">Er hebben ons geen signalen bereikt dat de uitvoeringsinstellingen fouten hebben gemaakt bij het inhouden van loonheffing. Ook bij het Landelijk instituut sociale verzekeringen zijn dergelijke signalen niet ontvangen. Wel zijn mij een tweetal problemen bekend waarover uw Kamer al is geïnformeerd. Het betreft de uitbetaling van de jonggehandicaptenkorting (TK, vergaderjaar 2000–2001, Aanhangsel nr. 651), alsmede de loonheffing over de uitkering van december 2000, welke in januari 2001 is betaald, bij uitkeringsgerechtigden die hun uitkering eens per vier weken uitbetaald krijgen (Tweede Kamer, vergaderjaar 2000–2001, Aanhangsel nr. 699). </antwoord>
      <antwoord nummer="6">Nee, het is ons niet bekend dat een groot aantal mensen met een bruto werknemersuitkering er netto op achteruitgaan als ook rekening wordt gehouden met de maandelijkse uitbetaling van de heffingskortingen (zowel aan de uitkeringsgerechtigde zelf als aan diens partner). Wel is voor te stellen dat indien bijvoorbeeld in december geen ZFW-premie betaald wordt, doordat in meerdere maanden het maximum bereikt is, de inkomensontwikkeling van december op januari kan tegenvallen. Ook kan dit opgaan bij bijvoorbeeld nabetalingen in de laatste maanden van 2000. Voor een goede vergelijking kan het netto totale inkomen van januari 2001 daarom beter vergeleken worden met het netto-inkomen van september of oktober. Uiteraard kunnen er jaarlijks specifieke individuele omstandigheden optreden waardoor het netto-inkomen kan dalen, hierin verschilt 2001 echter niet van andere jaren. </antwoord>
      <antwoord nummer="7">Krachtens art. 8 Wet brutering overhevelingstoeslag lonen (WBOL) kunnen werkgevers en werknemers individueel dan wel collectief afspraken maken over hoe het verdwijnen van de overhevelingstoeslag (OT) in de lonen zal worden verwerkt. Voorwaarde hiertoe is dat een dergelijke afspraak met wederzijdse instemming wordt gemaakt en schriftelijk is vastgelegd. Bij het ontbreken van dergelijke afspraken treedt de wettelijke vangnetregeling uit art. 3 WBOL in werking en moet het loon per 1 januari 2001 gebruteerd worden met het daartoe wettelijk vastgestelde percentage van 1,9. In een aantal CAO’s zijn afwijkende afspraken gemaakt om maatwerk te bereiken of een uitruil met andere arbeidsvoorwaarden in het geheel van onderhandelingen over collectieve arbeidsvoorwaarden. Indien hierbij (voor de premieheffing werknemersverzekeringen) belaste loonbestanddelen worden uitgeruild tegen onbelaste loonbestanddelen kan dit gevolgen hebben voor het uitkeringsloon. Dit effect heeft echter niets van doen met de bruteringsoperatie maar kan ook op basis van de huidige wet- en regelgeving reeds optreden. Uiteraard heeft bovenstaande geen gevolgen voor reeds ingegane uitkeringen. </antwoord>
      <noten afkomstig="antwoord"/>
   </antwoorden>
</kvr>
