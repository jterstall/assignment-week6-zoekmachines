<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vreeman (PvdA) over de P-bladen. (Ingezonden 10 oktober 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2120
</item>
         <item attribuut="Rubriek">Arbeid (Overig) Communicatie, media en informatievoorziening (Overig)</item>
         <item attribuut="Trefwoorden">Arbeidsomstandigheden Voorlichting</item>
         <item attribuut="Vindplaats">Kamervragen met antwoord 1995-1996, nr. 202, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Vreeman</persoon>
         </item>
         <item attribuut="Datum_reaktie">1995-11-07</item>
         <item attribuut="Datum_indiening">1995-10-10</item>
         <item attribuut="Document-id">KVR2120</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="409" allpagenumbers="409 410" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="202" onderwerp="" indiendatum="1995-10-10">
         <vrager partij="PvdA" oorsprong="parlement">Vreeman</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2">Zullen de P-bladen <voetnoot nummer="1"/>definitief vervangen worden door algemene beleidsregels? <voetnoot nummer="2"/>Zo ja, vindt u het juist om zonder overleg met de Tweede Kamer en betrokkenen (bijvoorbeeld sociale partners) tot een dergelijke beperking te komen? </vraag>
      <vraag nummer="2">Hoe denkt u de verdwijnende normatieve functie van P-bladen op te vangen? </vraag>
      <vraag nummer="3">Hoe denkt u voortaan in de voorlichtende functie van P-bladen bestemd voor zowel werkgevers als werknemers te kunnen voorzien? </vraag>
      <vraag nummer="4">Wat zal dan de functie en formele status van de A-bladen zijn? </vraag>
      <vraag nummer="5">Vindt u het juist dat de vaste commissie voor Sociale Zaken en Werkgelegenheid als antwoord op een aantal vragen over RSI, nog op 18 augustus 1995, verwezen wordt naar een drietal P-bladen zonder dat hen gewezen wordt op het eventuele verdwijnen van die P-bladen? </vraag>
      <noten afkomstig="vraag">
         <noot nummer="3"/>
         <noot nummer="1">Publicatiebladen, aan de hand waarvan de inspectiedienst-ISZ handhaaft</noot>
         <noot nummer="2">Cobouw, 30 september/2 oktober</noot>
         <noot nummer="3" datum="1995-08-18" bron="Uw brief aan de vaste commissie voor Sociale Zaken en Werkgelegenheid">Uw brief aan de vaste commissie voor Sociale Zaken en Werkgelegenheid, 18 augustus 1995, met als kenmerk ARBO/ATB/95/01486</noot>
      </noten>
   </vragen>
   <antwoorden aantal="3">
      <antwoord nummer="1, 2 en 3">Het stelsel van P-bladen heeft in de afgelopen periode een tweeledige functie gehad. In de eerste plaats kon door middel van de bladen een nadere uitleg (interpretatie) worden gegeven aan wettelijke voorschriften. Een nadere uitleg in de zin van een concretisering waardoor de toepassing in bedrijven en ook de handhaving door de Inspectiedienst werd vergemakkelijkt. In de tweede plaats speelden de bladen een belangrijke rol als instrument van voorlichting aan en advisering van bedrijven. Zo was het bijvoorbeeld mogelijk om in de P-bladen achtergrondinformatie op te nemen of voorbeelden en illustraties van de toepassing van wettelijke voorschriften. Het zal duidelijk zijn deze twee functies van P-bladen niet altijd scherp te scheiden zijn. Bij de inwerkingtreding van de derde tranche van de Algemene Wet Bestuursrecht is het noodzakelijk om toch een duidelijk onderscheid te maken. Onderdelen van P-bladen die een functie hebben als interpretatie-kader, zullen expliciet als beleidsregel moeten worden geformuleerd. Met het oog op deze explicitering vindt een doorlichting van het bestand van P-bladen plaats. In de P-bladen wordt veelvuldig verwezen naar bepalingen in algemene maatregelen van bestuur en ministerie¨le regelingen die op basis van de Arbowet (en enkele andere wetten) zijn vastgesteld. Wanneer het nieuwe Arbobesluit in werking treedt, zal een groot deel van deze verwijzingen niet meer kloppen. Ook dit feit vormt aanleiding om opnieuw te bezien of het stelsel van P-bladen moet worden voortgezet of dat op andere wijze in de functies ervan kan worden voorzien. Mijn inspanningen zijn er nu in de eerste plaats op gericht om de beleidsregels te formuleren die in verband met het nieuwe Arbobesluit noodzakelijk worden geacht, zodat deze gelijktijdig met het besluit in werking kunnen treden. Daarmee wordt de «normatieve functie» (vraag 2) van de P-bladen voortgezet. Wat betreft de voorlichtende functie van de P-bladen (vraag 3) zijn er nog geen definitieve beslissingen genomen. Voor sommige P-bladen geldt dat er nog maar weinig vraag naar is. Bij andere onderwerpen kan ik mij heel goed voorstellen dat bijvoorbeeld branche-organisaties het tot hun taak rekenen om publikaties uit te geven of dat het voor uitgevers commercieel interessant is om deze markt te betreden. In opdracht van SZW wordt momenteel een onderzoek uitgevoerd om in beeld te krijgen hoe de markt zal reageren wanneer de overheid de uitgifte van P-bladen bee¨indigt. Pas na de uitvoering van dit onderzoek zal een definitief besluit worden genomen over de toekomst van de P-bladen. Ik wil zeker niet op voorhand uitsluiten dat er voor bepaalde onderwerpen ook in de toekomst publikaties van SZW zullen zijn die gelijkenis vertonen met de huidige P-bladen. Om misverstanden te voorkomen over de status van eventuele publicaties (in relatie tot beleidsregels) lijkt het overigens beter om dan niet meer van P-bladen te spreken. In de Nota van Toelichting bij het concept-Arbobesluit, u toegezonden bij brief van 19 oktober jl., wordt in Deel I, paragraaf 8.1, ingegaan op de beleidsregels en de P-bladen. Daarin wordt onder andere het volgende gesteld: «Gelijktijdig met het uitbrengen van deze beleidsregels zijn de hiervoor genoemde publikaties van de Inspectiedienst SZW ingetrokken». Deze zin moet dus in samenhang met het hiervoor gestelde worden begrepen. Overigens het gehele complex aan beleidsregels zal zo spoedig mogelijk aan de Commissie Arbeidsomstandigheden van de SER worden voorgelegd. Op deze wijze kunnen zowel werkgevers- als werknemersorganisaties nog invloed uitoefenen op de definitieve vaststelling van het gehele pakket aan beleidsregels. Ik ben er van uitgegaan dat, indien de Tweede Kamer behoefte zou hebben om met mij over de P-bladen te spreken, dat zou kunnen geschieden naar aanleiding van het voorleggen van het concept-Arbobesluit. </antwoord>
      <antwoord nummer="4">De A-bladen worden uitgegeven door de Stichting Arbouw. SZW draagt geen verantwoordelijkheid voor de totstandkoming van deze bladen. Het is denkbaar dat in een toekomstige beleidsregel verwezen zal worden naar een (onderdeel van) een A-blad. Dat kan gebeuren wanneer de betreffende tekst een goede interpretatie of concretisering van een wettelijk voorschrift biedt. In dat geval kan de tekst in een beleidsregel worden «geadopteerd». Op vergelijkbare wijze kan er een relatie worden gelegd met bijvoorbeeld een NEN-norm. </antwoord>
      <antwoord nummer="5">Het betrof een verwijzing naar P-bladen gericht op beeldschermwerk, kantoorwerkzaamheden en baliewerkzaamheden. Onderdelen van deze bladen zullen als beleidsregels blijven bestaan. Juist bij deze onderwerpen kan ik mij ook goed voorstellen dat de publikaties op enigerlei wijze kunnen worden voortgezet. </antwoord>
      <noten afkomstig="antwoord"/>
   </antwoorden>
</kvr>
