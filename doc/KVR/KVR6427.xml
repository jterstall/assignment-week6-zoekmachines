<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bijleveld-Schouten en Van der Hoeven (beiden CDA) over naheffing van premies door Cadans. (Ingezonden 2 december 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6427
</item>
         <item attribuut="Rubriek">Sociale zekerheid (Bedrijfsverenigingen) Sociale zekerheid (Sociale verzekeringspremies)</item>
         <item attribuut="Trefwoorden">Cadans Sociale verzekeringspremies</item>
         <item attribuut="Vindplaats">Kamervragen met antwoord 1997-1998, nr. 645, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Bijleveld-Schouten</persoon>
            <persoon partij="CDA">Van der Hoeven</persoon>
         </item>
         <item attribuut="Datum_reaktie">1998-02-03</item>
         <item attribuut="Datum_indiening">1997-12-02</item>
         <item attribuut="Document-id">KVR6427</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1315" allpagenumbers="1315 1316" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6427" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="645" onderwerp="" indiendatum="1997-12-2">
         <vrager partij="CDA" oorsprong="parlement">Bijleveld-Schouten</vrager>
         <vrager partij="CDA" oorsprong="parlement">Van der Hoeven</vrager>
         <vraagt-aan/>
      </vraagdata>
      <antwoorddata antwoorddatum="1998-02-3">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder>de minister van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kloppen de berichten <voetnoot nummer="1"/>«Miljoenenstrop dreigt voor scholen» over de naheffing van premies door Cadans bij vrijwel alle Nederlandse onderwijsinstellingen? </vraag>
      <vraag nummer="2">Gaat het bij deze naheffingen ook om optredens van gastdocenten uit de VS die een middag duurden? </vraag>
      <vraag nummer="3">Is er in alle gevallen sprake geweest van een dienstverband? </vraag>
      <vraag nummer="4">Hoe wordt voorkomen dat onderwijsinstellingen gedwongen worden afzonderlijke bezwaarprocedures te starten? </vraag>
      <vraag nummer="5">Betreft het vele miljoenen guldens naheffing die de scholen in financiële moeilijkheden zal brengen? Zo ja, hoe zal dit worden opgelost? </vraag>
      <vraag nummer="6">Worden er voorzieningen getroffen zodat in de toekomst dit soort naheffingen niet meer zullen voorkomen? </vraag>
      <vraag nummer="7">Bent u bereid nader overleg te voeren en de Kamer hierover op korte termijn te rapporteren? </vraag>
      <noten afkomstig="vraag">
         <noot nummer="1" datum="1997-11-29" bron="Haagsche Courant, 29 november jl; Haarlems Dagblad">Haagsche Courant, 29 november jl; Haarlems Dagblad, 29 november 1997</noot>
      </noten>
   </vragen>
   <antwoorden aantal="7">
      <antwoord nummer="1">Na een consultatie van het Nederlands College van Belastingadviseurs, de organisatie die het persbericht over de miljoenenclaims heeft verspreid, is gebleken dat de bedoelde naheffingen zijn opgelegd aan particuliere (praktijk)opleidingen. In een enkel geval betreft het stichtingen die contractonderwijs verzorgen en gelieerd zijn aan erkende bekostigde onderwijsinstellingen. Voor deze stichtingen geldt evenwel dat zij niet onder de rechtspositie van overheids- en onderwijspersoneel vallen. Er zijn geen erkende bekostigde onderwijsinstellingen bij betrokken. Personeel van erkende bekostigde onderwijsinstellingen valt niet onder de werknemersverzekeringen. Van premieplicht en naheffingen ter zake kan dan ook op dit moment geen sprake zijn. Uit ambtelijk telefonisch contact met Cadans is gebleken dat er ook geen sprake is van een bijzondere aandacht voor deze categorie werkgevers en dat er ook geen wijziging in beleid over de verzekeringsplicht van bepaalde categorieën werknemers is geëffectueerd. </antwoord>
      <antwoord nummer="2">Een uitvoeringsinstelling beoordeelt de verzekeringsplicht altijd op basis van de feitelijke omstandigheden van het individuele geval. Dit kan met zich meebrengen dat een gastdocent, die slechts een korte periode werkzaam is, verplicht verzekerd is en dat voor betrokkene premies werknemersverzekeringen betaald moeten worden. Het kan zijn dat dit in individuele gevallen door het uitbrengen van een naheffing is gebeurd. Op dit moment is niet gebleken van het opleggen van naheffingen voor de werkzaamheden van gastdocenten uit de VS. Wederom geldt hetgeen onder 1 is gesteld: vooralsnog geldt bedoelde verzekeringsplicht niet voor erkende bekostigde onderwijsinstellingen. </antwoord>
      <antwoord nummer="3">Alleen de uitvoeringsinstellingen en de beroepsrechter zijn bevoegd te beoordelen of, in termen van de werknemersverzekeringen, sprake is van een dienstbetrekking. Als daarvan sprake is, moeten premies worden afgedragen. Wanneer er premienota’s zijn opgelegd, is dus altijd naar het oordeel van de uitvoeringsinstelling sprake van een dienstverband in de zin van de werknemersverzekeringen. </antwoord>
      <antwoord nummer="4">Zoals bij vraag 1 al is vermeld, gaat het niet om erkende bekostigde onderwijsinstellingen. Een groot aantal afzonderlijke bezwaarprocedures voor deze groep werkgevers valt daarom vooralsnog ook niet te verwachten. Voorzover een instelling wel onder de werknemersverzekeringen valt, zal zij, indien zij niet akkoord gaat met de vaststelling van de premieplicht, in bezwaar en beroep moeten gaan. Dit geldt echter voor alle werkgevers. </antwoord>
      <antwoord nummer="5">Zoals het zich nu laat aanzien, is er geen sprake van naheffing bij erkende bekostigde scholen. Financiële moeilijkheden zijn om deze reden op dit moment niet te verwachten bij erkende bekostigde scholen. </antwoord>
      <antwoord nummer="6">Het treffen van maatregelen om naheffingen te voorkomen ligt niet voor de hand. De uitvoeringsinstellingen zijn gehouden in gevallen dat er sprake is van verplichte verzekering een premienota op te leggen. Wanneer een uitvoeringsinstelling na bijvoorbeeld een looncontrole tot de conclusie komt dat een werknemer verplicht verzekerd is, zal het heffen en innen van de premies door middel van het opleggen van een naheffing bewerkstelligd moeten worden. </antwoord>
      <antwoord nummer="7">Gelet op bovenstaande acht ik geen termen aanwezig voor het voeren van nader overleg. </antwoord>
      <noten afkomstig="antwoord"/>
   </antwoorden>
</kvr>
