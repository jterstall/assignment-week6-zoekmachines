<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Griffith (VVD) aan de ministers van Binnenlandse Zaken en Koninkrijksrelaties, van Justitie en van Defensie over de personeelsproblemen bij de anti-terreureenheid DSI. (Ingezonden 18 september 2007); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29709
</item>
         <item attribuut="Inhoud">Vragen naar aanleiding bericht ANP (14 september 2007) dat de Dienst Speciale Interventies (DSI) kampt met personeelsproblemen en dat de doelstelling niet wordt gehaald. Indiener wil weten welke stappen de aangesproken ministers gaan nemen om hierin verandering aan te brengen. Indiener vraagt naar de nakoming van afspraken van krijgsmacht en de politieonderdelen om personeel te leveren aan de DSI. De Dienst klaagt dat hij onvoldoende in de praktijk wordt ingezet.</item>
         <item attribuut="Rubriek">Criminaliteit en openbare orde (Politie) Criminaliteit en openbare orde (Veiligheid) Veiligheidsbeleid en defensie (Landmacht)</item>
         <item attribuut="Trefwoorden">Criminaliteitsbestrijding Krijgsmacht Politie Terrorisme</item>
         <item attribuut="Vindplaats">Kamervragen met antwoord 2007-2008, nr. 275, Tweede Kamer</item>
         <item attribuut="Vraagnr_bij_indiening">2070800160</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS) Defensie (DEF)</item>
         <item attribuut="Indiener">
            <persoon partij="VVD">Griffith</persoon>
         </item>
         <item attribuut="Datum_reaktie">2007-10-16</item>
         <item attribuut="Datum_indiening">2007-09-18</item>
         <item attribuut="Document-id">KVR29709</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="583" allpagenumbers="583 584" vetnummer="2070800160" code="0708tkkvr275" lopendefooter="Tweede Kamer, vergaderjaar 2007–2008, Aanhangsel" filenaam="KVR29709" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="275" onderwerp="" indiendatum="2007-09-18">
         <vrager partij="VVD" oorsprong="parlement">Griffith</vrager>
         <vraagt-aan>de ministers van Binnenlandse Zaken en Koninkrijksrelaties, van Justitie en van Defensie</vraagt-aan>
      </vraagdata>
      <antwoorddata antwoorddatum="2007-10-16">
         <antwoorder functie="minister" ministerie="Binnenlandse Zaken en Koninkrijksrelaties">Ter Horst</antwoorder>
         <mede-antwoorder>de ministers van Justitie en van Defensie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het waar dat de antiterreureenheid Dienst Speciale Interventies (DSI) kampt met personeelsproblemen en dat de doelstelling niet wordt gehaald? <voetnoot nummer="1"/>Zo ja, hoe groot zijn deze problemen en welke stappen gaat u ondernemen om hierin verandering aan te brengen? </vraag>
      <vraag nummer="2">Kan de DSI, gelet op de huidige personeelsterkte, nog optimaal functioneren en is hij voldoende op zijn taken voorbereid? </vraag>
      <vraag nummer="3">Is het waar dat de krijgsmacht en de politieonderdelen onvoldoende personeel leveren aan de DSI? Welke afspraken zijn hierover met zowel de krijgmacht als met de politie gemaakt? Wat is de stand van zaken ten aanzien van de nakoming van deze afspraken? </vraag>
      <vraag nummer="4">Hoe verloopt de samenwerking tussen de DSI, de krijgsmacht en de politie in de praktijk? Wie heeft in dezen doorzettingsmacht als de afspraken over personeelsaanlevering niet worden nagekomen? Welke procedure is dan van toepassing? </vraag>
      <vraag nummer="5">Wat vindt u van de klacht van de DSI dat hij onvoldoende in de praktijk wordt ingezet en dat deze inzet nodig is voor het op peil houden van de kwaliteit en de scherpte van de Dienst? </vraag>
      <vraag nummer="6">Wat vindt u van het idee om leden van de DSI in het kader van een Europese uitwisseling of een internationale samenwerking in te zetten in andere landen, zoals Duitsland en Engeland, om zo hun kennis en deskundigheid op peil te houden en de leden ook in vorm te houden? </vraag>
      <vraag nummer="7">Is het waar dat de korpschefs uit de grote steden het aanbod van de DSI om met de arrestatieteams in Nederland samen te werken, naast zich neerleggen? Wat is de reden van deze weigering? </vraag>
      <vraag nummer="8">Is het waar dat de arrestatieteams structureel zijn onderbezet? Zo ja, welke oplossingen ziet u hiervoor op de korte en op de lange termijn? Ziet u hierbij ook een rol weggelegd voor de leden van de DSI? Bent u bereid hierover overleg te voeren met de korpsen? </vraag>
      <noten afkomstig="vraag">
         <noot nummer="1" datum="2007-09-14" bron="ANP">ANP, 14 september 2007</noot>
      </noten>
   </vragen>
   <antwoorden aantal="7">
      <antwoord nummer="1 en 3">De personele sterkte van de Dienst Speciale Interventies is groeiende, maar blijft achter bij de sterkte die bij de oprichting van de DSI door alle betrokken partijen als doel is gesteld. Zowel Defensie als de Politie heeft te maken met een schaarste aan dergelijk kwalitatief hoogwaardig, gespecialiseerd personeel, waarvan ook andere speciale eenheden afhankelijk zijn. Zowel Defensie als de Politie levert een zware inspanning om aan de leveringsverplichtingen jegens de DSI te voldoen. Zowel de Politie als Defensie is bezig met het verrichten van extra inspanningen op het gebied van opleidingen. De personele vulling en paraatheid worden, onder coördinatie van de NCTB, door alle betrokken partijen in gezamenlijkheid nauwlettend gevolgd en recent zijn aanvullende afspraken gemaakt om de DSI zo snel mogelijk op sterkte te krijgen. </antwoord>
      <antwoord nummer="2">De DSI is goed voorbereid op zijn taken. De DSI is op dit moment operationeel inzetbaar. Er is thans geen operationeel probleem met de dagelijkse paraatheid. Slechts indien zich onverhoopt meer incidenten tegelijkertijd voordoen waarbij optreden van de Unit Interventie gewenst is, kan de gelijktijdige inzet van de DSI eventueel in gevaar komen. </antwoord>
      <antwoord nummer="4">De samenwerking tussen DSI, krijgsmacht en politie verloopt naar behoren. Inzake de levering van personeel bestaat geen doorzettingsmacht. Alle betrokken diensten hebben overigens te maken met personele krapte (zie ook het antwoord op vraag 8). Het versnellen van de personeelsaanlevering zou tot gevolg hebben dat bij de andere partijen een onacceptabel grote onderbezetting zou kunnen ontstaan. Juist hierom worden de personele vulling en paraatheid door alle betrokken partijen in gezamenlijkheid nauwlettend gevolgd en worden zonodig aanvullende afspraken gemaakt. </antwoord>
      <antwoord nummer="5">Inzet van de DSI is aan de orde in terreurgerelateerde situaties, situaties van grof geweld of andere nader te bepalen bijzondere gevallen. Op zichzelf kunnen wij ons in Nederland gelukkig prijzen dat een dergelijke eenheid niet veelvuldig hoeft op te treden. De kwaliteit en de scherpte van de eenheden van de DSI wordt door middel van stages bij de Aanhoudings en Ondersteunings Eenheden, AOE’n, intensieve training en regelmatige oefening op peil gehouden. </antwoord>
      <antwoord nummer="6">Voorstellen tot internationale samenwerking (onder andere van Oostenrijk) zijn op dit moment onderwerp van bespreking in Europees verband. Dergelijke voorstellen dienen nog nader te worden uitgewerkt maar gaan er in ieder geval van uit dat van inzet in een lidstaat slechts sprake kan zijn indien dit op verzoek van die lidstaat plaatsvindt. De vraag is bovendien hoe vaak van een dergelijk verzoek sprake zal zijn. Ook zal dan met verminderde paraatheid van de DSI in Nederland rekening moeten worden gehouden. Dit leidt ertoe dat hierover een zeer zorgvuldige afweging plaats zal moeten vinden. </antwoord>
      <antwoord nummer="7">Er is geen sprake van een weigering van de korpschefs van de grote steden om met de DSI samen te werken en er vindt dan ook samenwerking plaats. Individuele leden van de DSI participeren in een uitwisselingsprogramma met de AOE’n teneinde operationele ervaring op te doen. Het is echter juridisch niet mogelijk dat de DSi zelfstandig als AOE wordt ingezet. Dit zou ook niet in overeenstemming zijn met de uitgangspunten van het stelsel, waarbij iedere eenheid zijn eigen specifieke inzetcriteria en daar ook voor wordt opgeleid. De AOE’n en de DSI vertonen enige overlap maar zijn geen uitwisselbare eenheden. Zie ook het antwoord op vraag 5. </antwoord>
      <antwoord nummer="8">Het stelsel AOE’n bestaat uit de AOE’n van de Regionale politiekorpsen en dat van de Brigade Speciale Beveiligingsopdrachten (BSB) van de Kmar. Het stelsel AOE’n kent een samenwerkingsmechanisme. Indien een AOE niet voldoende capaciteit heeft voor een bepaalde inzet, wordt een van de andere AOE’n ingezet. Met de invoering van het nieuwe stelsel zijn de AOE’n formatief zodanig op sterkte dat ze kunnen voorzien in de behoefte aan AOE-zorg in Nederland. Ook zijn afspraken gemaakt over de samenwerking met de AOE van de Kmar (BSB) om tot een optimale benutting van AOE-capaciteit te komen. Er wordt op dit moment door intensieve werving, selectie en opleiding hard gewerkt om de formatie ook volledig te vullen. Dit geldt overigens voor alle eenheden binnen het stelsel. Thans worden door de samenwerking met de AOE van de Kmar (BSB) en onderlinge bijstand tussen de AOE’n van de regio’s zelf, mogelijke personele tekorten ingevuld, waardoor ook op korte termijn wordt voorzien in de behoefte aan AOE-zorg in Nederland. Er is dus, nog los van hetgeen wordt genoemd bij het antwoord op vraag 7 (aangaande strijdigheid met de uitgangspunten het stelsel), ook vanuit dit oogpunt vooralsnog geen aanleiding voor extra inzet vanuit de DSI. Er is tevens voorzien in een evaluatie van het stelsel, waarin ook deze aspecten aan de orde zullen komen. In de evaluatie zal worden bezien of er mogelijkheden moeten worden gecreëerd (delen van) de DSI als Aanhoudings- en Ondersteunings Eenheid (AOE) in te zetten. Op dit moment maakt het stelsel een duidelijk onderscheid voor wat betreft de inzet van politie, AOE en DSI op basis van het geweldspectrum en het stelsel voorziet niet in het inzetten van de DSI als AOE. Daarbij komt dat het beheer van de AOE’n bij de betreffende korpsen en het beheer van de DSI bij het KLPD ligt. De evaluatie van het stelsel zal begin 2008 gehouden worden. Op het gebied van de afstemming van inschaling en arbeidsvoorwaarden is op 14 juni jl. met de politievakbonden overeenstemming bereikt. De rechtspositie van politiemensen, werkzaam bij de DSI en AOE, is hiermee gelijkgetrokken. Voor politiemensen, werkzaam bij de DSI geldt, dat zij in dienst van het KLPD treden voor de duur van maximaal 6 jaar. Detachering vanuit een korps is niet aan de orde. Op dit moment wordt binnen het sectoroverleg Defensie overleg gevoerd over een soortgelijke regeling. </antwoord>
      <noten afkomstig="antwoord"/>
   </antwoorden>
</kvr>
