<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Korthals (VVD), Van Oven (PvdA) en Dittrich (D66) over de invoering van de Wet Terwee (ingezonden 13 februari 1995); antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1219
</item>
         <item attribuut="Inhoud">Herdruk i.v.m. het niet afdrukken van het antwoord op vraag 5.</item>
         <item attribuut="Rubriek">Criminaliteit en openbare orde (Slachtofferhulp) Strafrecht en strafprocesrecht (Schadevergoeding)</item>
         <item attribuut="Trefwoorden">Schadevergoeding Slachtoffers van delicten</item>
         <item attribuut="Vindplaats">Kamervragen met antwoord 1994-1995, nr. 526H, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">Korthals</persoon>
            <persoon partij="PvdA">Van Oven</persoon>
            <persoon partij="D66">Dittrich</persoon>
         </item>
         <item attribuut="Datum_reaktie">1995-03-09</item>
         <item attribuut="Datum_indiening">1995-02-13</item>
         <item attribuut="Document-id">KVR1219</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1073" allpagenumbers="1073 1074" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="526" onderwerp="" indiendatum="1995-02-13">
         <vrager partij="VVD" oorsprong="parlement">Korthals</vrager>
         <vrager partij="PvdA" oorsprong="parlement">Van Oven</vrager>
         <vrager partij="D66" oorsprong="parlement">Dittrich</vrager>
         <vraagt-aan/>
      </vraagdata>
      <antwoorddata antwoorddatum="1995-03-9">
         <antwoorder functie="minister-president" ministerie="Justitie a.i">Kok</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Verloopt de invoering van de Wet Terwee zodanig dat de slachtofferzorg «praktisch en werkbaar» vorm krijgt binnen de organisatie van het openbaar ministerie, zoals uw streven was bij de behandeling van de Justitiebegroting 1995? <voetnoot nummer="1"/>
      </vraag>
      <vraag nummer="2" voetnoot="2">Wat is uw reactie op de opmerking van de hoofdofficier van Justitie te Maastricht, dat zijn parket, als het de drie of vier benodigde formatieplaatsen voor de Wet Terwee niet krijgt, deze niet zal uitvoeren? <voetnoot nummer="2"/>
      </vraag>
      <vraag nummer="3">Kunt u inzicht geven in de resultaten in die arrondissementen, waar de Wet Terwee reeds is ingevoerd? </vraag>
      <vraag nummer="4">Bestaan er nog knelpunten? Zo ja, welke? Hoe en op welke termijn verwacht u die op te lossen? </vraag>
      <vraag nummer="5">Kan er nog steeds van worden uitgegaan dat de invoering per 1 april a.s. plaatsvindt? </vraag>
      <noten afkomstig="vraag">
         <noot nummer="1" documenttype="Handelingen" documentnummer="5">Handelingen II, nr. 5, blz. 12-526, Vergaderjaar 1994–1995.</noot>
         <noot nummer="2" datum="1995-01-14" bron="Vrij Nederland">Vrij Nederland, 14 januari 1995</noot>
      </noten>
   </vragen>
   <antwoorden aantal="4">
      <antwoord nummer="1">Ja. Bij de voorbereiding op de landelijke invoering van de Wet Terwee geldt als uitgangspunt dat slachtofferzorg «praktisch en werkbaar» vorm krijgt. Met het oog hierop is ervoor gekozen de parketten zoveel mogelijk zelf te doen bepalen op welke wijze de slachtofferzorg binnen de parketorganisatie wordt ingebed. Momenteel zijn door alle parketten arrondissementsplannen slachtofferzorg gemaakt voor het jaar 1995. In die plannen wordt aangegeven welke werkwijze wordt gekozen en welke werkafspraken zijn gemaakt, zowel intern als met de overige bij slachtofferzorg betrokken organisaties in het arrondissement. Verder wordt in die plannen een aanzet gegeven tot het formuleren van zgn. «netwerkdoelstellingen»; de doelen die het openbaar ministerie zich samen met de andere bij slachtofferzorg betrokken organisaties in het arrondissement stelt. Ter uitwerking van die doelstellingen worden activiteiten beschreven en wordt aangegeven op welke wijze deze activiteiten onderdeel uit kunnen maken van de bestaande werkwijze van het openbaar ministerie en van de overige bij slachtofferzorg betrokken organisaties. </antwoord>
      <antwoord nummer="2">De opmerking van de hoofdofficier van Justitie te Maastricht begrijp ik aldus dat hij zich er zorgen over maakt of de uitvoering van de regelgeving Terwee op een voldoende adequaat niveau plaats kan vinden zonder extra formatieve ruimte voor het openbaar ministerie. Zoals u bekend is heb ik samen met minister Dijkstal besloten om ten behoeve van de invoering van «Terwee» vanaf 1996 uit de regeerakkoordgelden voor het veiligheidsbeleid extra middelen vrij te maken in een oplopende reeks tot een bedrag van f 10 mln. in 1998 voor de politie en eenzelfde bedrag voor de justitie¨le keten. Voor het jaar 1995 wordt de extra benodigde ruimte voor de justitie¨le keten, zoals ook aangegeven in de brief inzake de verdeling van de regeerakkoordgelden voor het veiligheidsbeleid, opgevangen binnen de justitiebegroting. Het betreft hier extra formatieruimte ten behoeve van de arrondissementsparketten, de Raad voor de Kinderbescherming, de Reclassering en voor de LOS ten gunste van de buro’s slachtofferhulp. Voor de arrondissementsparketten betekent dit dat in het jaar 1995, afhankelijk van de ingediende plannen en van de grootte van het parket 1 a` 3 fte’s beschikbaar zullen worden gesteld. Het jaar 1995 wordt gezien als aanloopjaar. Dit houdt in dat, gegeven de ervaringen in de pilot-arrondissementen, de volledige extra werklast nog niet in de eerste jaren op de organisaties drukt; derhalve kan worden uitgegaan van een «groeimodel». Tevens worden in het jaar 1995 binnen alle arrondissementale netwerken de formulering van gezamenlijk te behalen doelstellingen, in termen van concrete resultaten voor slachtoffers, afgerond. Verder wordt bezien wat de eerste resultaten zijn. Daarbij worden de arrondissementale netwerken begeleid vanuit het departementaal projectteam intensivering slachtofferzorg/invoering Terwee. Aan het einde van het jaar 1995 zal de stand van de uitvoering van de regelgeving in de arrondissementen worden gee¨valueerd. Op basis van de gegevens die daaruit naar voren komen zal besluitvorming over de verdeling van de middelen in 1996 plaats kunnen vinden. Vervolgens zal in de loop van 1996 moeten worden bezien in hoeverre de organisaties binnen de arrondissementen de afgesproken doelstellingen hebben kunnen realiseren. </antwoord>
      <antwoord nummer="3 en 4">In de pilot-arrondissementen Dordrecht en Den Bosch waar de wet Terwee reeds is ingevoerd hebben vier onderzoeken plaats gevonden. De voornaamste conclusies die daaruit naar voren komen zijn de volgende: Uit het WODC-onderzoek naar de ervaringen van slachtoffers blijkt dat er een direct verband is tussen slachtofferzorg, normhandhaving, gezagversterking en het imago van de organisaties. het onderzoek naar schadebemiddeling bij verdachten, onderzocht door Social Research, laat zien dat driekwart van de ondervraagde verdachten zegt bereid te zijn mee te werken aan schadebemiddeling. Tevens wordt aangegeven dat relatief veel potentieel voor schadebemiddeling in aanmerking komende zaken buiten schot zijn gebleven. Met relatief weinig extra inspanning zou een dubbele hoeveelheid zaken kunnen worden behandeld. Het onderzoek naar de invoeringsaspecten door het IVA wijst uit dat de betrokken organisaties het meest gebaat zijn bij samenwerking in netwerkverband. Het gaat hier in ieder geval om politie, OM, buro’s slachtofferhulp, reclassering en raden voor de kinderbescherming. De beschikbare middelen kunnen zo efficie¨nt mogelijk worden ingezet, onnodig dubbel werk kan zo worden voorkomen. Het KPMG-onderzoek naar de werklast tenslotte geeft aan dat de uitvoeringspraktijk bij alle organisaties zeer verschillend is. Verder blijkt dat registratie van werkzaamheden, mede als gevolg van de nog niet geheel afgeronde automatisering, nog niet overal voldoende is. Voor de arrondissementsparketten is het geautomatiseerde systeem OSIRIS inmiddels voltooid en geı¨mplementeerd. Tenslotte brengt de intensivering van de aandacht voor slachtoffers een toename van het aantal slachtofferzaken en een daaraan gerelateerde werklastvermeerdering met zich. KPMG heeft dan ook geadviseerd om extra middelen beschikbaar te stellen, maar hierin een fasering te brengen, zodat wordt voorkomen dat, gegeven het feit dat slachtofferzorg zich langzaam ontwikkelt, de beschikbare middelen «weglekken». Overigens is gebleken uit het onderzoek in de pilot Dordrecht dat waar langer met slachtofferzorg in netwerkverband wordt gewerkt uiteindelijk een relatieve afname in de groei van de werklast te constateren is. De vier onderzoeken tezamen tonen aan dat slachtofferzorg in de pilots in diverse opzichten nog onvoldoende geoperationaliseerd is. Verder blijven kansen, met name in het begintraject bij de politie, onbenut. Een voorbeeld hiervan zijn de tot nu toe onvoldoende resultaten op het punt van schadebemiddeling. De conclusie is immers gewettigd dat met een groter aantal geslaagde schadebemiddelingen het aantal beleidssepots voor politie en OM toeneemt, waarmee een ontlasting van het strafrechtelijk systeem wordt verkregen, terwijl naar zowel dader als slachtoffer vanuit de overheid een reactie wordt gegeven. Uit het onderzoek onder slachtoffers blijkt dat voor de organisaties zelf slachtofferzorg van belang is. Met schadebemiddeling maar evenzeer met een betere bejegening en informatieverstrekking kunnen wezenlijke resultaten worden geboekt. deze liggen op het terrein van de versterking van het gezag en van het imago van de betrokken organisaties. Uit de onderzoeken blijkt verder dat het op niveau brengen van slachtofferzorg tijd moet worden gegund. De organisaties moeten zelf op het onderwerp ingespeeld raken en zij moeten ervaringen opdoen met het samenwerken in netwerkverband. Bovendien zijn een aantal vragen over uitvoeringsaspecten nog onbeantwoord. Wel wordt in de pilots een geleidelijke verbetering van het niveau van slachtofferzorg geconstateerd. Uit gesprekken met vertegenwoordigers van bij slachtofferzorg betrokken organisaties zowel in de pilots als in de rest van het land is gebleken dat slachtofferzorg wordt beschouwd als een integraal onderdeel van de kwaliteitsverbetering van het werk en van de rechtshandhaving en het veiligheidsbeleid. </antwoord>
      <antwoord nummer="5">Ja. </antwoord>
      <noten afkomstig="antwoord"/>
   </antwoorden>
</kvr>
