<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kortram, Hamer en Waalkens (allen PvdA) aan de minister van Volkshuisvesting, Ruimtelijke Ordening en Milieubeheer en de staatssecretaris van Volksgezondheid, Welzijn en Sport over de huisvestingsproblemen van kinderdagverblijven. (Ingezonden8 september 2000); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12488
</item>
         <item attribuut="Inhoud">Vragen naar aanleiding van artikel in Volkskrant van 22 augustus j.l. en een concreet praktijkgeval van een kinderdagverblijf op een boerderij te Weesp.</item>
         <item attribuut="Rubriek">Ruimtelijke ordening en infrastructuur (Bestemmingsplannen) Welzijn (Kinderopvang)</item>
         <item attribuut="Trefwoorden">Bestemmingsplannen Kinderopvang</item>
         <item attribuut="Vindplaats">Kamervragen met antwoord 2000-2001, nr. 140, Tweede Kamer</item>
         <item attribuut="Vraagnr_bij_indiening">2990015520</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Kortram</persoon>
            <persoon partij="PvdA">Hamer</persoon>
            <persoon partij="PvdA">Waalkens</persoon>
         </item>
         <item attribuut="Datum_reaktie">2000-10-20</item>
         <item attribuut="Datum_indiening">2000-09-08</item>
         <item attribuut="Document-id">KVR12488</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="285" allpagenumbers="285 286 287" vetnummer="20990015520" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12488" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="140" onderwerp="" indiendatum="2000-09-8">
         <vrager partij="PvdA" oorsprong="parlement">Kortram</vrager>
         <vrager partij="PvdA" oorsprong="parlement">Hamer</vrager>
         <vrager partij="PvdA" oorsprong="parlement">Waalkens</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-10-20">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het artikel «Bouw kinderdagverblijven stuit op regels»? <voetnoot nummer="1"/>
      </vraag>
      <vraag nummer="2">Onderschrijft u dat het van de grond tillen van kinderdagverblijven wordt bemoeilijkt door het niet kunnen vinden van betaalbare huisvestingsmogelijkheden? </vraag>
      <vraag nummer="3">Deelt u de mening dat kinderen in eigen wijk (dorp) naar kinderopvang moeten kunnen gaan, en dat gemeenten dientengevolge in bestemmingsplannen voldoende ruimte moeten reserveren voor kinderopvang zoals dit ook met scholen gebeurt? </vraag>
      <vraag nummer="4">Kunt u ons informeren over de mate waarin gemeenten bij nieuwbouw- en herstructureringsplannen ruimte reserveren voor kinderopvang? Zo neen, bent u bereid hiernaar onderzoek te doen? </vraag>
      <vraag nummer="5">Hebt u enig inzicht in hoeverre bestemmingsplannen en bouwvergunningen belemmerend dan wel vertragend werken op de bouw van kinderdagverblijven? Zo ja, waaruit bestaat dit inzicht en welke acties denkt u op basis hiervan te ondernemen? Zo neen, bent u bereid hiernaar onderzoek te doen? </vraag>
      <vraag nummer="6" voetnoot="2">Deelt u het oordeel dat kinderopvang op de boerderij een gezond alternatief is <voetnoot nummer="2"/>, maar dat dit vanwege overwegingen van ruimtelijke ordening, mobiliteit, en het streven naar opvang in eigen buurt geen hoge vlucht mag nemen? </vraag>
      <vraag nummer="7">Deelt u de mening dat ouders uit vrije wil moeten kunnen kiezen voor kinderopvang op de boerderij, en niet bij gebrek aan opvang in de buurt? </vraag>
      <vraag nummer="8">Deelt u de zorg dat economisch zwakke activiteiten als kinderopvang de dupe zijn geworden van de druk op de schaarse grond in verstedelijkte gebieden? Hebt u er vertrouwen in dat gemeenten toch in staat zullen zijn om op termijn te voorzien in voldoende huisvestingsmogelijkheden voor kinderopvang? Zo ja, bent u dan bereid om initiatieven als Kinderdagverblijf De Boerderij tussentijds vanuit het ruimtelijk beleid te gedogen? Zo ja, hoe denkt u hieraan vorm te gaan geven? </vraag>
      <noten afkomstig="vraag">
         <noot nummer="1" datum="2000-08-22" bron="Bouw kinderdagverblijven stuit op regels, Maria Hendrik, de Volkskrant">Bouw kinderdagverblijven stuit op regels, Maria Hendrik, de Volkskrant, 22 augustus 2000</noot>
         <noot nummer="2">Zie bijgaande correspondentie tussen Kinderdagverblijf De Boerderij en de gemeente Weesp</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">In opdracht van het Ministerie van VWS heeft Deloitte &amp; Touche ICS Adviseurs onderzocht welke knelpunten er zijn in de fysieke uitbreiding van de kinderopvang en welke maatregelen de knelpunten kunnen oplossen. Het blijkt dat de huisvestingsmogelijkheden schaars zijn, maar dat dit knelpunt wordt opgelost door gericht beleid van gemeente, aanpalende instellingen (onderwijs, sport, sociaal-cultureel werk), woningcorporaties, projectontwikkelaars en instellingen voor kinderopvang. Bijgaand ontvangt u het betreffende onderzoeksrapport «Ruimte voor kinderopvang?». </antwoord>
      <antwoord nummer="3">Het Kabinet streeft naar uitbreiding van de opvangcapaciteit om aan de groeiende vraag naar kinderopvang te voldoen. Indien er behoefte bestaat aan kinderopvang in eigen wijk of dorp, verdient het de voorkeur om daar opvangcapaciteit te realiseren. Daartoe zouden gemeentelijke bestemmingsplannen ruimte moeten bieden. De gemeente kan daar rekening mee houden bij planning van nieuwbouwwijken. In bestaande woonwijken zal kinderopvang in het algemeen in bestaande gebouwen kunnen worden ondergebracht. Daarbij kan het gaan om panden met een woonbestemming, maar ook tal van andere bestemmingen kunnen zich hier in beginsel voor lenen. Mocht het geldende bestemmingsplan desalniettemin een belemmering bevatten voor kinderopvang dan kan vrijstelling worden verleend via een procedure ingevolge artikel 19 van de Wet op de Ruimtelijke Ordening. Overigens kan de behoefte aan kinderopvang in een wijk of dorp te gering zijn om een kindercentrum in stand te houden. In dat geval ligt het meer voor de hand – al dan niet via samenwerking van gemeenten – elders een centrale voorziening te treffen voor meerdere wijken of dorpen. Ook gastouderopvang kan in die gevallen een alternatief zijn. </antwoord>
      <antwoord nummer="4">De mate waarin gemeenten bij nieuwbouw- en herstructureringsplannen ruimte reserveren voor voorzieningen zoals kinderopvang is voor het rijk geen onderwerp van monitoring of onderzoek. Gemeenten doen in de regel zelf onderzoek naar de behoefte aan voorzieningen en zijn ook primair zelf verantwoordelijk voor het reserveren van ruimte voor het fysiek inpassen van voorzieningen. Het rijk stimuleert dit op hoofdlijnen onder meer middels het Investeringsbudget Stedelijke Vernieuwing. Ik acht het derhalve niet nodig zelfstandig onderzoek naar deze problematiek te doen; het rapport «Ruimte voor kinderopvang?» geeft ook geen aanleiding tot nader onderzoek (zie vraag 3). </antwoord>
      <antwoord nummer="5">Uit het hiervoor genoemde onderzoek «Ruimte voor kinderopvang?» blijkt dat er voldoende oplossingen voorhanden zijn indien een bestemmingsplan een knelpunt is voor de bouw van kinderdagverblijven (zie vraag 3). Niet is gebleken dat het verstrekken van bouwvergunningen belemmerend of vertragend werkt. Er worden diverse acties ondernomen om gemeenten te ondersteunen de uitbreiding te realiseren. De Vereniging van Nederlandse Gemeenten (VNG) is daar intensief bij betrokken. De beschikbaarheid van accommodaties is een essentieel aandachtsgebied voor het flankerend beleid. Het Waarborgfonds kinderopvang speelt daarin een belangrijke rol. Met het garantiekapitaal van f 35 miljoen kan een investeringsvolume van circa f 250 miljoen worden gegenereerd. Het waarborgfonds heeft tevens de opdracht gekregen tijdens de uitbreidingsperiode gemeenten en instellingen te informeren en adviseren over investeringen in kinderopvangaccommodaties. Daarnaast richt het waarborgfonds zich op woningcorporaties, vastgoedorganisaties en financiële instellingen. Op 30 november a.s. wordt tijdens een landelijk congres voor alle betrokken de mogelijkheden – praktijkervaringen, knelpunten én oplossingen – gepresenteerd voor het realiseren van kinderopvangaccommodaties. </antwoord>
      <antwoord nummer="6">Het verdient de voorkeur kinderopvang zo veel mogelijk op wijk- en buurtniveau in steden en dorpen te organiseren, maar ik kan mij voorstellen dat kinderopvang op de boerderij in sommige gevallen een alternatief kan bieden. In het huidige rijksbeleid geldt voor vrijkomende agrarische gebouwen dat functies die niet goed passen bij het karakter van het landelijk gebied dienen te worden geweerd. In de meeste gevallen zal kinderopvang in boerderijen goed inpasbaar zijn in het landelijk gebied. Zeker als de kinderopvang gericht is op bewoners van het landelijk gebied is er weinig op tegen om het in leegstaande agrarische gebouwen toe te staan. Wel dient er op te worden gelet dat geen overbodige automobiliteit optreedt en dat het gebouw, waarin de activiteit wordt uitgeoefend, niet binnen de stankcirkel van omliggende agrarische bedrijven ligt. Ook kan daarbij worden betrokken of de waarde en de kwetsbaarheid van het betreffende gebied niet worden aangetast. Uiteraard dient ook opvang op de boerderij te voldoen aan de kwaliteitseisen ten aanzien van kinderopvang. </antwoord>
      <antwoord nummer="7">Ja. Het lijkt mij geen goede zaak als ouders geen mogelijkheid tot kinderopvang in een nabij liggende stad of dorp hebben en geheel zijn aangewezen op kinderopvang in een boerderij. </antwoord>
      <antwoord nummer="8">Het ligt niet voor de hand dat het gebrek aan mogelijkheden tot kinderopvang wordt veroorzaakt door de schaarse grond in verstedelijkte gebieden. Ik vertrouw er op dat gemeenten op termijn in voldoende mate kunnen voorzien in huisvestingsmogelijkheden voor kinderopvang. Vrijwel alle gemeenten hebben de verantwoordelijkheid op zich genomen om hun deel van de uitbreiding van kinderopvang te realiseren. Het Kabinet heeft adequate maatregelen getroffen om hen daarin te ondersteunen. Bij schrijven van 12 september 2000 (kamerstukken II 1999–2000, 26 587, nr. 10) is uw Kamer daarvan een overzicht gegeven. De komende tijd worden de ontwikkelingen nauwlettend gevolgd. Aan het einde van dit jaar zal er meer duidelijkheid zijn over de mate waarin de uitbreiding in de praktijk haalbaar is. Het is primair aan de gemeenten om te bepalen of kinderopvang op boerderijen toelaatbaar is. In het onderhavige geval van «De Boerderij» in Weesp heeft de gemeente nog geen artikel 19-procedure gestart, omdat de gemeente heeft gevraagd om aanpassing van het plan. Daarom is het plan ook nog niet aan de provincie voorgelegd voor een verklaring van geen bezwaar. De Inspecteur van de Ruimtelijke Ordening zal pas in dat stadium voor de provincie om een oordeel worden gevraagd. Ik ben van mening dat ook in dit geval de normale r.o.-procedures dienen te worden gevolgd. Ik wijs er op dat erin het plan-Weesp sprake lijkt te zijn van uitbreiding tot een voorziening met een behoorlijke omvang alsmede van extra bebouwing. Als de boerderij aan het agrarische gebruik wordt onttrokken kan de gemeente de agrarische functie in het bestemmingsplan op basis van goede argumenten wijzigen in een niet-agrarische functie. Bij combinatie van functies kan een gemengde bestemming (bijv. agrarische functie; niet-agrarisch gebruik mogelijk) worden gehanteerd. Vanuit ruimtelijke overwegingen zal met name gekeken moeten worden naar de inpassing van eventuele extra bebouwing. </antwoord>
      <noten afkomstig="antwoord"/>
   </antwoorden>
</kvr>
