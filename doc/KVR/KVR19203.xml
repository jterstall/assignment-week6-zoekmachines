<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Dam, Wolfsen en Dijsselbloem (allen PvdA) aan de ministers van Binnenlandse Zaken en Koninkrijksrelaties en van Justitie over mogelijk concert van neo-nazistische bands in Eindhoven. (Ingezonden 21 november 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19203
</item>
         <item attribuut="Inhoud">Vragen naar aanleiding van uitlatingen van de burgemeester van Eindhoven tegenover de gemeenteraad over de juridische mogelijkheden die hij zag om het concert van neo-nazistische bands op 8 november 2003 te voorkomen. Aanvullende vragen op eerder gestelde vragen van het lid Van der Staaij, en van de leden Verhagen, Van Aartsen en Ditrich, ingezonden 13 november 2003.</item>
         <item attribuut="Rubriek">Criminaliteit en openbare orde (Handhaving openbare orde) Staats- en bestuursrecht (Grondrechten)</item>
         <item attribuut="Trefwoorden">Openbare orde en veiligheid Rassendiscriminatie</item>
         <item attribuut="Vindplaats">Kamervragen met antwoord 2003-2004, nr. 582, Tweede Kamer</item>
         <item attribuut="Vraagnr_bij_indiening">2030403510</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="PvdA">Van Dam</persoon>
            <persoon partij="PvdA">Wolfsen</persoon>
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2004-01-09</item>
         <item attribuut="Datum_indiening">2003-11-21</item>
         <item attribuut="Document-id">KVR19203</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1241" allpagenumbers="1241 1242" vetnummer="2030403510" code="0304tkkvr582" lopendefooter="Tweede Kamer, vergaderjaar 2003–2004, Aanhangsel" filenaam="KVR19203" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="582" onderwerp="" indiendatum="2003-11-21">
         <vrager partij="PvdA" oorsprong="parlement">Van Dam</vrager>
         <vrager partij="PvdA" oorsprong="parlement">Wolfsen</vrager>
         <vrager partij="PvdA" oorsprong="parlement">Dijsselbloem</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2004-01-9">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Deelt u de mening dat racistische of antisemitische uitingen verwerpelijk zijn en bestreden moeten worden, ook als deze verpakt worden in «culturele» uitingen, zoals popmuziek? </vraag>
      <vraag nummer="2">Is het u bekend dat de burgemeester van Eindhoven aan de gemeenteraad heeft meegedeeld dat hij juridisch onvoldoende mogelijkheden had om het concert van neo-nazistische bands op zaterdag 8 november 2003 te voorkomen en dat hij vreesde «huisvredebreuk» te plegen bij een eventueel ingrijpen? </vraag>
      <vraag nummer="3">Deelt u de mening van de burgemeester dat er juridisch geen enkele grond was om het concert te voorkomen? Zo ja, welke wettelijke bepalingen stonden optreden in de weg? </vraag>
      <vraag nummer="4">Zo neen, welke wettelijke mogelijkheden had de burgemeester om op te treden? </vraag>
      <vraag nummer="5">Bent u van mening dat het risico van huisvredebreuk reëel was, gelet op het feit dat sprake was van een concert met meer dan honderd bezoekers? </vraag>
      <vraag nummer="6">Bent u van mening dat het risico op huisvredebreuk op zich voldoende grond was om niet op te treden? </vraag>
      <vraag nummer="7">Deelt u, alles overziend, de beslissing van de burgemeester van Eindhoven om het concert ongehinderd door te laten gaan? </vraag>
      <noten afkomstig="vraag">
         <noot nummer="1" datum="2003-11-18" bron="Eindhovens Dagblad">Eindhovens Dagblad, 18 november 2003</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Van der Staaij, ingezonden 13 november 2003 en van de leden Verhagen, Van Aartsen en Dittrich, ingezonden 13 november 2003. </toelichting>
   <antwoorden aantal="6">
      <antwoord nummer="1">Racisme en antisemitisme zijn moreel verwerpelijk en in strijd met de Grondwet en mensenrechtenverdragen. Zij tasten de menselijke waardigheid in haar kern aan. Daarnaast kunnen zij leiden tot spanningen tussen verschillende bevolkingsgroepen. Deze verschijnselen verdienen daarom een resolute afkeuring. De regering heeft onlangs in dit kader een Nationaal Actieplan Discriminatiebestrijding opgesteld, dat binnenkort aan uw Kamer zal worden toegezonden. Uitingen van kunst en cultuur, zoals popmuziek, vallen onder de vrijheid van artistieke expressie, welke vrijheid een wezenlijk kenmerk van een democratische samenleving is en begrepen is in het recht van vrijheid van meningsuiting zoals vastgelegd in de Grondwet en in mensenrechtenverdragen. Onbeperkt is het recht van vrijheid van artistieke expressie niet. Het wordt ondermeer begrensd door wettelijke verboden die strekken ter bescherming van derden, zoals het verbod een groep mensen in het openbaar te beledigen vanwege hun ras. De rechter zal telkens met inachtneming van de omstandigheden van het geval moeten afwegen of de grens van het recht van vrijheid van artistieke expressie is overschreden. Deze grens wordt in ieder geval overschreden wanneer de kunstenaar het recht van vrijheid van artistieke expressie kennelijk misbruikt om beledigingen van personen of groepen te uiten (vgl. HR 9 oktober 2001, Elronr ZD2776). </antwoord>
      <antwoord nummer="2">Volgens informatie van de gemeente Eindhoven is aan de gemeenteraad(scommissie) medegedeeld dat de burgemeester op grond van de informatie en de adviezen, van onder meer de politie en de juridisch adviseurs, heeft geconcludeerd dat er geen sprake zou zijn van een concert in een voor het publiek toegankelijke ruimte en dat er derhalve geen grondslag was voor een verbod van het aangekondigde concert. Daarbij is tevens aangegeven dat de burgemeester noch het college de bevoegdheid hebben om in te grijpen in een besloten feest, zolang er geen sprake is van verstoring van de openbare orde. Zou dit laatste het geval zijn geweest, dan zou de burgemeester een noodverordening in werking hebben gesteld. </antwoord>
      <antwoord nummer="3 en 4">De bedoelde bijeenkomst valt onder het regime van art. 8 van de Wet openbare manifestaties. Deze bepaling staat geen preventief ingrijpen toe. De wetgever heeft ten aanzien van manifestaties op andere dan openbare plaatsen expliciet gekozen voor een stelsel van repressief toezicht: de burgemeester kan alleen een opdracht tot beëindiging geven indien de bescherming van de gezondheid of de bestrijding van wanordelijkheden dat vordert. Aan geen van deze voorwaarden was naar zijn inzicht voldaan. </antwoord>
      <antwoord nummer="5">Op grond van artikel 8, tweede lid, van de Wet openbare manifestaties hebben de burgemeester en door hem aan te wijzen personen toegang tot manifestaties op andere dan openbare plaatsen. Voor woningen geldt evenwel een strenger regiem. Uit de ingewonnen ambtsberichten blijkt dat de optredens plaatsvonden in gebouwen die gedeeltelijk als woning werden gebruikt en waarvoor de bescherming van het huisrecht geldt. Dat betekent dat binnentreding daar niet mogelijk was zonder last tot binnentreden als bedoeld in de Algemene wet op het binnentreden. </antwoord>
      <antwoord nummer="6">Zoals gesteld in het antwoord op vraag 3 en 4 ontbrak de mogelijkheid van bestuurlijk optreden tegen de bijeenkomst. Het systeem van de Wet openbare manifestaties doet geen afbreuk aan de strafrechtelijke verantwoordelijkheid van de individuele deelnemers. Gelet op de besloten sfeer waarin de optredens zouden plaatsvinden, bestond er echter in dit geval geen aanleiding om strafrechtelijk op te treden. Voor de strafbaarheid van racistische of antisemitische uitingen is namelijk vereist dat deze «in het openbaar» worden gedaan (artikelen 137c en 137d van het Wetboek van Strafrecht). </antwoord>
      <antwoord nummer="7">De burgemeester heeft mijns inziens bij zijn besluit alle relevante factoren betrokken. </antwoord>
      <noten afkomstig="antwoord"/>
   </antwoorden>
</kvr>
