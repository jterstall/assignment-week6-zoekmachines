<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oudenallen (Groep Van Oudenallen) aan de ministers van Binnenlandse Zaken en Koninkrijksrelaties en van Sociale Zaken en Werkgelegenheid over de invoering van de nieuwe roosters bij de brandweer. (Ingezonden 28 september 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26589
</item>
         <item attribuut="Inhoud">Aanvullende vragen op eerdere vragen van het lid De Wit, ingezonden 15 september 2006. Het betreft het nieuwe arbeidstijdenrooster van de brandweer. Op grond van welke richtlijnen is dit rooster gemaakt. Ook vragen over de extra kosten die gemaakt moeten worden, onder andere door het aannemen en inwerken van nieuwe personeel en over wie deze extra kosten gaat betalen.</item>
         <item attribuut="Rubriek">Criminaliteit en openbare orde (Brandpreventie en brandbestrijding) Inkomen en rechtspositie (Werktijden)</item>
         <item attribuut="Trefwoorden">Arbeidsduur Brandweer</item>
         <item attribuut="Vindplaats">Kamervragen met antwoord 2006-2007, nr. 177, Tweede Kamer</item>
         <item attribuut="Vraagnr_bij_indiening">2060700380</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Sociale Zaken en Werkgelegenheid (SZW)</item>
         <item attribuut="Indiener">
            <persoon partij="Groep Van Oudenallen">Van Oudenallen</persoon>
         </item>
         <item attribuut="Datum_reaktie">2006-10-18</item>
         <item attribuut="Datum_indiening">2006-09-28</item>
         <item attribuut="Document-id">KVR26589</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="377" allpagenumbers="377 378" vetnummer="2060700380" code="0607tkkvr177" lopendefooter="Tweede Kamer, vergaderjaar 2006–2007, Aanhangsel" filenaam="KVR26589" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="177" onderwerp="" indiendatum="2006-09-28">
         <vrager partij="Groep Van Oudenallen" oorsprong="parlement">Van Oudenallen</vrager>
         <vraagt-aan>de ministers van Binnenlandse Zaken en Koninkrijksrelaties en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2006-10-18">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1">Wanneer heeft u een besluit genomen over de invoering van landelijke brandweerroosters? 1, 2, 3, 4 </vraag>
      <vraag nummer="2">Met ingang van welke datum geldt het nieuwe arbeidstijdenrooster van de Brandweer? </vraag>
      <vraag nummer="3">Waarop berust dit besluit? </vraag>
      <vraag nummer="4">Verplichten Europese richtlijnen of andere Europese regels tot dit besluit? </vraag>
      <vraag nummer="5">Aan welke verplichtingen of richtlijnen moet Nederland voldoen? </vraag>
      <vraag nummer="6">Is het waar dat door de invoering van dit rooster, meer personeel moet worden aangenomen? Zo ja, hoeveel extra personeel zou dit per gemeente betekenen en hoeveel kost dit per gemeente? Hoeveel kost het om nieuw personeel in te werken, hetgeen twee jaar duurt? </vraag>
      <vraag nummer="7">Op welke wijze is er overleg geweest, bijvoorbeeld met de Vereniging van Nederlandse Gemeenten, voordat dit besluit is genomen? </vraag>
      <vraag nummer="8">Deelt u de mening dat de roosters samen moeten vallen met het aannemen van en het inwerken van nieuw personeel? Zo neen, waarom niet? </vraag>
      <vraag nummer="9">Wanneer is er duidelijkheid over de proefprocessen die worden of zullen worden gevoerd waar het gaat om het uurloon van de werk-, wacht-, en slaapuren zoals de huidige 24 uursdiensten die kennen? </vraag>
      <vraag nummer="10">Waren de gemeenten op de hoogte van het feit dat dit besluit voor het streng uitvoeren van de richtlijnen gemiddeld 3 miljoen Euro per grote gemeente gaat kosten? </vraag>
      <vraag nummer="11">Voor wiens rekening komen deze kosten? </vraag>
      <vraag nummer="12">Op welke wijze draagt de Rijksoverheid bij aan deze kosten? </vraag>
      <noten afkomstig="vraag">
         <noot nummer="1" datum="2006-08-18" bron="VNG">VNG, 18 augustus 2006, kenmerk MARZ/CvA/U200601325</noot>
         <noot nummer="2" datum="2006-02-3" bron="Persbericht ministerraad">Persbericht ministerraad, 3 februari 2006</noot>
         <noot nummer="3">Niet-dossierstuk SZW0600324 en bijlage, vergaderjaar 2005–2006</noot>
         <noot nummer="4" documenttype="Kamerstuk" kamerstuk-id="29 376" documentnummer="8" documentjaargang="2005-2006">Kamerstuk 29 376, nr. 8, vergaderjaar 2005–2006</noot>
      </noten>
   </vragen>
   <toelichting>Deze vragen dienen ter aanvulling op eerdere vragen van het lid De Wit (SP), ingezonden 15 september 2006 (vraagnummer 2050619280). </toelichting>
   <antwoorden aantal="9">
      <antwoord nummer="1">Ik heb geen besluit genomen over de invoering van landelijke brandweerroosters. De verantwoordelijkheid voor het organisatie- en personeelsbeleid voor de brandweer ligt bij de lokale en regionale besturen. </antwoord>
      <antwoord nummer="2">Bij de beantwoording van de volgende vragen ga ik ervan uit dat u met het nieuwe arbeidstijdenrooster het gewijzigde Arbeidstijdenbesluit van 22 november 2005 bedoelt (Stb. 2005, 605). Dit besluit omvat enkele wijzigingen van het Arbeidstijdenbesluit, onder andere voor de brandweer. Het besluit is op 1 juni 2006 in werking getreden (Stb. 2006, 111). </antwoord>
      <antwoord nummer="3">Het gewijzigde Arbeidstijdenbesluit berust op artikel 2:1 lid 1 (en 2:7 lid 1, 4:3 lid 2 en 4, 5:12 lid 1) van de Arbeidstijdenwet. </antwoord>
      <antwoord nummer="4">De wijzigingen die in het Arbeidstijdenbesluit zijn opgenomen zijn nodig om de Nederlandse regelgeving die tengevolge van het Jaegerarrest van het Hof van Justitie van de Europese Gemeenschappen strijdig was geworden met de Europese arbeidstijdenrichtlijn, weer in overeenstemming met het Europese recht te brengen. </antwoord>
      <antwoord nummer="5">In algemene zin moet Europese regelgeving in nationale wetgeving worden omgezet. Voor wat betreft de Arbeidstijdenrichtlijn moet Nederland onder meer aan het volgende voldoen: a) de maximale arbeidstijd mag niet meer dan 48 uur gemiddeld per week bedragen en b) ook slaap- en wachturen worden hierbij tot de arbeidstijd gerekend. </antwoord>
      <antwoord nummer="6">Zonder de wijzigingen die per 1 juni van kracht zijn geworden zou de inzetbaarheid van het huidige personeel dat werkt in aanwezigheidsdiensten sterk ingeperkt worden, omdat tengevolge van het Jaegerarrest alle uren tijdens een aanwezigheidsdienst beschouwd moeten worden als arbeidstijd. Dit zou betekenen dat de maximale arbeidstijd voor aanwezigheidsdiensten – voor de meeste sectoren is dit 45 uur resp. 40 uur per week indien er in de nachtelijk uren wordt gewerkt – sneller bereikt zou worden. Door aanpassing van de regelgeving blijft het juridisch mogelijk om de oude roosters voort te zetten ten einde de continuïteit van de dienstverlening te waarborgen. De ingevoerde wijzigingen in de regelgeving maken het juist mogelijk om zonder extra personeel aan te trekken de oude roosters te continueren door gebruik te maken van de opt out. Hiervoor is individuele instemming van de werknemers nodig. De opt out biedt beroepsbrandweerlieden de mogelijkheid om zoveel mogelijk volgens dezelfde roosters (54 uur per week) te kunnen blijven werken. </antwoord>
      <antwoord nummer="7">Vanaf het begin is de Vereniging van Nederlandse Gemeenten en daarvan het College voor Arbeidszaken (CvA) nauw betrokken geweest bij de totstandkoming van het gewijzigde Arbeidstijdenbesluit. De wijzigingen in het Arbeidstijdenbesluit zijn met de desbetreffende sectoren en bonden besproken en daarin is ook de VNG gekend. </antwoord>
      <antwoord nummer="8">Neen, door de eerder genoemde mogelijkheid tot verlenging van de arbeidstijd (opt out of maatwerkregeling) kan de bestaande situatie zo veel mogelijk in stand blijven en hoeven de roosters niet te worden gewijzigd. </antwoord>
      <antwoord nummer="9 t/m 12">De opt out, neergelegd in het gewijzigde Arbeidstijdenbesluit, biedt de mogelijkheid om zoveel mogelijk volgens dezelfde roosters te kunnen blijven werken. Werknemers kunnen op individuele basis schriftelijk akkoord gaan met een gemiddelde arbeidstijd per week van meer dan 48 uur (inclusief wacht- en slaapuren). Een verlengde arbeidstijd is toegestaan tot 60 uur gemiddeld per week, hetgeen voldoende zou moeten zijn. Immers in de meeste brandweerkorpsen met beroepspersoneel bedraagt het huidige gemiddeld aantal uren (inclusief wacht- en slaapuren) ingeval van 24-uursdiensten 54 uur (zie hiervoor ook de ledenbrief van de Vereniging van Nederlandse Gemeenten van 13 maart jl.). Ik ben mij ervan bewust dat de introductie van een opt out, de gemeente als werkgever afhankelijk maakt van de instemming van werknemers en daarmee een extra inspanning vraagt. Voor alle sectoren is in verband daarmee rekening gehouden met een voorbereidingstijd van 6 maanden nadat de regels in december 2005 gepubliceerd zijn. Inmiddels is gebleken dat bij de brandweer de implementatie van de gewijzigde regels nog niet is voltooid. De implementatie van de nieuwe regels, de gevolgen voor de brandweerzorg in de gemeenten en de rol van het proefproces zijn onderwerpen die zeer binnenkort met de G 4 en de VNG besproken zullen worden door het ministerie van Binnenlandse Zaken en Koninkrijkrelaties en het ministerie van Sociale Zaken en Werkgelegenheid. Op de uitkomsten daarvan en een mogelijk vervolg kan en wil ik vooralsnog niet vooruitlopen. </antwoord>
      <noten afkomstig="antwoord"/>
   </antwoorden>
</kvr>
