<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Staaij (SGP) en Huizinga-Heringa (ChristenUnie) aan de minister van Buitenlandse Zaken over de situatie van christenen in China. (Ingezonden 20 juli 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26142
</item>
         <item attribuut="Inhoud">Vragen over de arrestatie en detentie van christenen in China. Is de minister bereid, ook in EU verband, de godsdienstvrijheid ter sprake te brengen en verdere politieke actie te ondernemen.</item>
         <item attribuut="Rubriek">Cultuur en taal (Overig) Staats- en bestuursrecht (Grondrechten)</item>
         <item attribuut="Trefwoorden">China Godsdiensten Mensenrechten</item>
         <item attribuut="Vindplaats">Kamervragen met antwoord 2005-2006, nr. 1938, Tweede Kamer</item>
         <item attribuut="Vraagnr_bij_indiening">2050616780</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SGP">Van der Staaij</persoon>
            <persoon partij="ChristenUnie">Huizinga-Heringa</persoon>
         </item>
         <item attribuut="Datum_reaktie">2006-08-14</item>
         <item attribuut="Datum_indiening">2006-07-20</item>
         <item attribuut="Document-id">KVR26142</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4121" allpagenumbers="4121 4122" vetnummer="2050616780" code="0506tkkvr1938" lopendefooter="Tweede Kamer, vergaderjaar 2005–2006, Aanhangsel" filenaam="KVR26142" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1938" onderwerp="" indiendatum="2006-07-20">
         <vrager partij="SGP" oorsprong="parlement">Van der Staaij</vrager>
         <vrager partij="ChristenUnie" oorsprong="parlement">Huizinga-Heringa</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-08-14">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u de recente berichten over de arrestatie en de behandeling van verscheidende christenen in China? <voetnoot nummer="1"/>Kunt u de inhoud van deze berichten bevestigen? Over welke eigen gegevens beschikt u met betrekking tot de arrestatie en detentie van christenen in China in de afgelopen maanden? </vraag>
      <vraag nummer="2">Deelt u de mening dat de ontwikkelingen in China ten aanzien van de bejegening van christenen zorgen baren en om politieke actie vragen? </vraag>
      <vraag nummer="3">Op welke wijze hebt u in de afgelopen periode het onderwerp godsdienstvrijheid ter sprake gebracht in uw contacten met de Chinese autoriteiten? Op welke wijze is hiervoor in EU-verband aandacht gevraagd? Heeft dit effect gehad op de situatie van christenen in China? </vraag>
      <vraag nummer="4">Bent u bereid om naar aanleiding van de genoemde berichten opnieuw hierover in contact te treden met de Chinese autoriteiten en uw zorgen kenbaar te maken, en – voorzover u over concrete namen beschikt – indien nodig buiten de publieke kanalen om u in te zetten voor de vrijlating van gedetineerde christenen? </vraag>
      <noten afkomstig="vraag">
         <noot nummer="1" datum="2006-06-28" bron="«Chinese huiskerkleiders opgepakt», Nederlands Dagblad, 18 juli 2006; «China arresteert opnieuw enkele christenen», Reformatorisch Dagblad, 18 juli 2006; «House church pastor sentenced to 7,5 years», www.compassdirect.org, 6 juli 2006; «Dertig Chinese kerkleiders gearresteerd», Reformatorisch Dagblad, 4 juli 2006; , Reformatorisch Dagblad" titel="China pakt in een jaar tijd 2000 christenen op">«Chinese huiskerkleiders opgepakt», Nederlands Dagblad, 18 juli 2006; «China arresteert opnieuw enkele christenen», Reformatorisch Dagblad, 18 juli 2006; «House church pastor sentenced to 7,5 years», www.compassdirect.org, 6 juli 2006; «Dertig Chinese kerkleiders gearresteerd», Reformatorisch Dagblad, 4 juli 2006; «China pakt in een jaar tijd 2000 christenen op», Reformatorisch Dagblad, 28 juni 2006</noot>
      </noten>
   </vragen>
   <antwoorden aantal="2">
      <antwoord nummer="1">Ja, ik ken de recente berichten over de arrestatie en de behandeling van verscheidende niet-geregistreerde christelijke geloofgemeenschappen in China. Het is mij bekend dat de Chinese overheid hard optreedt tegen niet-geregistreerde religieuze stromingen, waaronder christelijke huisgemeenten en hun leden. Hoewel het gebrek aan vrije informatie in China het moeilijk maakt om een volledig beeld te vormen, kan naar mijn mening worden gesproken van een intensivering van het overheidsoptreden in de afgelopen jaren tegen niet-geregistreerde christelijke huisgemeenten. Ik baseer mij daarbij mede op informatie van zowel de Nederlandse ambassade in Peking, als de EU, die regelmatig rapporteren over ontwikkelingen op het gebied van mensenrechten, inclusief godsdienstvrijheid in China. </antwoord>
      <antwoord nummer="2 t/m 4">Deze al enkele jaren geleden ingezette intensivering van het overheidsoptreden tegen niet-geregistreerde geloofsgemeenschappen baart mij zorgen. Met verwijzing naar mijn antwoorden op vragen van de leden Huizinga-Heringa en Van der Staaij van 7 december 2004 (Kamerstuk 2004–2005, nr. 696), mijn brief met additionele informatie van 20 januari 2005 (Kamerstuk 2004–2005, nr. 823) en mijn antwoorden op vragen van de leden Ferrier en Haverkamp van 12 juli 2005 (Kamerstuk 2004–2005, nr. 2094), wil ik nogmaals benadrukken dat de Nederlandse regering zich inzet voor de ondersteuning van christelijke minderheden in China. Het respect voor godsdienstvrijheid is één van de prioritaire thema’s binnen het Nederlandse mensenrechtenbeleid. In het algemeen verdient het de voorkeur er op aan te dringen dat dit soort kwesties door de EU wordt opgebracht, omdat dan het volledige politieke gewicht van de Unie kan worden aangewend waarmee meer invloed op China wordt uitgeoefend. In EU-kader wordt dan ook, mede op Nederlands initiatief, uitdrukkelijk en bij herhaling aandacht besteed aan godsdienstvrijheid en wordt bij de Chinese autoriteiten aangedrongen op verbetering van de situatie. Tijdens de 20e ronde van de EU-China mensenrechtendialoog in oktober 2005 werd uitgebreid gesproken over godsdienstvrijheid, de nieuwe Chinese regelgeving uit maart 2005 en het onderscheid dat door China wordt gemaakt tussen «normale» en andere religieuze stromingen. De EU heeft bij deze gelegenheid benadrukt dat het recht op het belijden van een godsdienst niet afhankelijk mag zijn van registratie. Op 25 mei 2006 vond de 21e ronde van de EU-China mensenrechtendialoog plaats. Tijdens deze meest recente dialoog is opnieuw over godsdienstvrijheid gesproken. Zoals gebruikelijk is tijdens de dialoog een lijst overhandigd met individuele gevallen en expliciet gevraagd om vrijlating van deze gedetineerden, onder wie personen die vanwege hun (religieuze) overtuiging zijn opgepakt en vastgezet. Ook tijdens de EU-China Top in Helsinki op 9 september aanstaande zal de EU de zorgen over mensenrechtenschendingen aan de Chinese regering overbrengen. In aanvulling daarop uit de Nederlandse regering in bilateraal kader regelmatig haar zorgen over mensenrechtenschendingen in China, ook ten aanzien van godsdienstvrijheid. Tijdens deze contacten worden ook individuele gevallen opgebracht. Daarnaast ondersteunt Nederland de ontwikkeling van de rechtsstaat in China meer in het algemeen door middel van een programma voor juridische samenwerking, dat mede is gericht op de bevordering van mensenrechten. Hiermee is ongeveer 1 miljoen euro per jaar gemoeid. De ervaring leert dat de effecten van de Nederlandse inzet (alsook die in EU- en VN-kader), mede gezien de ontwikkelingen in China, eerder op de langere termijn en niet zozeer op korte termijn te zien zullen zijn. Ik zal mij ook in de toekomst blijven inzetten voor een verbetering van de mensenrechtensituatie in China in het algemeen en het recht op vrijheid van godsdienst in het bijzonder, zowel voor christenen als voor andere religieuze groeperingen. De mensenrechtenambassadeur zal tijdens de bilaterale mensenrechtenconsultaties met China eind dit jaar opnieuw mijn zorgen over de vervolging van christenen en andere religieuze groeperingen aan de Chinese regering overbrengen. </antwoord>
      <noten afkomstig="antwoord"/>
   </antwoorden>
</kvr>
