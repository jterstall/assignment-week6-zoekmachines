<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verhagen (CDA) over schoolmelkregelingen. (Ingezonden 18 december 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6505
</item>
         <item attribuut="Inhoud">De vragen betreffen een experiment bij VO-scholen inzake subsidie op melk, en het drinkafvalproject voor schoolmelk uit flessen.</item>
         <item attribuut="Rubriek">Consument (Verpakkingen) Veeteelt (Zuivel) Voortgezet onderwijs (Bekostiging voortgezet onderwijs)</item>
         <item attribuut="Trefwoorden">Bekostiging voortgezet onderwijs Melk Subsidies Verpakkingen</item>
         <item attribuut="Vindplaats">Kamervragen met antwoord 1997-1998, nr. 713, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Verhagen</persoon>
         </item>
         <item attribuut="Datum_reaktie">1998-02-16</item>
         <item attribuut="Datum_indiening">1997-12-18</item>
         <item attribuut="Document-id">KVR6505</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1451" allpagenumbers="1451 1452" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6505" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="713" onderwerp="" indiendatum="1997-12-18">
         <vrager partij="CDA" oorsprong="parlement">Verhagen</vrager>
         <vraagt-aan/>
      </vraagdata>
      <antwoorddata antwoorddatum="16 februari 1998), zie ook Aanhangsel Handelingen nr. 641, vergaderjaar 1997–1998">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder>de staatssecretarissen van Buitenlandse Zaken en van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Herinnert u zich nog mijn vragen over schoolmelkregelingen, 10 januari 1995? <voetnoot nummer="1"/>Zo ja, kunt u dan antwoord geven op de volgende vragen? </vraag>
      <vraag nummer="2">Waarom moest het 30 maanden duren, namelijk tot begin van dat schooljaar voordat er een experiment mocht beginnen? Hoe komt het dat het ministerie van Landbouw, Natuurbeheer en Visserij de materie pas na een jaar heeft doorgespeeld naar het Produktschap Zuivel en dat het daar vervolgens ook 18 maanden is blijven liggen? </vraag>
      <vraag nummer="3">Waarom mochten scholen zich niet aanmelden voor het project en waarom kwamen er maar zo weinig scholen voor in aanmerking? Is het niet mogelijk meer scholen bij dit project te betrekken? </vraag>
      <vraag nummer="4">Hoe komt het dat bij het experiment alleen maar VO-scholen zijn betrokken en geen basisscholen, terwijl de organisatie op basisscholen zich veel meer leent om met zo’n proef mee te doen? </vraag>
      <vraag nummer="5">Waarom is het experiment zo beperkt opgezet dat alleen op melk subsidie verkregen kon worden en bijvoorbeeld niet op chocolademelk of andere melkproducten? </vraag>
      <vraag nummer="6">Had de Projectgroep School &amp; Milieu uit Doetinchem, de initiatiefnemer voor de schoolmelk uit flessen, voor het drinkafvalproject middelen aangevraagd? Hoe verklaart u het antwoord van de commissie voor bezwaarschriften dat de actie niet educatief zou zijn, terwijl u in uw antwoord op bovengenoemde vragen zegt dat het grote opvoedkundige waarde heeft? </vraag>
      <vraag nummer="7">Bent u nog steeds van mening dat het experiment een opvoedkundige waarde heeft en bent u van mening dat het een vernieuwend experiment betreft, waarbij het een goede zaak zou zijn als het toegepast kan worden in andere delen van Nederland? Zo ja, waarom is er dan door de commissie van LNV afwijzend in deze zaak beschikt? </vraag>
      <noten afkomstig="vraag">
         <noot nummer="1" documenttype="Kamervragen">Aanhangsel Handelingen, nrs. 435 en 466, vergaderjaar 1994–1995.</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 3">Reeds in januari 1995 heeft het Ministerie van Landbouw, Natuurbeheer en Visserij deze materie besproken met het Productschap Zuivel. Er is toen terstond een werkgroep, onder leiding van het Ministerie van LNV, en met deelname van het productschap ingesteld. De belangrijkste aandachtspunten van deze werkgroep waren: a) onderzoek naar alternatieve schoolmelkverpakkingen teneinde tot minder milieubelasting te komen; b) nagaan of er op nationaal niveau steun en belangstelling bestaat bij ouders voor proeven met het uitschenken van melk; c) de mogelijkheden van het terugnemen van verpakkingsafval bij primair en secundair onderwijs en d) de haalbaarheid van een proef met het uitschenken van melk. Op basis van de slotconclusies van deze werkgroep is, in de tweede helft van 1995, aan het Productschap gevraagd om in overleg met betrokkenen een uitschenkproef te starten. In mei 1996 was de opzet van de uitschenkproef uitgewerkt, waarna met de selectie van scholen is begonnen. In totaal werden, in 3 tranches, 75 scholen aangeschreven, waarop tot juni 1997 slechts 9 positieve reacties binnen zijn gekomen. Ook een oproep om zich voor deelname aan te melden ondermeer via een persbericht, gedaan door de Projektgroep School en Milieu in Doetinchem, heeft tot op heden niet tot extra vragen van scholen uit het secundair onderwijs geleid. Behalve de tijd die gemoeid was met het contact met de scholen, hebben de procedures die met het aanpassen van de betreffende regelgeving samenhangen, veel tijd gekost. </antwoord>
      <antwoord nummer="4">De problemen met de schoolmelkregeling bij basisscholen richtten zich met name op het terugnemen van verpakkingsafval. Er is een proef gestart voor het testen van retoursystemen voor schoolmelkverpakkingen bij basisscholen. Op grond van de positieve resultaten van die proef is met ingang van het schooljaar 1995/1996 het retour nemen van schoolmelkverpakking integraal ingevoerd. Voor een experiment met het uitschenken van melk op basisscholen is bij het Ministerie van LNV tot medio 1997 geen belangstelling gemeld. Overleg hierover met de landelijke organisatie van oudergeledingen bevestigde dat daar geen of nauwelijks steun voor bestaat. </antwoord>
      <antwoord nummer="5">In aanvang werd gekozen voor een simpele uitschenkproef. Meer producten zouden tot meer complicaties kunnen leiden waardoor de kans van slagen zou kunnen afnemen. Op verzoek van een deelnemer is de proef inmiddels met chocolademelk uitgebreid. Andere melkproducten, zoals karnemelk of yoghurtdrinks, komen ingevolge de EU-schoolmelkregeling niet voor subsidie in aanmerking. </antwoord>
      <antwoord nummer="6">Ja, de Projectgroep School &amp; Milieu uit Doetinchem heeft een projectvoortstel ingediend bij de toenmalige Nationale Commissie Voorlichting, Bewustwording en Ontwikkelingssamenwerking (inmiddels Stichting NCDO), in het kader van de Extra Impuls Natuur- en Milieu-educatie (NME) 1996/2000. Bij de beoordeling bleek het voorstel van de Projectgroep School &amp; Milieu uit Doetinchem niet aan de gestelde criteria (TK 20 487, nr. 14 van 20 juni 1995 en TK 20 487, nr. 15 van 30 januari 1996) te voldoen en is het om deze reden afgewezen. In mijn eerder antwoord op uw vragen over schoolmelkregelingen heb ik aangegeven mede om opvoedkundige redenen in te stemmen met het stimuleren van milieubewust gedrag bij leerlingen. Het desbetreffende projectvoorstel heeft vooral een technisch uitvoerend karakter en schoot uit het oogpunt van educatieve kwaliteit, het verschaffen van uitleg aan leerlingen en het bevorderen van leerprocessen ter zake, tekort. </antwoord>
      <antwoord nummer="7">Zoals uit mijn antwoord op vraag 6 blijkt, ben ik niet van mening dat genoemd voorstel een vernieuwend educatief experiment vormt, dat toepassing in andere delen van Nederland verdient. Dat neemt niet weg dat ik bereid ben een nieuw geformuleerd projectvoorstel in overweging te nemen, wanneer dit: a. past binnen de vastgestelde beleidskaders, projectcriteria, prioriteiten en financieringsmogelijkheden van de Extra Impuls Natuur- en Milieu-educatie 1996/2000; b. het karakter heeft van een vernieuwend educatief experiment; c. en voldoende scholen bereid zijn daadwerkelijk te participeren in de implementatiefase van de projectresultaten. De noodzaak van een realistisch breed draagvlak binnen de scholen is evident. </antwoord>
      <noten afkomstig="antwoord"/>
   </antwoorden>
</kvr>
