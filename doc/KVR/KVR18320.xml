<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Dam en Van Heemst (beiden PvdA) aan de ministers van Binnenlandse Zaken en Koninkrijksrelaties, van Justitie en van Economische Zaken over de registratie van gestolen mobiele telefoons. (Ingezonden 19 juni 2003); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18320
</item>
         <item attribuut="Inhoud">Vragen naar de reden dat er momenteel geen landelijke registratie wordt bijgehouden van diefstal van mobiele telefoons.</item>
         <item attribuut="Rubriek">Communicatie, media en informatievoorziening (Telecommunicatie) Criminaliteit en openbare orde (Criminaliteitsbestrijding en -preventie)</item>
         <item attribuut="Trefwoorden">Criminaliteitsbestrijding Telefonie</item>
         <item attribuut="Vindplaats">Kamervragen met antwoord 2002-2003, nr. 1765, Tweede Kamer</item>
         <item attribuut="Vraagnr_bij_indiening">2020313530</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS) Economische Zaken (EZ)</item>
         <item attribuut="Indiener">
            <persoon partij="PvdA">Van Dam</persoon>
            <persoon partij="PvdA">Van Heemst</persoon>
         </item>
         <item attribuut="Datum_reaktie">2003-08-21</item>
         <item attribuut="Datum_indiening">2003-06-19</item>
         <item attribuut="Document-id">KVR18320</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3689" allpagenumbers="3689 3690 3691" vetnummer="2020313530" code="0203tkkvr1765" lopendefooter="Tweede Kamer, vergaderjaar 2002–2003, Aanhangsel" filenaam="KVR18320" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1765" onderwerp="" indiendatum="2003-06-19">
         <vrager partij="PvdA" oorsprong="parlement">Van Dam</vrager>
         <vrager partij="PvdA" oorsprong="parlement">Van Heemst</vrager>
         <vraagt-aan>de ministers van Binnenlandse Zaken en Koninkrijksrelaties, van Justitie en van Economische Zaken</vraagt-aan>
      </vraagdata>
      <antwoorddata antwoorddatum="2003-08-21">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de ministers van Justitie en van Economische Zaken</mede-antwoorder>
      </antwoorddata>
   </meta>
   <vragen aantal="16">
      <vraag nummer="1" voetnoot="1">Waarom wordt er momenteel geen landelijke registratie bijgehouden van de diefstal – al dan niet met geweld – van mobiele telefoons? <voetnoot nummer="1"/>Zijn er plannen om informatie over deze delicten in de nabije toekomst landelijk te gaan verzamelen? Zo neen, waarom niet? </vraag>
      <vraag nummer="2">Waarom denkt u dat de cijfers van de regio Amsterdam-Amstelland representatief zijn voor de rest van Nederland? </vraag>
      <vraag nummer="3">Is er een «ranglijst» van bij diefstal en beroving favoriete goederen en op welke plek staan GSM’s dan? </vraag>
      <vraag nummer="4">Van hoeveel procent van de aangiftes van diefstal of beroving van een GSM kan een technisch onderzoek worden gestart? </vraag>
      <vraag nummer="5">Hoe heeft het percentage straatroven, waarbij een GSM een deel van de buit was zich in de periode 2001 tot 2003 ontwikkeld, dit gelet op uw uiteenzetting dat het percentage straatroven dat alleen gericht is op het buitmaken van een GSM gedaald is van 30% in 2001 naar 10% in 2003? </vraag>
      <vraag nummer="6">Kan op basis van de bij vraag 5 genoemde en gevraagde informatie geconcludeerd worden dat het gebruik van de IMEI-database door de Amsterdamse politie effectief is in het voorkomen van diefstal of beroving van GSM’s? </vraag>
      <vraag nummer="7">Bent u van mening, dat in Groot-Brittannië dezelfde bezwaren zijn aan te voeren als in Nederland tegen het opzetten van een landelijke IMEI-database, die gebruikt wordt om toegang tot de mobiele netten met gestolen mobiele telefoons te blokkeren? Waarom is deze aanpak in Groot-Brittannië dan wel gerealiseerd? </vraag>
      <vraag nummer="8">Welke resultaten heeft het opzetten van de database in Groot-Brittannië opgeleverd? </vraag>
      <vraag nummer="9">Bent u van mening, dat het gebruik van hard-embedded IMEI-nummers in GSM’s een zeer welkom instrument is in de bestrijding van diefstal en beroving van GSM’s? </vraag>
      <vraag nummer="10">Bent u bereid om de wenselijkheid van hard-embedded IMEI-nummers in te brengen in overleg in EU-verband met het doel te komen tot verplichtende regelgeving? </vraag>
      <vraag nummer="11">Beschikt u over informatie of de diefstal of beroving van GSM’s vaak wordt gecombineerd met het in korte tijd bellen van internationale nummers ofwel 090x-betaalnummers? Zo ja, kunt u uiteenzetten hoe vaak die combinatie voorkomt? </vraag>
      <vraag nummer="12">Bent u bereid fermere maatregelen te nemen dan het in uw antwoorden omschreven «doen van een beroep op de maatschappelijke verantwoordelijkheid van de mobiele operators»? </vraag>
      <vraag nummer="13">Bent u bereid de totstandkoming van zo’n landelijke database, op basis waarvan gestolen GSM’s geblokkeerd worden, af te dwingen? </vraag>
      <vraag nummer="14">Bent u bereid de totstandkoming van zo’n database mede te financieren? </vraag>
      <vraag nummer="15">Op welke manier wilt u dit onderwerp op de agenda zetten tijdens het Nederlandse voorzitterschap van de EU in 2004? Wat wordt de inzet van de Nederlandse regering in deze discussie? </vraag>
      <vraag nummer="16">Vindt u het logisch om tot eind 2004 te wachten tot u dit onderwerp in Europees verband op de agenda kunt zetten? </vraag>
      <noten afkomstig="vraag">
         <noot nummer="1">Zie ook Aanhangsel Handelingen nr. 1262, vergaderjaar 2002–2003</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden Van Dam en Van Heemst, Aanhangsel Handelingen nr. 1262, vergaderjaar 2002–2003. </toelichting>
   <antwoorden aantal="15">
      <antwoord nummer="1">De registratie van delicten is op regionale leest geschoeid. De bedrijfsprocessensystemen in de regio’s zijn nog onvoldoende op elkaar afgestemd om een goed landelijk overzicht te creëren. Aan de verbetering van de landelijke informatiehuishouding van de politie wordt momenteel volop gewerkt, onder andere door de ontwikkeling en invoering van één gebruiksvriendelijke en beheersbare informatievoorziening voor het politiewerk. Naar verwachting zal in de loop van het volgende jaar een eerste applicatie daarvan worden opgeleverd, de opsporingsapplicatie, waarna deze landelijk kan worden uitgerold. Deze applicatie maakt het mogelijk voor korpsen relevante en eenduidige opsporingsinformatie uit te wisselen, zowel onderling als naar het landelijke niveau. </antwoord>
      <antwoord nummer="2">De cijfers van de regio Amsterdam-Amstelland zijn afgezet tegen de landelijke criminaliteitsverhoudingen op het gebied van overvallen en voor zover bekend op het gebied van straatroof (Haaglanden, Rotterdam-Rijnmond en Utrecht). Wanneer er over aantallen GSM’s en gestolen GSM’s gesproken wordt is de vertaling van de Amsterdamse cijfers analoog aan de verhouding die vanuit een van de grootste providers wordt gehanteerd. De cijfers die dan een beeld geven van de landelijke situatie betreffen een schatting en zijn niet zozeer representatief in de wetenschappelijke zin. De cijfers laten een opwaartse trend zien in de diefstal van GSM’s in de afgelopen jaren. </antwoord>
      <antwoord nummer="3" voetnoot="1 2 3 4 6 5 5 6 5 7 5 8 5 9 4 4">In de database van de landelijke criminaliteitskaart van de NRI zijn 1 miljoen aangiften opgenomen over het jaar 2002, aangeleverd door bijna alle regionale politiekorpsen. Deze gegevens zijn bewerkt om te komen tot een «ranglijst» van bij diefstal en beroving favoriete goederen. De top 10 is hier weergegeven (75% van de ontvreemde voorwerpen): Nr Omschrijving aantal perc. <voetnoot nummer="1"/>Geluid- en beeldapparatuur 270 803 18 <voetnoot nummer="2"/>Vervoermiddel 190 364 13 <voetnoot nummer="3"/>Waardepapieren 155 178 10 <voetnoot nummer="4"/>Identiteitspapie- ren 93 570 <voetnoot nummer="6"/>
         <voetnoot nummer="5"/>Geld 82 225 <voetnoot nummer="5"/>
         <voetnoot nummer="6"/>Kleding/textiel/ schoeisel 73 011 <voetnoot nummer="5"/>
         <voetnoot nummer="7"/>Gereedschap 70 290 <voetnoot nummer="5"/>
         <voetnoot nummer="8"/>Portemonnee/ portefeuille 68 759 <voetnoot nummer="5"/>
         <voetnoot nummer="9"/>Computer- apparatuur 55 350 <voetnoot nummer="4"/>10 Film-/ fotomateriaal/ optiek 53 895 <voetnoot nummer="4"/>Het is niet eenvoudig om de mobiele telefoon een plaats te geven in de ranglijst. De eerste rubriek «geluid- en beeldapparatuur» is samengesteld uit verschillende items zoals communicatieapparatuur (27%), radio/CD speler (19%), videorecorder (2%) etc. De uitsplitsing van communicatieapparatuur laat zien dat een groot deel bestaat uit (mobiele) telefoons (77%). De registratie maakt niet altijd duidelijk of het al dan niet gaat om een mobiele telefoon. In absolute aantallen gaat het dan om ongeveer 56 000 toestellen. Gezien de ranglijst staat de diefstal van (mobiele) telefoons dan op de 8e of 9e plaats. Hierbij moet niet uit het oog worden verloren dat niet alle regio’s gegevens hebben aangeleverd en dat niet iedere burger aangifte doet. </antwoord>
      <antwoord nummer="4">In principe kan bij elke beroving c.q. eenvoudige diefstal waarbij een GSM is weggenomen, een technisch onderzoek worden ingesteld. </antwoord>
      <antwoord nummer="5">Gezien de tabel die opgenomen is in de beantwoording van de vorige set vragen van 28 maart jl. over de diefstal van mobiele telefoons, laat het percentage straatroven waarbij GSM deel van de buit was, een neerwaartse trend zien van 45 in 2001 naar 35 in 2002. Er zijn geen gegevens bekend van het eerste half jaar van 2003. De daling van het aantal straatroven dat alleen gericht is op het buitmaken van een GSM van 30% in 2001 naar 10% in 2003 heeft alleen betrekking op de politieregio Amsterdam-Amstelland. </antwoord>
      <antwoord nummer="6">Het kan liggen aan de verschillende gerichte activiteiten die de afgelopen tijd door de politie zijn uitgevoerd. Naast de database met IMEI-nummers, is er de GSM-bom geweest– hierbij wordt een gestolen GSM bestookt door de politie met SMSjes met de tekst «deze GSM is gestolen», en de publiciteit hier omheen, en de campagne die in de 4 grote steden is opgestart «Je GSM is veilig bij YUNU en IMEI». Verder zijn met name in de grote steden verhoogde opsporingsinspanningen gepleegd, vaak in de vorm van speciale teams. </antwoord>
      <antwoord nummer="7" voetnoot="1">De problematiek rondom een landelijke IMEI-database, al dan niet aangesloten bij het CEIR <voetnoot nummer="1"/>, is in alle landen hetzelfde. De afwegingen om wel of niet tot een dergelijke database te komen verschillen echter per land. In Groot-Brittannië hebben de operators onder druk van de overheid en de publieke opinie een IMEI-database geïmplementeerd. De bezwaren die zijn aan te voeren tegen het opzetten van een landelijke database worden in Groot-Brittannië beschouwd als een «calculated risk». In Groot-Brittannië is er wel geprobeerd om het systeem waterdicht te maken, door een wet aan te nemen die het veranderen/aanpassen van IMEI-nummers verbiedt en strafbaar stelt. In Groot-Brittannië waren 3 van de 5 operators in het bezit van apparatuur om aansluiting mogelijk te maken aan een IMEI-database. De twee operators die deze voorzieningen niet hadden zijn onder druk van de publieke opinie uiteindelijk overgegaan tot het treffen van voorzieningen om aansluiting te kunnen vinden bij de IMEI-database Dit heeft de twee operators in totaal 3,5 miljoen pond (ongeveer 4,9 miljoen) gekost. Daarnaast is er in totaal nog een bedrag van 2 miljoen pond (ongeveer 2,8 miljoen) besteed aan voorlichting aan het publiek door de overheid, politie en operators gezamenlijk. Evenals in Engeland oefende de overheid in België ook druk uit op de operators om zich aan te sluiten bij het CEIR. Proximus en Base doen vrijwillig mee. Per 1 januari 2003 heeft Mobistar (Orange) zich onder dwang van een Koninklijk Besluit bij het CEIR aangesloten. Kortom alle operators in België zijn sinds die datum (al dan niet vrijwillig) aangesloten op het CEIR. In Duitsland doet van de grote operators alleen Vodafone/D2 mee. De andere operators huldigen het standpunt: het onveranderbaar maken van de IMEI is een van de belangrijkste voorwaarden voor implementatie van een IMEI-database met aansluiting op het CEIR. </antwoord>
      <antwoord nummer="8">De resultaten voortvloeiend uit het opzetten van database in Groot-Brittannië zijn tot op heden niet hoopgevend. Door de «Home Office» in Groot-Brittannië wordt gemeld dat de inspanningen die tot op heden zijn verricht nog niet hebben geleid tot een daling van de diefstal van mobiele telefoons in Groot-Brittannië. De enige resultaten die gemeld kunnen worden zijn dat er sinds de start van de campagne op 1 november 2002 er ongeveer 650 000 telefoons geregistreerd zijn in de database en dat er op basis van de nieuwe wetgeving ongeveer 20 personen gearresteerd zijn. </antwoord>
      <antwoord nummer="9">Ja. </antwoord>
      <antwoord nummer="10" voetnoot="2 3 4 5">In EU-verband wordt reeds regelmatig overleg gevoerd over de problematiek rondom IMEI-nummers. Recentelijk heeft de Europese Commissie, mede op aandringen van Nederland, een brief gestuurd naar de EICTA <voetnoot nummer="2"/>en de GSM-Association, waarin de operators en fabrikanten opgeroepen worden om gezamenlijk actie te ondernemen om de diefstal van mobiele telefoons tegen te gaan. Een onderdeel hiervan is het hard-embedded maken van IMEI-nummers. Verder heeft de minister van Economische Zaken namens Nederland ingestemd met de conceptbeslissing van de TCAM-vergadering <voetnoot nummer="3"/>van de Europese Commissie, 23 februari 2003 tot het «onveranderbaar maken» van IMEI-nummers <voetnoot nummer="4"/>. Dit zal mogelijk uiteindelijk leiden tot een EU-richtlijn over deze problematiek. Tevens is deze problematiek reeds ter sprake gekomen in het ECPN <voetnoot nummer="5"/>, waar gediscussieerd wordt over de mogelijkheden om concrete maatregelen uit te werken op bijvoorbeeld het gebied van de bestrijding van de diefstal van mobiele telefoons (het hard-embedded maken van IMEI-nummers is hier een onderdeel van). </antwoord>
      <antwoord nummer="11">Nee, wij beschikken niet over deze specifieke informatie. </antwoord>
      <antwoord nummer="12">Wij zijn via meerdere kanalen aan het werk om deze problematiek aan te pakken. Zoals hierboven reeds bij het antwoord op vraag 10 is aangegeven staat de problematiek inmiddels op de agenda in EU-verband. Het Nationaal Platform Criminaliteitsbeheersing laat op dit moment een studie doen naar de condities waaronder een IMEI database in Nederland kan worden ingevoerd. De resultaten hiervan worden in het najaar verwacht. Wij blijven overigens van mening dat er bij de aanpak van dit probleem belangrijke maatschappelijke verantwoordelijkheid ligt bij de mobiele operators. Inmiddels wordt er hard gewerkt aan de uitvoering van een tweetal maatregelen uit het Veiligheidsprogramma, welke ook van belang kunnen zijn in de strijd tegen de diefstal van mobiele telefoons. Het gaat hier om de beveiliging van diefstalgevoelige apparaten met herkenningschips resp. coderingen (onder andere een mobiele telefoon) en om het openbaar maken van het «gestolen goederen register» van de politie. Middels de voortgangsrapportage van het Veiligheidsprogramma wordt u op de hoogte gehouden van de vorderingen van deze twee maatregelen. </antwoord>
      <antwoord nummer="13 en 14">Gelet op het feit dat de resultaten vanuit Groot-Brittannië (nog) niet de gewenste effecten laten zien (zie het antwoord op vraag 8), willen wij een dergelijke database in Nederland nog niet dwingend opleggen. De vraag naar de wijze van financiering van een dergelijke database zal in het kader van de eerder genoemde studie worden bezien. Voor ons staat nog geenszins vast dat hier een verantwoordelijkheid ligt voor de overheid, gezien ook het feit dat bijvoorbeeld de Britse overheid niet in een dergelijke database heeft geïnvesteerd, maar de operators de kosten volledig voor eigen rekening hebben genomen. </antwoord>
      <antwoord nummer="15">De beveiliging van mobiele telefoons hoort thuis en staat reeds op de agenda binnen de eerste pijler van de Europese Unie. </antwoord>
      <antwoord nummer="16">Nee, wij vinden dit niet logisch. Het onderwerp diefstal van mobiele telefoons staat reeds op de agenda in Europees verband. Zie hiervoor het antwoord op vraag 10 en 15. </antwoord>
      <noten afkomstig="antwoord">
         <noot nummer="1">Central Equipment Identity Register te Dublin</noot>
         <noot nummer="2">European Information and Communication Technology Association</noot>
         <noot nummer="3">Standaardisatie van randapparatuur. Mobiele telefoons vallen onder het begrip randapparatuur en vanuit de eerste pijler kan de EU (aanvullende) voorwaarden stellen, zoals bijvoorbeeld hard-embedded IMEI-nummers</noot>
         <noot nummer="4">Commission Decision on the application of article 3.3d of Directive 1999/5/EC to combat the theft of mobile phones</noot>
         <noot nummer="5">Europees Netwerk inzake Criminaliteitspreventie</noot>
      </noten>
   </antwoorden>
</kvr>
