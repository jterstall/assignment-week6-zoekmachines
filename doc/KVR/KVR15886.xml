<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Knaap (CDA) aan de minister van Volksgezondheid, Welzijn en Sport en de staatssecretaris van Binnenlandse Zaken en Koninkrijksrelaties over de gezondheidszorg op de Nederlandse Antillen. (Ingezonden 30 mei 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15886
</item>
         <item attribuut="Inhoud">Vragen over uitlatingen van de Nederlandse Hoofdinspecteur Gezondheidszorg over de ernstige situatie in de zorgsector op de Nederlandse Antillen.</item>
         <item attribuut="Rubriek">Gezondheidszorg (Algemeen) Staats- en bestuursrecht (Koninkrijk)</item>
         <item attribuut="Trefwoorden">Gezondheidszorg Nederlandse Antillen</item>
         <item attribuut="Vindplaats">Kamervragen met antwoord 2001-2002, nr. 1340, Tweede Kamer</item>
         <item attribuut="Vraagnr_bij_indiening">2010210820</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Van der Knaap</persoon>
         </item>
         <item attribuut="Datum_reaktie">2002-06-28</item>
         <item attribuut="Datum_indiening">2002-05-30</item>
         <item attribuut="Document-id">KVR15886</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2833" allpagenumbers="2833 2834" vetnummer="2010210820" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15886" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1340" onderwerp="" indiendatum="2002-05-30">
         <vrager partij="CDA" oorsprong="parlement">Van der Knaap</vrager>
         <vraagt-aan>de minister van Volksgezondheid, Welzijn en Sport en de staatssecretaris van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-06-28">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de staatssecretaris van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Onderschrijft u de opmerkingen van de Nederlandse Hoofdinspecteur Gezondheidszorg over de ernstige situatie in de zorgsector op de Nederlandse Antillen? <voetnoot nummer="1"/>
      </vraag>
      <vraag nummer="2">Deelt u zijn mening dat deze situatie niet langer kan en mag voortduren? </vraag>
      <vraag nummer="3">Bestaat er tussen de Nederlandse en de Antilliaanse minister van Volksgezondheid verschil van inzicht in de ernst van de situatie? </vraag>
      <vraag nummer="4">Wat is uw reactie op het onlangs gepresenteerde gezamenlijke rapport van de Nederlandse en Antilliaanse inspectie inzake Sehos? </vraag>
      <vraag nummer="5">Waarom is de quick scan inzake de financiële doorlichting van de Antilliaanse gezondheidszorg nog steeds niet uitgevoerd? Bestaat daarover verschil van mening tussen u beiden? </vraag>
      <vraag nummer="6">Acht u deze quick scan nog steeds noodzakelijk, of is het gegeven dat met name steeds meer mensen met gebrekkige financiële middelen de dupe worden van de ernstige situatie voldoende voor het nemen van maatregelen? </vraag>
      <vraag nummer="7">Als de quick scan zal worden uitgevoerd, wanneer en door wie gaat dat gebeuren? </vraag>
      <vraag nummer="8">Deelt u de mening van de Antilliaanse Inspecteur voor de Volksgezondheid dat het op de Antillen ontbreekt aan specifieke wetgeving ten aanzien van de zorg in instellingen? </vraag>
      <vraag nummer="9">Is het waar dat er sinds eind jaren tachtig voorstellen voor wetgeving inzake de gezondheidszorg liggen, maar dat daar nooit iets mee is gedaan? Zo ja, waarom niet? </vraag>
      <vraag nummer="10">Onderschrijft u de stelling van de Nederlandse hoofdinspecteur dat acuut maatregelen moeten worden genomen, met name wat betreft de aanpak van de financiële problemen in de gezondheidszorg? </vraag>
      <vraag nummer="11">Welke initiatieven gaat u nemen om de problemen in de Antilliaanse zorgsector op zo kort mogelijke termijn op te lossen? </vraag>
      <noten afkomstig="vraag">
         <noot nummer="1" datum="2002-05-27" bron="RTL4-nieuws, 24 mei jl., Amigoe">RTL4-nieuws, 24 mei jl., Amigoe, 27 mei 2002</noot>
      </noten>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">Zoals uit het antwoord op vraag 1 blijkt, acht Nederland de situatie in de zorgsector op de Nederlandse Antillen inderdaad zorgwekkend. Er moet echter op gewezen worden dat de regering van de Nederlandse Antillen zelf verantwoordelijk is voor de gang van zaken in haar gebied. Nederland heeft geen bevoegdheid of verantwoordelijkheid op dit beleidsterrein van de Antillen. Dit laat onverlet dat de gezondheidszorg op de Antillen de belangstelling heeft van Nederland. Tijdens het recente werkbezoek vanuit VWS aan de Antillen van 1 t/m 8 juni jl. zijn er gesprekken gevoerd met onder andere de nieuwe minister-president (E. Ys) en de minister van Volksgezondheid (I. Pikerie). Tevens heb ik kennis genomen van het Regeerakkoord van de nieuwe regering (geïnstalleerd 3 juni jl.). Dit heeft mij het vertrouwen gegeven dat de nieuwe regering van de Antillen de problemen in de gezondheidszorg helder onder ogen ziet, en dat ook de wil aanwezig is om de zaken aldaar structureel te verbeteren. Het Regeerakkoord bevat ook vele concrete maatregelen ter verbetering, in de vorm van een stappenplan. Op de totstandkoming van zo’n plan zijn in de contacten met de vorige Antilliaanse regering sterk aangedrongen. Ter ondersteuning van de herstructurering van de gezondheidszorg op de Nederlandse Antillen heeft de staatssecretaris van Binnenlandse Zaken en Koninkrijksrelaties aangeboden een missie van de Wereldbank te financieren. Hierover is reeds contact gelegd met de Wereldbank. </antwoord>
      <antwoord nummer="3">Uit het antwoord op vraag 2 volgt dat er geen verschil van inzicht bestaat. </antwoord>
      <antwoord nummer="4">Het stappenplan geeft wegen ter verbetering aan, zoals integratie per eiland van specialisten in één ziekenhuis en een nauwere samenwerking tussen ziekenhuizen en kleinere klinieken. Overigens vermeldt de inspectie in haar rapport over Sehos – tot stand gekomen na een verzoek van de vorige Antilliaanse regering – dat zij «op dit moment geen ernstige schade heeft geconstateerd in de patiëntenzorg». </antwoord>
      <antwoord nummer="5">De nieuwe regering in de Antillen gaat, volgens het Regeerakkoord, de gezondheidszorg herstructureren in lijn met de adviezen van het rapport-Post («Pijnlijke keuzen bij schaarse middelen», 15 februari 2002). Dat betekent onder meer dat men de werkelijke uitgaven en werkelijke tekorten gaat inventariseren. Gezien de inhoud van het rapport-Post is Nederland het eens met deze aanpak. </antwoord>
      <antwoord nummer="6">Nederland deelt de mening van de nieuwe Antilliaanse regering dat een inventarisatie van uitgaven en tekorten noodzakelijk is. Zie ook het antwoord op vraag 5. Volgens het Regeerakkoord wordt gestreefd naar een basiszorgpakket voor elke burger en een evenwichtige verdeling van financiële middelen op het gebied van preventieve en curatieve zorg. Concrete maatregelen zoals een scherpere controle op tarieven, het invoeren van een geneesmiddelenvergoedingssysteem en het budgetteren van ziekenhuizen moeten de basis gaan vormen voor een betere organisatie en bekostiging van de gezondheidszorg. </antwoord>
      <antwoord nummer="7">Zie de antwoorden op de vragen 5 en 6. De daar bedoelde inventarisatie is een verantwoordelijkheid van de nieuwe Antilliaanse regering. </antwoord>
      <antwoord nummer="8">De nieuwe Antilliaanse regering onderschrijft de noodzaak van specifieke wetgeving ten aanzien van de zorg in instellingen. Zij stelt dit wat breder in het Regeerakkoord: «Een algehele revisie en modernisering van de wet- en regelgeving op het gebied van de volksgezondheid en gezondheidszorg (...)». Het voornemen van de huidige regering om de herstructurering te gaan uitvoeren langs de lijnen van het rapport-Post, betekent dat voor de structuur en de financiering van de gezondheidszorg een wettelijk kader moet komen, waarbij de totstandkoming van een basisverzekering een van de pijlers is. Inmiddels is in Aruba al een Algemene Ziektekostenverzekering tot stand gekomen, gebaseerd op wetgeving. </antwoord>
      <antwoord nummer="9">Wij verwijzen hier naar het antwoord op vraag 8. </antwoord>
      <antwoord nummer="10">Ja. De nieuwe Antilliaanse regering is ook voornemens dit ter hand te nemen, zie de antwoorden op de vragen 5 en 6. </antwoord>
      <antwoord nummer="11">Zoals gezegd is de gang van zaken in de Antilliaanse zorgsector een verantwoordelijkheid van de Antilliaanse regering. Nederland is bereid ter ondersteuning van de herstructurering een missie van de Wereldbank te financieren. Zie ook het antwoord op vraag 2. </antwoord>
      <noten afkomstig="antwoord"/>
   </antwoorden>
</kvr>
