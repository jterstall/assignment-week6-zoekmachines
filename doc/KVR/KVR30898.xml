<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koser Kaya (D66) aan de minister van Sociale Zaken en Werkgelegenheid over het glazen plafond bij het Rijk. (Ingezonden 29 december 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30898
</item>
         <item attribuut="Inhoud">Vragen naar aanleiding van het bericht 'Glazen plafond bij Rijk hardnekkigst; vrouwen stromen bij de overheid minder vaak dan in bedrijfsleven door naar managementfuncties' in de Volkskrant van 9 december 2006.</item>
         <item attribuut="Rubriek">Arbeid (Werknemers) Staats- en bestuursrecht (Rijksoverheid) Welzijn (Vrouwen)</item>
         <item attribuut="Trefwoorden">Overheidspersoneel Rijk Vrouwen</item>
         <item attribuut="Vindplaats">Kamervragen met antwoord 2007-2008, nr. 1348, Tweede Kamer</item>
         <item attribuut="Vraagnr_bij_indiening">2060704910</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="D66">Koser Kaya</persoon>
         </item>
         <item attribuut="Datum_reaktie">2008-02-11</item>
         <item attribuut="Datum_indiening">2006-12-29</item>
         <item attribuut="Document-id">KVR30898</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2889" allpagenumbers="2889 2890" vetnummer="2060704910" code="0708tkkvr1348" lopendefooter="Tweede Kamer, vergaderjaar 2007–2008, Aanhangsel" filenaam="KVR30898" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1348" onderwerp="" indiendatum="2006-12-29">
         <vrager partij="D66" oorsprong="parlement">Koser Kaya</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="11 februari 2008), zie ook Aanhangsel Handelingen nr. 759, vergaderjaar 2006–2007">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met het bericht dat het percentage vrouwen in het bedrijfsleven dat doorstroomt naar managementfuncties anderhalf keer zo groot is als bij de overheid? <voetnoot nummer="1"/>
      </vraag>
      <vraag nummer="2">Wat is de reden dat vooral mannen bij de overheid posities in het middenmanagement bezetten, terwijl bij ministeries relatief veel vrouwen werken, gegeven het feit dat 41% van het werknemersbestand bij ministeries vrouw is, terwijl zij slechts 19% van de middenmanagementfuncties bezetten? </vraag>
      <vraag nummer="3">Deelt u de mening dat deze cijfers indruisen tegen het beleid van de overheid dat meer zou doen voor emancipatie en het bestrijden van het glazen plafond? Zo ja, wat gaat u eraan doen, wat is uw plan van aanpak, wat is uw tijdpad en welke resultaten verwacht u? </vraag>
      <vraag nummer="4">Hoe denkt u over de invoering van een gedragscode zoals wordt voorgesteld, waardoor bedrijven moeten voldoen aan de minimale criteria voor het aantal vrouwen in bestuursposities, of moeten kunnen uitleggen waarom de criteria niet gehaald worden? </vraag>
      <noten afkomstig="vraag">
         <noot nummer="1" datum="2006-12-9" bron="De Volkskrant" titel="Glazen plafond bij Rijk hardnekkigst; vrouwen stromen bij de overheid minder vaak dan in bedrijfsleven door naar managementfuncties">De Volkskrant, 9 december 2006: «Glazen plafond bij Rijk hardnekkigst; vrouwen stromen bij de overheid minder vaak dan in bedrijfsleven door naar managementfuncties»</noot>
      </noten>
   </vragen>
   <antwoorden aantal="4">
      <antwoord nummer="1">Ja, ik ben bekend met het artikel in de Volkskrant van 9 december 2006. </antwoord>
      <antwoord nummer="2">De Volkskrant stelt dat vrouwen bij de Rijksoverheid minder kans hebben om door te stromen naar een managementfunctie dan in het bedrijfsleven. Deze conclusie is gebaseerd op eigen onderzoek van de krant. Daarbij zijn cijfers die beschikbaar zijn gesteld door het ministerie van BZK vergeleken met door de krant zelf verzamelde gegevens van AEX-bedrijven. De conclusie dat de overheid slechter scoort dan het bedrijfsleven is gebaseerd op een gebrekkige vergelijking en klopt niet. De top-24 AEX bedrijven scoren relatief goed, maar zijn niet representatief voor het Nederlandse bedrijfsleven als geheel. Bovendien lopen de definities van management die de krant hanteert voor de overheid en het bedrijfsleven niet synchroon. Een vergelijking tussen de cijfers uit de Emancipatiemonitor 2006 van de 250 grootste bedrijven in Nederland met die van de Rijksoverheid geeft het volgende beeld: Vergelijking op basis van Emancipatiemonitor 2006 Bedrijfsleven top 250 Overheid Overheid meer/minder Topniveau 6,4% (RvB en RvC) 17,3% (s 19) + 10,9% 1e echelon onder top 13,2% 16% (s 16, 17,18) + 2,8% 2e echelon onder top 14,6% 20% (s 14, 15) + 5,4% RvB= Raad van Bestuur: 5,8%; RvC= Raad van Commisarissen: 7,1% Schaal 19: SG’s en DG’s en andere ambtelijke topfuncties, zoals directeuren adviesraden Schaal 18: plvSG’s Schaal 17 en 16: directeuren Schaal 15 en 14: afdelingshoofden en vergelijkbare managers NB: bij uitvoerende overheidsdiensten starten de managementfuncties al op lagere schaalniveaus; deze zijn echter hier niet meegerekend. </antwoord>
      <antwoord nummer="3">De cijfers uit de Volkskrant geven zoals gezegd een vertekend beeld. De cijfers uit de Emancipatiemonitor laten zien dat de overheid het in 2006 over de gehele linie beter doet dan het bedrijfsleven en zelfs aanzienlijk beter als het gaat om het topmanagement. Bovendien komt uit de Emancipatiemonitor 2006 naar voren dat de positieve trend zich bij de overheid sneller ontwikkelt dan in het bedrijfsleven. Dat laat onverlet dat het glazen plafond nog niet voldoende doorbroken is, zowel in het bedrijfsleven als bij de overheid. En dat de overheid als werkgever een voorbeeldfunctie vervult. In de emancipatienota «Meer kansen voor vrouwen, emancipatiebeleid 2008–2011», staan de volgende doelstellingen benoemd: • Bij de benoemingen van nieuwe leden van algemene en algemeentechnische adviescolleges zal in de helft van de gevallen een vrouw worden voorgedragen. • Voor de rijksoverheid geldt de doelstelling dat minstens 25% van de Algemene Bestuursdienst-functies in 2011 door vrouwen bezet zal worden. Het ministerie van BZK is – samen met de andere departementen – verantwoordelijk voor het beleid om deze streefcijfers te halen. In de Emancipatienota is beschreven welke maatregelen hiertoe worden ingezet. </antwoord>
      <antwoord nummer="4">In de Emancipatienota zijn zoals gezegd streefcijfers en doelstellingen benoemd voor vrouwen in topposities in het bedrijfsleven, bij de rijksoverheid en binnen het onderwijs en de wetenschap. Tevens is beschreven met welke maatregelen de streefcijfers en doelstellingen zullen worden behaald. Bij het streefcijfer om in 2010 minimaal 20% vrouwen in de top van het bedrijfsleven te hebben, staat onder andere de TopBrainstorm bijeenkomst van 30 oktober 2007 als initiatief genoemd. Deze bijeenkomst was gericht op concrete maatregelen om de participatie van vrouwen aan de top te stimuleren. Tijdens de bijeenkomst is door de belangrijkste betrokkenen een intentieverklaring ondertekend om te komen tot een charter «Vrouwen naar de top». De betrokkenen zijn: ondergetekende als verantwoordelijk bewindspersoon voor Emancipatie, Staatssecretaris Heemskerk als verantwoordelijk bewindspersoon voor EZ, SER-voorzitter Rinnooy Kan, FNV-voorzitter Jongerius, VNO-NCW- voorzitter Wientjes, voorzitter van het huidige Ambassadeursnetwerk Glazen Plafond, Sybilla Dekker, en initiatiefneemster van TopBrainstorm, Marieke Bax. Inmiddels is afgesproken dat een aantal werkgroepen, voornamelijk bestaande uit vertegenwoordigers van het bedrijfsleven, onder voorzitterschap van Sybilla Dekker en onder de dagelijkse leiding van Marieke Bax, op 28 mei 2008 een charter «Vrouwen naar de top» zal presenteren. Dit gebeurt tijdens de slotbijeenkomst van het Ambassadeursnetwerk. Organisaties die de charter onderschrijven committeren zich aan streefcijfers voor hun eigen organisatie inzake vrouwen in topposities en aan de rapportage over de voortgang hierop. De marketingstrategie en een vorm van (jaarlijkse) «naming &amp; praising/shaming» zijn belangrijke onderdelen van de uit te werken charter. </antwoord>
      <noten afkomstig="antwoord"/>
   </antwoorden>
</kvr>
