<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kamp (VVD) aan de minister en staatssecretaris van Justitie over een Somalische mensensmokkelbende. (Ingezonden 16 april 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15641
</item>
         <item attribuut="Inhoud">Vragen over een onderzoek van het Openbaar Ministerie te Leeuwarden naar een Somalische mensensmokkelbende.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Staats- en bestuursrecht (Grondrechten) Welzijn (Vreemdelingen en asielzoekers)</item>
         <item attribuut="Trefwoorden">Criminaliteitsbestrijding Fraude Mensenrechten Vreemdelingen</item>
         <item attribuut="Vindplaats">Kamervragen met antwoord 2001-2002, nr. 1125, Tweede Kamer</item>
         <item attribuut="Vraagnr_bij_indiening">2010209230</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Kamp</persoon>
         </item>
         <item attribuut="Datum_reaktie">2002-05-15</item>
         <item attribuut="Datum_indiening">2002-04-16</item>
         <item attribuut="Document-id">KVR15641</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2377" allpagenumbers="2377 2378" vetnummer="2010209230" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15641" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1125" onderwerp="" indiendatum="2002-04-16">
         <vrager partij="VVD" oorsprong="parlement">Kamp</vrager>
         <vraagt-aan>de minister en staatssecretaris van Justitie</vraagt-aan>
      </vraagdata>
      <antwoorddata antwoorddatum="2002-05-15">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u van het Openbaar Ministerie in Leeuwarden een rapportage ontvangen van een onderzoek naar een Somalische mensensmokkelbende? <voetnoot nummer="1"/>Indien dat niet het geval is, wilt u de bedoelde rapportage dan opvragen? </vraag>
      <vraag nummer="2">Blijkt uit onderzoek onder andere dat Somalische kinderen om financiële redenen naar Nederland worden gehaald, dat Somaliërs met een verblijfsvergunning vanwege asiel naar hun land met vakantie gaan en dat Somalische vrouwen hier binnen komen met Nederlandse paspoorten van andere Somalische vrouwen? </vraag>
      <vraag nummer="3">Welke maatregelen gaat u nemen om deze praktijken tegen te gaan? </vraag>
      <vraag nummer="4">Worden de verblijfsvergunningen van Somalische statushouders die voor vakantie naar hun land teruggaan ingetrokken? </vraag>
      <vraag nummer="5">Wordt het Somalische vrouwen toegestaan gesluierd op hun Nederlandse paspoortfoto’s te staan? Zo ja, deelt u de mening dat het dan zinloos is een foto deel te laten uitmaken van een paspoort en dat op deze wijze fraude in de hand wordt gewerkt? Bent u bereid deze beleidslijn onmiddellijk te wijzigen? </vraag>
      <vraag nummer="6">Bent u bereid de rapportage en uw reactie daarop aan de Tweede Kamer te zenden? </vraag>
      <noten afkomstig="vraag">
         <noot nummer="1" datum="2002-04-11" bron="De Telegraaf">De Telegraaf, 11 april 2002</noot>
      </noten>
   </vragen>
   <antwoorden aantal="6">
      <antwoord nummer="1">Ik heb van het College van Procureurs Generaal een rapportage ontvangen, opgesteld – in opdracht van het Openbaar Ministerie te Leeuwarden – door de politie Friesland en de Koninklijke Marechaussee. Het rapport bevat de bevindingen van een strafrechtelijk onderzoek. Inmiddels is de zaak waarop dit onderzoek betrekking heeft in eerste aanleg behandeld bij de rechtbank in Leeuwarden. Omdat nog niet definitief in deze zaak beslist is zal ik niet diep op het onderzoek ingaan. </antwoord>
      <antwoord nummer="2">Uit het onderzoek is naar voren gekomen dat Somaliërs met een «vluchtelingenpaspoort» naar Somalië reizen. Tevens is gebleken dat gebruik wordt gemaakt van een zogenaamd «look-alike»-paspoort om Somaliërs naar, onder andere, Nederland te smokkelen. Ook is gebleken dat er valse paspoorten, dan wel «look-alike»-paspoorten, aan Somalische reizigers die van Nederland naar Somalië reizen worden meegegeven. Op deze reispapieren komen dan Somaliërs Nederland binnen. Tenslotte blijkt uit het onderzoek dat door de Somalische gemeenschap minderjarige kinderen vanuit Somalië naar Nederland worden gesmokkeld. </antwoord>
      <antwoord nummer="3">Zoals uit de antwoorden op de vorige vragen blijkt, loopt tegen de verdachten een strafrechtelijke vervolging. De informatie in de rapportage is ook aan de landelijk coördinerend Officier van Justitie mensensmokkel beschikbaar gesteld. Zoals dat in dergelijke gevallen steeds gebeurt wordt de informatie onder andere uitgewisseld in het Afstemmingsoverleg Mensensmokkel waarin vele instanties, waaronder de politie, Koninklijke Marechaussee, het Informatie- en Analysecentrum Mensensmokkel en IND aanwezig zijn. Deze diensten kunnen dan maatregelen op hun terrein nemen, zodat soortgelijke gevallen zoveel mogelijk voorkomen worden. Ook kan in het Afstemmingsoverleg ingebrachte informatie tot nieuwe (strafrechtelijke) onderzoeken leiden. </antwoord>
      <antwoord nummer="4">Ja, indien er voldoende informatie voorhanden is dat iemand voor vakantie is teruggekeerd naar Somalië, zal de verblijfsvergunning asiel voor bepaalde tijd worden ingetrokken. Voordat een dergelijke verblijfsvergunning kan worden ingetrokken is het wel noodzakelijk dat deze informatie het individuele dossier bereikt. Informatie uit bijvoorbeeld een krantenbericht is doorgaans onvoldoende om intrekking van een individuele verblijfsvergunning te rechtvaardigen. De «vakantie» moet wel met bewijzen worden gestaafd. Op basis van het individuele relaas van de betrokkene moet geconcludeerd kunnen worden dat de Somaliër door zijn tijdelijke terugkeer naar Somalië bij zijn definitieve terugkeer geen onverantwoorde risico’s zal lopen en dat de terugkeer niet van onevenredige hardheid is. De wettelijke basis voor de intrekking van de verblijfsvergunning asiel voor bepaalde tijd is terug te vinden in artikel 32 van de Vreemdelingenwet. Hierin staat dat een verblijfsvergunning asiel voor bepaalde tijd (onder andere) kan worden ingetrokken, indien de grond voor verlening van die verblijfsvergunning is komen te vervallen. De Vreemdelingenwet biedt niet de mogelijkheid om de verblijfsvergunning asiel voor onbepaalde tijd op deze grond in te trekken. </antwoord>
      <antwoord nummer="5">Het is Somalische vrouwen niet toegestaan om onherkenbaar gesluierd op Nederlandse paspoortfoto’s te staan. Dit sluit overigens het dragen van een sluier als zodanig niet uit. De voorschriften omtrent de eisen waaraan pasfoto’s in Nederlandse reisdocumenten dienen te voldoen, zijn opgenomen in de verschillende paspoortuitvoeringsregelingen. Daarin is bepaald, dat beide ogen van de aanvrager van het reisdocument zichtbaar dienen te zijn, eventueel achter een bril met doorschijnende glazen. Voorts dient het hoofd onbedekt te zijn, tenzij de aanvrager heeft aangetoond dat godsdienstige, levensbeschouwelijke of medische redenen zich hiertegen verzetten. Indien in dat geval het hoofd wordt bedekt, moet het gezicht wel zichtbaar blijven. Uit het voorgaande volgt, dat de regelgeving voldoende garanties biedt om een adequate vaststelling van de identiteit van de houder mogelijk te maken. Daarnaast is in het kader van de invoering van de nieuwe generatie reisdocumenten, per 1 oktober 2001, aan de paspoortuitgevende instanties een (aangepaste) fotomatrix verstrekt. Aan de hand van deze fotomatrix kan worden bepaald of een door de aanvrager aangeboden foto voldoet aan de eisen, die de regelgeving stelt. In deze matrix is ook het voorbeeld opgenomen van een gesluierde vrouw, waarbij wordt aangegeven wanneer een foto fout is en wanneer een foto goed is. Concluderend kan worden gesteld dat de bestaande regelgeving en uitvoeringspraktijk met betrekking tot de acceptatie van paspoortfoto’s geen fraude in de hand werkt. Er is derhalve geen reden om van het bestaande beleid op dit punt af te wijken. </antwoord>
      <antwoord nummer="6">Het rapport is mij vertrouwelijk ter kennis gebracht en bevat veel operationele informatie, zowel over personen als over werkwijzen. Het rapport leent zich daarom niet voor verdere verspreiding. Ik verwijs voorts nog naar de beantwoording van vraag 1. Mijn reactie op het rapport heb ik in de antwoorden op de vorige vragen uiteengezet. </antwoord>
      <noten afkomstig="antwoord"/>
   </antwoorden>
</kvr>
