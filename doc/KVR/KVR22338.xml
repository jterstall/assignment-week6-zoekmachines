<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Haersma Buma (CDA) aan de minister van Justitie over het declareren van de kosten van een misdrijf. (Ingezonden 25 januari 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22338
</item>
         <item attribuut="Inhoud">Vragen naar aanleiding van het artikel 'Misdadiger kan pistool declareren' in De Telegraaf van 24 januari 2005, waaruit blijkt dat de kosten van het plegen van een misdrijf kunnen worden afgetrokken van de winst die het strafbaar feit oplevert.</item>
         <item attribuut="Rubriek">Strafrecht en strafprocesrecht (Dwangmiddelen) Strafrecht en strafprocesrecht (Misdrijven) Strafrecht en strafprocesrecht (Vervolging)</item>
         <item attribuut="Trefwoorden">Delicten Dwangmiddelen Handwapens Strafvervolging</item>
         <item attribuut="Vindplaats">Kamervragen met antwoord 2004-2005, nr. 1022, Tweede Kamer</item>
         <item attribuut="Vraagnr_bij_indiening">2040506900</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Van Haersma Buma</persoon>
         </item>
         <item attribuut="Datum_reaktie">2005-03-02</item>
         <item attribuut="Datum_indiening">2005-01-25</item>
         <item attribuut="Document-id">KVR22338</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2171" allpagenumbers="2171 2172" vetnummer="2040506900" code="0405tkkvr1022" lopendefooter="Tweede Kamer, vergaderjaar 2004–2005, Aanhangsel" filenaam="KVR22338" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1022" onderwerp="" indiendatum="2005-01-25">
         <vrager partij="CDA" oorsprong="parlement">Van Haersma Buma</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2005-03-2">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het bericht «Misdadiger kan pistool declareren»? <voetnoot nummer="1"/>
      </vraag>
      <vraag nummer="2">Is het waar dat criminelen de kosten van het plegen van een misdrijf kunnen aftrekken van de winst die het strafbaar feit oplevert? Zo ja, op grond van welke bepalingen is dit mogelijk? </vraag>
      <vraag nummer="3">Kunt u aangeven in algemene zin welke kosten voor verrekening in aanmerking komen? </vraag>
      <vraag nummer="4">Deelt u de mening dat dit een ongewenst signaal is naar de Nederlandse samenleving? </vraag>
      <vraag nummer="5">Welke maatregelen bent u voornemens te treffen om hier paal en perk aan te stellen? </vraag>
      <noten afkomstig="vraag">
         <noot nummer="1" datum="2005-01-24" bron="De Telegraaf">De Telegraaf, 24 januari 2005</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ontneming van wederrechtelijk verkregen voordeel is een maatregel die tot doel heeft de veroordeelde financieel in dezelfde situatie te brengen als waarin hij verkeerde voordat het misdrijf in verband waarmee een ontnemingsmaatregel is opgelegd, werd gepleegd. De rechter stelt, conform artikel 36 e van het Wetboek van Strafrecht, het bedrag vast waarop het wederrechtelijk verkregen voordeel wordt geschat. De wet bevat geen regeling omtrent het in mindering brengen van gemaakte kosten: de wetgever heeft gekozen voor het uitgangspunt dat de rechter een grote mate van vrijheid heeft bij het bepalen van de omvang van het wederrechtelijk verkregen voordeel. Uit de Memorie van Toelichting bij de ontnemingswetgeving, zoals deze in 1993 in werking trad, blijkt dat het aan de rechter is om te bepalen of, en zo ja in hoeverre, het redelijk is gemaakte kosten in mindering te brengen bij de bepaling van de omvang van het voordeel. De vrijheid die hierbij aan de rechter is gelaten moet worden gezien tegen de achtergrond van zijn verantwoordelijkheid voor de gehele strafoplegging, die een adequate reactie moet zijn op het strafbaar feit, mede in verband met de andere sancties die hij kan opleggen en de factoren die hij daarbij kan laten meewegen. Het is inmiddels vaste jurisprudentie van de Hoge Raad dat bepaalde kosten, die zijn gemaakt om het misdrijf te kunnen plegen, onder bepaalde voorwaarden in mindering worden gebracht op het door dat misdrijf behaalde voordeel. In de Aanwijzing ontneming van het Openbaar Ministerie is deze binnen de jurisprudentie ontwikkelde lijn opgenomen. </antwoord>
      <antwoord nummer="3">Bij de vaststelling van het wederrechtelijk verkregen voordeel wordt uitsluitend rekening gehouden met die kosten die niet zouden zijn gemaakt als het strafbare feit niet was gepleegd, en die in directe relatie staan tot de voltooiing van het delict. De kosten worden per delict berekend. Indien een delict niet tot opbrengsten heeft geleid, is het hele vraagstuk niet aan de orde. Wanneer sprake is van een combinatie van legale en illegale activiteiten, zijn alleen die kosten aftrekbaar die extra zijn gemaakt ten behoeve van de illegale activiteiten. De rechter stelt van geval tot geval de omvang van het wederrechtelijk verkregen voordeel vast. </antwoord>
      <antwoord nummer="4">Van primair belang is dat met de strafoplegging – in al haar onderdelen – een passende reactie wordt gegeven op het strafbaar feit, met inachtneming van de ernst en zwaarte van het feit en van de omstandigheden waaronder het is gepleegd. De ontnemingsmaatregel maakt daar onderdeel van uit. De beslissing van de rechter rekening te houden met kosten als bovenbedoeld, moet worden gezien in het kader van het totale sanctiearsenaal waarover de rechter bij de straftoemeting kan beschikken. Het betrof hier een combinatie van een vrijheidsstraf, onttrekking aan het verkeer van het inbeslaggenomen vuurwapen en een ontnemingsmaatregel. Gebruikelijk is dat het gebruik van een vuurwapen bij een overval in substantiële mate doorwerkt in de hoogte van de vrijheidsstraf; onttrekking aan het verkeer impliceert vernietiging van het voorwerp zonder compensatie van de kosten voor de eigenaar. De mogelijkheid van een combinatie van verschillende sancties beschouw ik in het algemeen als een toereikende en adequate reactie. De ontnemingsmaatregel is in dat verband uitsluitend bedoeld om daadwerkelijk en feitelijk behaald voordeel uit criminele activiteiten ongedaan te maken. Voor het overige moge ik u verwijzen naar het antwoord op vraag 5. </antwoord>
      <antwoord nummer="5">Het Openbaar Ministerie legt in ontnemingszaken, in overeenstemming met de geldende jurisprudentie, aan de rechter een berekening van de omvang van het wederrechtelijk verkregen voordeel voor. Het is aan de verdachte om aan te geven welke kosten daarop in mindering zouden moeten worden gebracht. Ik zie naar aanleiding van deze specifieke casus aanleiding met het Openbaar Ministerie te overleggen over de mogelijkheid van een aanscherping of verduidelijking van het vorderingsbeleid terzake. Denkbaar is immers dat het Openbaar Ministerie zich in voorkomend geval verzet tegen in zijn ogen onredelijke verrekening. </antwoord>
      <noten afkomstig="antwoord"/>
   </antwoorden>
</kvr>
