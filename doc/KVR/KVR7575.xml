<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ter Veld (PvdA) inzake: de Wet op de Medische Keuringen naar aanleiding van de plenaire behandeling van het wetsvoorstel Van Boxtel (23259). (Ingezonden 9 juli 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7575
</item>
         <item attribuut="Inhoud">Vragen over werking van het wetsvoorstel Van Boxtel (kamerstuk 23259) ten aanzien van lopende contracten.</item>
         <item attribuut="Rubriek">Gezondheidszorg (Ziekten en ziektepreventie) Inkomen en rechtspositie (Werving en selectie)</item>
         <item attribuut="Trefwoorden">Arbeidsongeschiktheidsverzekeringen Medische keuringen</item>
         <item attribuut="Vindplaats">Kamervragen met antwoord 1997-1998, nr. 27, Eerste Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Ter Veld</persoon>
         </item>
         <item attribuut="Datum_reaktie">1998-07-28</item>
         <item attribuut="Datum_indiening">1998-07-09</item>
         <item attribuut="Document-id">KVR7575</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="55" allpagenumbers="55 56" vetnummer="" code="" lopendefooter="Eerste Kamer, vergaderjaar 1997–1998, Aanhangsel" filenaam="KVR7575" issn-nummer="ISSN 0921 - 738x" uitgever="Sdu Uitgevers ’s-Gravenhage 1998"/>
      <vraagdata vraagnummer="27" onderwerp="" indiendatum="1998-07-9">
         <vrager partij="PvdA" oorsprong="parlement">Ter Veld</vrager>
         <vraagt-aan/>
      </vraagdata>
      <antwoorddata antwoorddatum="1998-07-28">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1">Herinnert u zich uw antwoord tijdens de plenaire behandeling van het wetsvoorstel «Van Boxtel» (23 259) dat luidde: «Mevrouw Ter Veld heeft mij gevraagd of lopende contracten een eerbiedigende werking hebben. Ik mag haar erop wijzen dat deze vraag in de memorie van antwoord is beantwoord. Ook in de nadere memorie van antwoord is dit gebeurd. In grote lappen tekst is steeds hetzelfde antwoord gegeven, namelijk dat er sprake is van eerbiedigende werking. Een hardere verankering is niet mogelijk. Mevrouw Ter Veld zou tevreden moeten zijn met deze bevestiging van de eerbiedigende werking»*. </vraag>
      <vraag nummer="2">Hoe verhoudt dit antwoord zich tot het antwoord op kamervragen van het lid Marijnissen**, waar op vraag 8 wordt gesteld dat de Wet op de Medische Keuringen – behoudens de in artikel 4, zesde lid genoemde uitsluitingen die betrekking hebben op bepaalde ziekten en gebreken – ten aanzien van lopende contracten directe werking heeft? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">Ja. </antwoord>
      <antwoord nummer="2">De hoofdregel is dat een nieuwe wet niet alleen van toepassing is op hetgeen na haar inwerkingtreding voorvalt, maar ook op hetgeen reeds bij haar inwerkingtreding bestaat, zoals bestaande rechtsposities en verhoudingen (onmiddellijke werking). Tenzij dit anderszins in de desbetreffende wet is bepaald. Ik kan u in dit verband verwijzen naar aanwijzing 166 van de Aanwijzingen voor de regelgeving en de daarbij gegeven toelichting. Aangezien in de Wet op de medische keuringen daaromtrent geen – afwijkende – overgangsbepaling is opgenomen, mag van de onmiddellijke werking van de wet worden uitgegaan. De heer Van Boxtel heeft in zijn hoedanigheid als indiener van het wetsvoorstel ook tijdens de parlementaire behandeling expliciet gesteld dat het wetsvoorstel directe werking heeft en dat zulks ook de bedoeling is, waarbij een uitzondering geldt ten aanzien van uitsluitingsclausules in lopende contracten. In mijn reactie op de hiervoor in vraag 1 weergegeven vraag, die mevrouw Ter Veld tijdens de plenaire behandeling in de Eerste Kamer heeft gesteld, heb ik verwezen naar hetgeen daarover al door de heer Van Boxtel was opgemerkt tijdens de parlementaire behandeling. Tijdens de parlementaire behandeling in de Eerste Kamer is zowel in de memorie van antwoord (Kamerstukken I, 1996–1997, 23 259, nr. 91c, pag. 12) als de nadere memorie van antwoord (Kamerstukken I, 1996–1997, 23 259, nr. 91e, pag. 9) door de heer Van Boxtel toegelicht dat de wet directe werking heeft, maar dat uitsluitingsclausules voor lopende contracten gehandhaafd mogen worden en er op dat punt dus sprake is van eerbiedigende werking. De heer Van Boxtel merkte het volgende op (Kamerstukken I, 1996–1997, 23 259, nr. 91c, pag. 12): «In het wetsvoorstel is geen overgangsbepaling opgenomen. Dit betekent dat het wetsvoorstel directe werking heeft na inwerkingtreding en dit is ook altijd mijn bedoeling geweest. Het uiteindelijke doel van de voorgestelde regeling: het zoveel mogelijk wegnemen van belemmeringen bij de toegang tot arbeid, rechtvaardigt in mijn ogen de directe inwerkingtreding. Nu in het voorliggende wetsvoorstel geen overgangsbepaling is opgenomen voor hetgeen in artikel 4, zesde lid is bepaald, betekent dit dat op het moment van inwerkingtreding van het wetsvoorstel ook artikel 4, zesde lid in werking treedt. Het, in het zesde lid van artikel 4, geformuleerde verbod op uitsluitingsclausules beoogt ontwijkingsconstructies te verbieden voor de keuringsverboden in de overige leden. Het probleem dat wordt geschetst ten aanzien van uitsluitingsclausules bij arbeidsongeschiktheidsverzekeringen en het ontbreken van een overgangsbepaling speelt echter in mijn ogen niet. In het zesde lid van artikel 4 valt te lezen dat het gaat om het «aangaan of wijzigen» van een verzekering als bedoeld in het vierde en vijfde lid. Hetzelfde geldt mutatis mutandis voor het derde lid. Dit betekent derhalve dat het dus moet gaan om een nieuwe situatie dan wel om het wijzigen van een bestaande situatie. Met andere woorden, het in deze bepaling opgenomen verbod op uitsluitingsclausules ziet dus niet op lopende contracten. Dat is ook altijd mijn bedoeling geweest.» Tevens heeft de heer Van Boxtel aangegeven: (Kamerstukken I, 1996–1997, 23 259, nr. 91e, pag. 9): «Ten vierde vraagt het Verbond of op een collectief pensioencontract met een looptijd van 10 jaar en dat in 1997 wordt afgesloten, gedurende de hele contractsperiode, medische waarborgen en/of uitsluitingsclausules bedongen kunnen worden. Bepalend voor het antwoord op deze vraag is of het contract voor dan wel na de inwerkingtreding van voorliggend wetsvoorstel wordt afgesloten. Als dat moment na de inwerkingtredingsdatum ligt zal geen uitsluitingsclausule kunnen worden bedongen. Ligt dit moment voor de inwerkingtredingsdatum, dan zal voor de daarna toetredende werknemers wel de bij het afsluiten van het contract bedongen (algemene) uitsluitingsclausule gelden.» Hetgeen tijdens de parlementaire behandeling door de heer Van Boxtel en mijzelf is opgemerkt sluit dan ook aan op het antwoord dat de minister van Volksgezondheid, Welzijn en Sport heeft gegeven op vraag 8 van de door de heer Marijnissen gestelde vragen. </antwoord>
      <noten afkomstig="antwoord"/>
   </antwoorden>
</kvr>
