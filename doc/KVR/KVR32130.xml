<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van de leden Ortega-Martijn en Wiegman-Van Meppelen Scheppink
(beiden ChristenUnie) aan de ministers van Economische Zaken en van
Volkshuisvesting, Ruimtelijke Ordening en Milieubeheer over subsidieregelingen
voor duurzame energie (Energie Onderzoek Subsidie-demo regeling). (Ingezonden
9 april 2008); Antwoord</item>
         <item attribuut="Bestand">21Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR32130</item>
         <item attribuut="Inhoud">Vragen over de subsidiëring van onder andere overhead- en
projectmanagementkosten door SenterNovem in het kader van de Besluit EOS.
Indieners vragen naar mogelijke tekorten die er op ingediende
projectbegrotingen zijn ontstaan door het niet vergoeden van dit soort kosten
en ook naar de bezwaarprocedures die de afgelopen jaren bij SenterNovem zijn
ingediend.</item>
         <item attribuut="Rubriek">Energie, water en grondstoffen (Alternatieve
energiebronnen)
Energie, water en grondstoffen (Subsidies)</item>
         <item attribuut="Trefwoorden">Alternatieve energiebronnen
Subsidies</item>
         <item attribuut="Vindplaats">Kamervragen met antwoord 2007-2008, nr. 2496, Tweede Kamer</item>
         <item attribuut="Vraagnr_bij_indiening">2070817120</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="ChristenUnie">Ortega-Martijn</persoon>
            <persoon partij="ChristenUnie">Wiegman-Van Meppelen Scheppink</persoon>
         </item>
         <item attribuut="Datum_reaktie">2008-05-22</item>
         <item attribuut="Datum_indiening">2008-04-09</item>
         <item attribuut="Document-id">KVR32130</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5119" allpagenumbers="5119 5120 5121" vetnummer="2070817120" code="0708tkkvr2496" lopendefooter="Tweede Kamer, vergaderjaar 2007–2008, Aanhangsel" filenaam="KVR32130" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2496" onderwerp="" indiendatum="2008-04-9">
         <vrager partij="ChristenUnie" oorsprong="parlement">Ortega-Martijn</vrager>
         <vrager partij="ChristenUnie" oorsprong="parlement">Wiegman-Van Meppelen Scheppink</vrager>
         <vraagt-aan>de ministers van Economische Zaken en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="22 mei 2008, zie ook Aanhangsel Handelingen nr. 2239, vergaderjaar 2007–2008">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Deelt u de mening dat professionele uitvoering van gesubsidieerde projecten voor een kansrijke uitvoering essentieel is en dat projectmanagementkosten, kosten van overhead en kosten voor onvoorzien hiervoor een wezenlijk onderdeel van een projectbegroting zijn? </vraag>
      <vraag nummer="2">Klopt het dat artikel 37 van de Communautaire kaderregeling inzake staatssteun ten behoeve van het milieu (2001/C 37/03) alleen maar spreekt over extra investeringen en daarbij de kosten van overhead en onvoorzien, gerelateerd aan de extra investeringen, niet uitsluit. Zo neen, waarom niet? </vraag>
      <vraag nummer="3" voetnoot="1">Zijn deze projectmanagementkosten in artikel 4 lid 1 en 2 van Besluit EOS: demo en transitie-experimenten <voetnoot nummer="1"/>impliciet in de projectkosten opgesloten? Zo ja, ziet u reden dit artikel aan te passen, zodat er bij SenterNovem en aanvragers helderheid op dit punt bestaat en kosten die door aanvragers expliciet zichtbaar worden gemaakt niet onterecht worden uitgesloten van subsidie? </vraag>
      <vraag nummer="4">Is artikel 4 lid 1b uit het Besluit subsidies energieprogramma’s, dat aan loonkosten die aan het project zijn toe te rekenen een toeslag van 40% voor algemene kosten (overhead) mag worden gerekend, vanwege gelijkheid van behandeling ook op het EOS Demo regeling van toepassing? Bent u bereid de regeling op dit punt aan te passen? </vraag>
      <vraag nummer="5">Zijn er door het uitsluiten van bovengenoemde projectmanagementkosten in de EOS-Demo regeling tekorten op ingediende projectbegrotingen ontstaan waardoor de uitvoering van innovatieve en energiebesparende projecten gevaar loopt? Zo ja, bent u bereid deze begrotingen opnieuw te laten beoordelen? </vraag>
      <vraag nummer="6">Hoeveel bezwaarprocedures bij SenterNovem zijn in de afgelopen 5 jaar gegrond, gedeeltelijk gegrond en ongegrond verklaard? Hoeveel bezwaarprocedures hebben geleid tot een beroep en wat zijn daarvan de resultaten? </vraag>
      <noten afkomstig="vraag">
         <noot nummer="1">www.senternovem.nl/eos</noot>
      </noten>
   </vragen>
   <antwoorden aantal="6">
      <antwoord nummer="1">Professionele uitvoering van gesubsidieerde projecten is een essentiële voorwaarde om voor subsidie in aanmerking te komen (zie artikel 11, tweede lid, sub b van het Besluit EOS: demo en transitie-experimenten). Afhankelijk van de keuze van uitvoering van het project kunnen kosten als projectmanagement, overhead en onvoorzien een belangrijk deel uitmaken van de kosten die de uitvoerende partijen moeten maken. Op grond van het Besluit EOS: demo en transitie-experimenten maken kosten van overhead en kosten onvoorzien echter geen deel uit van de subsidiabele projectkosten (artikel 4 lid 1 van het Besluit EOS: demo en transitie-experimenten). In mijn antwoord bij vraag 2 ga ik nader in op de vraag waarom sommige kosten niet worden gesubsidieerd. </antwoord>
      <antwoord nummer="2">Nee, de Communautaire kaderregeling inzake staatssteun ten behoeve van het milieu (2001/C37/03) (verder: Communautaire kaderregeling) spreekt van de extra investeringskosten en sluit daarbij de kosten van overhead en kosten onvoorzien uit doordat deze kosten niet in de limitatieve opsomming genoemd worden. In punt 36 van de Communautaire kaderregeling wordt de reikwijdte van de voor steun in aanmerking komende kosten van de milieu-investeringen beperkt tot investeringen in gebouwen, installaties en uitrustingen, welke erop gericht zijn vervuiling of hinder te beperken of te beëindigen of de productiemethoden aan te passen met het oog op de bescherming van het milieu. Dit is een limitatieve opsomming. De Europese Commissie heeft in haar goedkeuring van het Besluit EOS: demo en transitie-experimenten, aangegeven dat de reikwijdte van de in aanmerking komende kosten beperkt is. Ter toelichting: Artikel 87, eerste lid, van het EG-verdrag verbiedt in principe alle staatssteun aan ondernemingen. In het tweede en derde lid van dit artikel zijn de uitzonderingen op dit principe geformuleerd. De Communautaire kaderregeling is een kaderregeling die door de Europese Commissie is uitgevaardigd onder artikel 87, derde lid, onder c, van het EG-verdrag en geeft aldus het kader waarbinnen staatssteun voor het milieu aan ondernemingen mogelijk is. Het principeverbod op staatssteun brengt met zich mee dat uitsluitend die kosten voor steun in aanmerking komen die als zodanig in de kaderregeling worden benoemd. De kosten van overhead en kosten onvoorzien worden niet in de kaderregeling als voor steun in aanmerking komende kosten benoemd. De betreffende kosten zijn daarom ook niet in het Besluit EOS: demo en transitie-experimenten als subsidiabele kosten opgenomen. Dit betekent dat subsidie voor deze kostensoorten niet mogelijk is. Ook kosten die op grond van de woorden «in elk geval» in artikel 4, tweede lid van het Besluit EOS: demo en transitie-experimenten worden meegenomen moeten passen binnen de kosten die in punt 36 van de Communautaire kaderregeling genoemd zijn. </antwoord>
      <antwoord nummer="3">Nee, de projectmanagementkosten zijn niet impliciet opgesloten in de projectkosten. De subsidiabele projectkosten zijn met in achtneming van de Communautaire kaderregeling vastgesteld in artikel 4 van het Besluit EOS: demo en transitie-experimenten. Bij de staatsteunmelding van dit besluit aan de Europese Commissie is aangegeven welke extra kosten ook in aanmerking komen (die passen binnen punt 36 van de Communautaire kaderregeling). Dit betreft de kosten die worden genoemd in artikel 4, tweede lid 2, sub e, van het Besluit EOS: demo en transitie-experimenten: «kosten van onderhoud en inspectie, administratie en beheer, ontmanteling, onvoorziene reparaties, verplichte milieumonitoring en verzekeringen» en alleen voor zover deze additioneel zijn ten opzichte van de referentie-investering. </antwoord>
      <antwoord nummer="4">Nee. De Uitvoeringsregeling EOS: demo is gebaseerd op het Besluit EOS: demo en transitie-experimenten en niet op het Besluit subsidies energieprogramma’s. Het Besluit subsidies energieprogramma’s is daarom niet van toepassing op de projecten die worden gesubsidieerd op grond van de het Besluit EOS: demo en transitie-experimenten en de Uitvoeringsregeling EOS: demo. Ik ben niet bereid de Uitvoeringsregeling EOS: demo aan te passen. Het Besluit subsidies energieprogramma’s is op 1 april 1994 in werking getreden, ruim voor de inwerkingtreding van de Communautaire kaderregeling. Het steunkader waaraan het Besluit subsidies energieprogramma’s moet voldoen is daarom niet de Communautaire kaderregeling, maar de Communautaire kaderregeling voor Onderzoek en Ontwikkeling. Deze kaderregeling kent een geheel andere definitie van subsidiabele kosten dan de Communautaire kaderregeling; het Besluit subsidies energieprogramma’s kent om die reden ook een andere definitie van subsidiabele kosten dan het Besluit EOS: demo en transitie-experimenten. Ook is er een verschil tussen de soort projecten: binnen het Besluit subsidies energieprogramma’s ligt de nadruk op onderzoek en ontwikkeling, binnen het Besluit EOS: demo en transitie-experimenten ligt de nadruk op marktintroductie. Als ik de Uitvoeringsregeling EOS: demo (of het Besluit EOS: demo en transitie-experimenten) op dit punt zou willen aanpassen, zou ik de Europese Commissie om goedkeuring van deze wijziging moeten vragen. De Europese Commissie zal die goedkeuring niet verlenen omdat een toeslag van 40% voor algemene kosten op de loonkosten niet in de limitatieve lijst van subsidiabele kosten van de Communautaire kaderregeling is opgenomen. </antwoord>
      <antwoord nummer="5">In de afgelopen drie jaar heb ik voor 95 projecten subsidie verleend in het kader van de Uitvoeringsregeling EOS: demo. Geen van deze projecten is niet doorgegaan of stopgezet omdat projectmanagementkosten niet subsidiabel zijn. </antwoord>
      <antwoord nummer="6" voetnoot="4 2 2 1 1 9 1 6 1 5 3 3 4 2 1 2 4 1 0 3">Ervan uitgaande dat uw vraag zich richt op de Uitvoeringsregeling EOS: demo, merk ik op dat het pas sinds 2005 mogelijk is subsidie aan te vragen. De eerste bezwaarschriften zijn ook in 2005 ingediend. Er zijn in de eerste tot en met de achtste tender van de Uitvoeringsregeling EOS: demo in totaal 245 subsidieaanvragen ingediend. Aan 95 aanvragers is subsidie verleend. De cijfers ten aanzien van de afgeronde bezwaarschriften en beroepschriften zijn als volgt: Bezwaren Jaar Gegrond Gegrond afwijkend Ongegrond Ingetrokken/ niet ontvanke- lijk 2005 <voetnoot nummer="4"/>– <voetnoot nummer="2"/>
         <voetnoot nummer="2"/>– 2006 14 <voetnoot nummer="1"/>
         <voetnoot nummer="1"/>
         <voetnoot nummer="9"/>1/2 2007 13 <voetnoot nummer="1"/>– 11* 1/– 2008 <voetnoot nummer="6"/>
         <voetnoot nummer="1"/>– <voetnoot nummer="5"/>– Totaal 37 <voetnoot nummer="3"/>
         <voetnoot nummer="3"/>27 <voetnoot nummer="4"/>* Twee bezwaren wel «gegrond», maar aan- vragen alsnog afgewezen op anderen gronden. Beroepen Jaar Gegrond Ongegrond Ingetrokken/ niet ontvanke- lijk 2005 – – – – 2006 – – – – 2007 <voetnoot nummer="2"/>
         <voetnoot nummer="1"/>– –/1 2008 <voetnoot nummer="2"/>– – 1/1 Totaal <voetnoot nummer="4"/>
         <voetnoot nummer="1"/>
         <voetnoot nummer="0"/>
         <voetnoot nummer="3"/>Op dit moment lopen er voor de Uitvoeringsregeling EOS: demo geen bezwaarschriften bij SenterNovem en is er één zaak bij het College van Beroep voor het bedrijfsleven in behandeling. </antwoord>
      <noten afkomstig="antwoord"/>
   </antwoorden>
</kvr>
