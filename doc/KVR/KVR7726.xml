<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Poppe en De Wit (beiden SP) over asbesthoudend frictiemateriaal bij oudere auto's. (Ingezonden 24 juni 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7726
</item>
         <item attribuut="Rubriek">Arbeid (Arbeidsbescherming) Milieu (Gevaarlijke stoffen) Verkeer, vervoer en waterstaat (Motorrijtuigen)</item>
         <item attribuut="Trefwoorden">Arbeidsbescherming Gevaarlijke stoffen Motorrijtuigen</item>
         <item attribuut="Vindplaats">Kamervragen met antwoord 1997-1998, nr. 1717, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="SP">Poppe</persoon>
            <persoon partij="SP">De Wit</persoon>
         </item>
         <item attribuut="Datum_reaktie">1998-09-01</item>
         <item attribuut="Datum_indiening">1998-06-24</item>
         <item attribuut="Document-id">KVR7726</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3529" allpagenumbers="3529 3530" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7726" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1717" onderwerp="" indiendatum="1998-06-24">
         <vrager partij="SP" oorsprong="parlement">Poppe</vrager>
         <vrager partij="SP" oorsprong="parlement">De Wit</vrager>
         <vraagt-aan/>
      </vraagdata>
      <antwoorddata antwoorddatum="1 september 1998). Zie ook Aanhangsel Handelingen nr. 1477, vergaderjaar 1997–1998">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het om technische redenen wenselijk om bij oudere auto’s (met inbegrip van zogenaamde old-timers) asbesthoudend frictiemateriaal toe te passen, en dus een uitzondering te maken op het wettelijk verbod in dezen? <voetnoot nummer="1"/>
      </vraag>
      <vraag nummer="2">Waarom zouden de vervangende frictiematerialen voor moderne motorrijtuigen niet geschikt zijn voor toepassing in oudere auto’s? Op welk aantal voertuigen heeft de ontheffing momenteel betrekking en wat is de invloed op de concentratie van asbestvezels in de buitenlucht, in gebieden met een hoge verkeersbelasting? </vraag>
      <vraag nummer="3">Zo neen, bent u bereid om genoemd besluit aan te passen aan de gewijzigde inzichten? </vraag>
      <vraag nummer="4">Waar komen de toegepaste asbesthoudende frictiematerialen vandaan? Is nog sprake van productie binnen Nederland? </vraag>
      <vraag nummer="5">Bent u van mening dat in genoemd besluit, en in het bijzonder bij de ontheffing voor oudere motorvoertuigen, voldoende garanties ingebouwd zijn voor acceptabele arbeidsomstandigheden voor de medewerkers van garagebedrijven? </vraag>
      <noten afkomstig="vraag">
         <noot nummer="1">Artikel 2, lid 2, Besluit asbestvrije frictiematerialen Wet milieugevaarlijke stoffen</noot>
      </noten>
   </vragen>
   <antwoorden aantal="4">
      <antwoord nummer="1 en 2">Ten tijde van de totstandkoming van het Besluit asbestvrije frictiematerialen Wet milieugevaarlijke stoffen (1991) werd het om technische redenen wenselijk geacht om bij oudere auto’s met een massa van minder dan 3500 kilogram (die voor 1 oktober 1985 in het verkeer waren gebracht, met inbegrip van zogenaamde oldtimers) het toepassen van asbesthoudende frictiematerialen niet te verbieden. Oude auto’s werken namelijk vaak met een ander soort remsysteem, waardoor in verband met veiligheidsaspecten asbesthoudende remblokken worden gebruikt. Overigens is er in juridische zin geen sprake van een ontheffing, maar van een vrijstelling. Het besluit bevat geen regels voor auto’s met een massa van meer dan 3500 kilogram. Uit recente informatie van de betrokken brancheverenigingen kan worden afgeleid dat asbesthoudende frictiematerialen thans ook in oudere auto’s vrijwel niet meer worden toegepast. Alleen voor exclusieve oldtimers zijn geen asbestvrije frictiematerialen te koop en zouden nog asbesthoudende frictiematerialen worden toegepast. Op grond hiervan mag worden verwacht dat de invloed van de aanwezigheid van asbesthoudende frictiematerialen in oude auto’s op de concentratie van asbestvezels in de buitenlucht op dit moment beperkt is. Bovendien neemt deze invloed stelselmatig af, omdat steeds minder auto’s die voor 1 oktober 1985 in het verkeer waren gebracht, aan het verkeer zullen deelnemen. </antwoord>
      <antwoord nummer="3">Ik ben voornemens in de komende periode in overleg te treden met de betrokken brancheorganisaties om te bezien of het mogelijk is de betreffende uitzonderingen, die het mogelijk maken in bepaalde gevallen nog asbesthoudende frictiematerialen in voertuigen te monteren, te laten vervallen dan wel zo veel mogelijk te beperken. Daarbij gaat het niet alleen om de uitzonderingen voor oude auto’s, maar bijvoorbeeld ook om de remsystemen voor voertuigen met een massa boven 3500 kilogram. Ik acht aanpassing van het besluit zinvol indien dit een positief effect heeft op milieu en arbeidsomstandigheden en technisch mogelijk is. Het overleg met de brancheorganisaties moet voldoende gegevens opleveren om te kunnen beoordelen of aanpassing van het besluit voldoet aan de bovengenoemde criteria. Voor de aanpassing van het besluit geldt overigens de voorwaarde dat de Europese Commissie daartegen geen bezwaren opwerpt. </antwoord>
      <antwoord nummer="4">In Nederland wordt geen asbesthoudend frictiemateriaal meer geproduceerd. Dit is in de ARBO-regelgeving verboden. De geringe hoeveelheid asbesthoudend frictiemateriaal die nog in Nederland wordt toegepast, is afkomstig van oude voorraden of van restpartijen die via tussenhandelaren op de Nederlandse markt worden aangeboden. </antwoord>
      <antwoord nummer="5">Zoals hierboven aangegeven, wordt asbesthoudend frictiemateriaal nagenoeg niet meer gebruikt. Dit geldt eveneens voor de autorestauratiebranche. Asbestvrij, alternatief frictiemateriaal voldoet in het algemeen aan dezelfde technische specificaties als asbesthoudend frictiemateriaal. Indien asbesthoudend frictiemateriaal wordt toegepast, wordt dit kant en klaar geleverd, zodat bewerking niet meer hoeft plaats te vinden. Ten gevolge van deze ontwikkelingen beperken voorkomende werkzaamheden met asbesthoudend frictiemateriaal zich tot verwijdering en vervangen door nieuwe onderdelen. Op de verwijdering van asbesthoudend frictiemateriaal zijn, op enkele uitzonderingen na, de wettelijke voorschriften uit het Arbobesluit (Hoofdstuk 4, Afdeling 5 voor het slopen van asbest van toepassing. Deze uitzonderingen stoelen op het gegeven dat het verwijderen van asbesthoudend frictiemateriaal eenvoudig is en een routinematig karakter heeft, in tegenstelling tot de vaak complexe sloopwerkzaamheden van asbesthoudend materiaal uit een gebouw. Als gevolg daarvan kan worden volstaan met een gestandaardiseerde werkmethode. Die resulteert in een zodanige beheersing van de blootstelling dat het handhaven van een zwaar beschermingsregime niet in verhouding staat tot de gezondheidsrisico’s. De problematiek van blootstelling aan asbest bij het werken met asbesthoudend frictiemateriaal heeft reeds jaren de aandacht van het Ministerie van Sociale Zaken en Werkgelegenheid. Zo zijn begin jaren tachtig afspraken gemaakt met de desbetreffende branche-organisaties over een veilige werkmethode voor het verwijderen van asbesthoudend frictiemateriaal, teneinde de blootstelling aan asbest zoveel mogelijk te voorkomen danwel te beheersen. Dit resulteerde in opname van deze werkmethode in het Publicatieblad 116-3 van de Arbeidsinspectie, «Werken met asbest» (1982) en in de overheidsbrochure «Asbest, neem geen risico» (1981). Ook in een latere SZW-brochure «Werken met asbest in bouw en industrie» (1989) werd de werkmethode uitvoerig beschreven. Deze publicaties zijn vervangen door het Arbeidsomstandighedenbesluit, de Arbeidsomstandighedenregeling en de Beleidsregels Arbeidsomstandigheden wetgeving. Aanvankelijk werden staalborstel en perslucht gehanteerd voor het reinigen van remtrommels en remschijven, voorafgaand aan de verwijdering van frictiemateriaal. Hierbij werd asbesthoudend stof verspreid. Krachtens de vigerende regelgeving is deze methode dan ook niet langer toegestaan en zijn stofreducerende maatregelen voorgeschreven, waaronder drukloos bevochtigen en afzuigen van asbesthoudend stof. Deze werkwijze wordt in voorkomende gevallen nog steeds toegepast. In de risico-inventarisatie en risico-evaluatie (RI&amp;E) van de desbetreffende branches wordt de werkmethode beschreven en aandacht besteed aan hygiënische maatregelen, waaronder het gebruik van persoonlijke beschermingsmiddelen bij het werken aan asbesthoudende trommelremmen. Voorts is een informatieblad voor het veilig omgaan met asbest in het garagebedrijf voorhanden. In de opleiding van monteurs wordt het onderwerp asbest eveneens behandeld. Naar aanleiding van het bovenstaande ben ik van mening dat de beroepsmatige blootstelling aan asbest bij het werken aan asbesthoudend frictiemateriaal nagenoeg niet meer voorkomt. </antwoord>
      <noten afkomstig="antwoord"/>
   </antwoorden>
</kvr>
