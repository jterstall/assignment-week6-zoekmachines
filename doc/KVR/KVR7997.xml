<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van de Camp (CDA) aan de minister van Justitie over een hennepplantage in Bergen op Zoom. (Ingezonden 15 september 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7997
</item>
         <item attribuut="Inhoud">Vragen brengen de beschikbaarheid van politie in de regio in verband met het niet-ontmantelen van de hennepplantage.</item>
         <item attribuut="Rubriek">Criminaliteit en openbare orde (Drugsbestrijding) Criminaliteit en openbare orde (Politie)</item>
         <item attribuut="Trefwoorden">Drugsbestrijding Politie</item>
         <item attribuut="Vindplaats">Kamervragen met antwoord 1998-1999, nr. 172, Tweede Kamer</item>
         <item attribuut="Vraagnr_bij_indiening">2989900080</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Van de Camp</persoon>
         </item>
         <item attribuut="Datum_reaktie">1998-10-16</item>
         <item attribuut="Datum_indiening">1998-09-15</item>
         <item attribuut="Document-id">KVR7997</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="349" allpagenumbers="349 350" vetnummer="2989900080" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7997" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="172" onderwerp="" indiendatum="1998-09-15">
         <vrager partij="CDA" oorsprong="parlement">Van de Camp</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="1998-10-16">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Hebt u kennisgenomen van het bericht «Oogsten wiet Bergen gaat gewoon door»? </vraag>
      <vraag nummer="2">Is het feit dat de bewuste hennepplantage in Bergen op Zoom niet wordt ontmanteld een gevolg van een tekort aan politie in de regio? </vraag>
      <vraag nummer="3">Wat heeft de uitbreiding van de politie onder het vorige kabinet effectief betekend voor de beschikbaarheid van politie in de regio Noord-Brabant West en concreet voor een district als Bergen op Zoom? </vraag>
      <vraag nummer="4">Deelt u de mening dat het niet (kunnen) optreden tegen een wietplantage waarvan het bestaan algemeen bekend is, het vertrouwen van de burgers in Justitie aantast? </vraag>
      <vraag nummer="5">Wat moet er gebeuren alvorens wél tegen een dergelijke hennepkwekerij wordt opgetreden? </vraag>
      <vraag nummer="6">Zijn er meer politieregio’s waar de krapte in de opsporingscapaciteit zo groot is dat tegen hennepkwekerijen waarvan het bestaan algemeen bekend is, niet wordt opgetreden? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 5">Op het moment dat de meldingen over de desbetreffende hennepplantage bij de politie binnenkwamen was er voor de politie in de regio Midden en West Brabant sprake van een uitzonderlijke situatie, omdat er gelijktijdig een aantal grote opsporingsonderzoeken liep naar zeer ernstige misdrijven. (Onder meer een onderzoek naar een meervoudige moord en een onderzoek naar mensenhandel en prostitutie). Deze onderzoeken hadden de allerhoogste prioriteit en vergden bijna volledige inzet van de politiecapaciteit in de regio Midden en West Brabant, naast de normale noodhulp- en toezichthoudende taken. Om die reden was enige tijdvolgorde van onderzoek noodzakelijk en werd een onderzoek naar de hennepplantage toen niet direct ingesteld. Ingevolge afspraken die binnen het regionaal college van deze regio zijn gemaakt over de handhaving van het drugbeleid zou direct strafrechtelijk zijn opgetreden tegen de betreffende hennepplantage indien zich de genoemde uitzonderlijke situatie niet had voorgedaan. Het beleid in de regio gaat uit van een actief opsporings- en vervolgingsbeleid ten aanzien van bedrijfsmatige teelt van hennep. De tijdelijk bijzondere situatie was binnen de driehoek niet voorzien. Inmiddels is in de driehoek de afspraak gemaakt dat in de toekomst, indien nodig, door het bevoegd gezag zal worden aangegeven op welke wijze de capaciteit van de politie (tijdelijk) herschikt moet worden, opdat zo veel als mogelijk wel direct op meldingen als de onderhavige kan worden gereageerd. Overigens zal de politieinzet beperkt kunnen worden doordat de burgemeester van Bergen op Zoom heeft toegezegd medewerkers van haar gemeente ter beschikking te stellen voor organisatorische en technische bijstand in geval van optreden tegen en opruimen van een plantage. Met betrekking tot de in de vragen bedoelde hennepplantage heeft de hoofdofficier van justitie te Breda inmiddels opdracht gegeven alsnog proces-verbaal op te maken. </antwoord>
      <antwoord nummer="3">De personele sterkte in het district Bergen op Zoom van de politieregio Midden en West Brabant is gedurende de vorige kabinetsperiode formatief gegroeid van 185 FTE naar 194 FTE. </antwoord>
      <antwoord nummer="4">Gelet op de bijzondere situatie die zich tijdelijk in de regio Midden en West Brabant voordeed, de inmiddels door de driehoek gemaakte aanvullende afspraken, alsmede gegeven het feit dat alsnog proces-verbaal wordt opgemaakt, ben ik van mening dat het vertrouwen van de burger in Justitie niet behoeft te zijn aangetast. </antwoord>
      <antwoord nummer="6">Zowel de uitgangspunten van het Nederlands drugbeleid ten aanzien van hennepteelt, zoals verwoord in de Drugnota van het vorige Kabinet als de opsporing en vervolging van overtreding van de Opiumwet, zoals verwoord in de richtlijnen van het College van Procureurs-generaal voor het opsporings- en vervolgingsbeIeid inzake strafbare feiten van de Opiumwet geven aan dat prioriteit ligt bij de aanpak van bedrijfsmatige teelt. Uit een eerste evaluatie van de uitvoering van de richtlijn van het College is gebleken dat de prioriteit voor grootschalige en bedrijfsmatige teelt in het algemeen goed wordt gevolgd hetgeen inhoudt dat in de opsporing en vervolging van Nederwiet fors wordt geïnvesteerd. Uit de evaluatie is niet gebleken van capaciteitsproblemen bij de aanpak van (bedrijfsmatige) hennepteelt. </antwoord>
      <noten afkomstig="antwoord"/>
   </antwoorden>
</kvr>
