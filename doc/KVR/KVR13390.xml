<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Lambrechts en Schimmel (beiden D66) aan de minister van Sociale Zaken en Werkgelegenheid over het vervoer van mensen met een handicap. (Ingezonden 1 maart 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13390
</item>
         <item attribuut="Inhoud">Vragen over een persoonsgebonden budget (PGB) voor het vervoer van mensen met een handicap.</item>
         <item attribuut="Rubriek">Verkeer, vervoer en waterstaat (Personenvervoer) Welzijn (Geestelijk gehandicapten) Welzijn (Lichamelijk gehandicapten)</item>
         <item attribuut="Trefwoorden">Gehandicapten Personenvervoer</item>
         <item attribuut="Vindplaats">Kamervragen met antwoord 2000-2001, nr. 935, Tweede Kamer</item>
         <item attribuut="Vraagnr_bij_indiening">2000107270</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="D66">Lambrechts</persoon>
            <persoon partij="D66">Schimmel</persoon>
         </item>
         <item attribuut="Datum_reaktie">2001-03-26</item>
         <item attribuut="Datum_indiening">2001-03-01</item>
         <item attribuut="Document-id">KVR13390</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1945" allpagenumbers="1945 1946" vetnummer="2000107270" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13390" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="935" onderwerp="" indiendatum="2001-03-1">
         <vrager partij="D66" oorsprong="parlement">Lambrechts</vrager>
         <vrager partij="D66" oorsprong="parlement">Schimmel</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2001-03-26">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1 2">Hoe staat het met de uitvoering van de motie-Verburg, Schimmel, Harrewijn en Van der Staaij <voetnoot nummer="1"/>d.d. 7 december 2000, die vraagt om een onderzoek te doen naar de wijze waarop een persoonsgebonden budget (PGB) voor vervoer en hulpmiddelen gerealiseerd kan worden? <voetnoot nummer="2"/>
      </vraag>
      <vraag nummer="2">Deelt u het standpunt dat een persoonsgebonden budget een snelle en adequate oplossing voor het vervoer van mensen met een handicap kan bieden en tevens een bureaucratisch vervoerssysteem met lange aanmeldingstijden, zoals TraXX dat biedt, overbodig maakt? </vraag>
      <vraag nummer="3">Past een PGB voor vervoer (en hulpmiddelen) niet veel meer in deze tijd, waar mensen zelf de regie over hun (vrije)tijdsbesteding en dagindeling in handen willen hebben? </vraag>
      <vraag nummer="4">Biedt de eenzijdige contractbreuk van Connexion (uitvoerder van TraXX) u niet eveneens een kans om zelf nu versneld over te gaan op een meer eigentijds systeem voor het vervoer van gehandicapten door het introduceren van een PGB voor vervoer? </vraag>
      <vraag nummer="5">Is het mogelijk zeer snel over te gaan tot het invoeren van een PGB voor vervoer, en de huidige middelen voor het bovenregionaal vervoer en (een deel van) de middelen in het kader van de Wet voornemingen gehandicapten (Wvg) in te zetten voor het vervoer van mensen met een handicap? </vraag>
      <vraag nummer="6">Op welke termijn denkt u dat de overstap van de gehele Wvg naar PGB, geïntegreerd in de Algemene wet bijzondere ziektekosten, kan worden gemaakt? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="27 400 XV" documentnummer="25">Kamerstuk 27 400 XV, nr. 25</noot>
         <noot nummer="2" datum="2001-03-1" bron="Zie ook de mondelinge vragen over het vervoer voor gehandicapten van het lid Weekers gesteld tijdens de plenaire vergadering van 20 februari waar de minister van Sociale Zaken en Werkgelegenheid een brief heeft toegezegd vóór">Zie ook de mondelinge vragen over het vervoer voor gehandicapten van het lid Weekers gesteld tijdens de plenaire vergadering van 20 februari waar de minister van Sociale Zaken en Werkgelegenheid een brief heeft toegezegd vóór, 1 maart 2001</noot>
      </noten>
   </vragen>
   <antwoorden aantal="3">
      <antwoord nummer="1">Blijkens de stemmingen van 12 december 2000 is de motie Verburg, Schimmel, Harrewijn en Van der Staaij (27 400 XV, nr. 25) verworpen. </antwoord>
      <antwoord nummer="2, 3, 5 en 6">Door het verstrekken van een persoonsgebonden budget (PGB) kan tegemoetgekomen worden aan meer zelfstandigheid en keuzevrijheid voor de burger. Binnen de gezondheidszorg wordt hier al in verschillende vormen mee gewerkt. Binnen de Wvg zijn forfaitaire bedragen bij taxivergoedingen en sportrolstoelen ook al geruime tijd gebruikelijk; de wet biedt gemeenten de beleidsvrijheid om te werken met persoonsgebonden budgetten. In het Wvg-evaluatierapport Een verstrekkende wet 3 zijn enige praktijkervaringen van gemeenten beschreven met een PGB-experiment. Momenteel wordt het kabinetsstandpunt ten aanzien van deze derde Wvg-evaluatie voorbereid. Ik zal u hierover spoedig nader informeren. In reactie op het Interdepartementaal Beleidsonderzoeksrapport WvG Zorg lokaal heeft het kabinet in haar brief van 8 december jl. aangegeven (TK 2000–2001, 27 550, nr. 1) de mogelijkheden van een persoonsgebonden budget nader te willen onderzoeken. Het kabinet laat in vervolg op de aanbevelingen van de IBO-werkgroep drie deelonderzoeken verrichten. In een van de drie deelstudies zal onderzocht worden of en op welke wijze het samenvoegen van de verschillende financieringsstromen voor collectief Wvg-vervoer, bovenregionaal vervoer en openbaar vervoer een positieve bijdrage kan leveren aan de toegankelijkheid van het openbaar vervoer. Tevens zal de vraag aan de orde komen welke winst is te behalen bij een integratie van verantwoordelijkheden op rijksniveau. Een tweede deelstudie zal het dienstverleningsstelsel verder uitwerken. In deze onderzoeken zal nadrukkelijk aandacht worden besteed aan de rol van PGB’s en vouchers. Het derde deelonderzoek richt zich op de vraag of de overheveling van de Wvg naar het ministerie van VWS een betere uitgangspositie biedt voor een gecoördineerde beleidsontwikkeling op het terrein van zorg en dienstverlening aan gehandicapten. </antwoord>
      <antwoord nummer="4">In mijn reactie aan de Tweede Kamer van 22 februari jl. (SoZa-01-159) naar aanleiding van de mondelinge vragen van het lid Weekers over TraXX – d.d. 20 februari jl. – heb ik aangegeven dat ConneXXion de dienstverlening in het kader van het bovenregionaal vervoer gehandicapten zonder wijzigingen zal voortzetten. Inmiddels heeft ConneXXion mij dit toegezegd voor de resterende contracttermijn tot 1 april 2002. </antwoord>
      <noten afkomstig="antwoord"/>
   </antwoorden>
</kvr>
