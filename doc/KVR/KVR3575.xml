<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schutte (GPV) over de stuwage van vrachtwagens. (Ingezonden 3 juli 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3575
</item>
         <item attribuut="Inhoud">Betreft onzorgvuldig beladen vrachtwagens, die een gevaar kunnen vormen voor de verkeersveiligheid.</item>
         <item attribuut="Rubriek">Verkeer, vervoer en waterstaat (Vliegveiligheid) Verkeer, vervoer en waterstaat (Wegvervoer)</item>
         <item attribuut="Trefwoorden">Verkeersveiligheid Vrachtwagens Wegvervoer</item>
         <item attribuut="Vindplaats">Kamervragen met antwoord 1995-1996, nr. 1607, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="GPV">Schutte</persoon>
         </item>
         <item attribuut="Datum_reaktie">1996-08-22</item>
         <item attribuut="Datum_indiening">1996-07-03</item>
         <item attribuut="Document-id">KVR3575</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3267" allpagenumbers="3267 3268" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1607" onderwerp="" indiendatum="1996-07-3">
         <vrager partij="GPV" oorsprong="parlement">Schutte</vrager>
         <vraagt-aan/>
      </vraagdata>
      <antwoorddata antwoorddatum="1996-08-22">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van de recente berichtgeving over de stuwage van vrachtwagens? <voetnoot nummer="1"/>
      </vraag>
      <vraag nummer="2">Onderkent u dat onzorgvuldig beladen vrachtwagens een gevaar vormen voor de verkeersveiligheid? </vraag>
      <vraag nummer="3">Kunt u exacte gegevens verstrekken over de mate waarin onzorgvuldige belading voorkomt en over de gevolgen van die slechte stuwage voor de verkeersveiligheid in Nederland? Zo neen, deelt u de mening dat aanvullend onderzoek gewenst is? </vraag>
      <vraag nummer="4">Onderschrijft u de conclusie dat verkeerde belading in verhouding tot andere overtredingen weinig wordt geverbaliseerd? Zo ja, wat is de achtergrond van deze prioriteitsstelling? </vraag>
      <vraag nummer="5">Onderschrijft u de noodzaak van aanvullende regelgeving, ter vergroting van de mogelijkheden van controle en strafbaarstelling? Zo ja, op welke wijze zal aanvullende regelgeving gestalte krijgen? </vraag>
      <noten afkomstig="vraag">
         <noot nummer="1" datum="1996-06-25" bron="Nieuwsblad Transport">Nieuwsblad Transport, 25 juni 1996</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Onzorgvuldig beladen vrachtwagens kunnen een gevaar vormen voor de verkeersveiligheid indien de vrachtwagens daardoor een minder stabiele wegligging krijgen of bijvoorbeeld lading verliezen. Dit kan uiteraard ook de doorstroming van verkeer negatief beı¨nvloeden. </antwoord>
      <antwoord nummer="3">Exacte gegevens over de mate waarin onzorgvuldige of onjuiste belading voorkomt en van de gevolgen daarvan voor de verkeersveiligheid zijn niet voorhanden. Het is in de praktijk moeilijk zulke gegevens te verzamelen. Alhoewel bij het korps landelijke politiediensten (KLPD) bekend is hoeveel meldingen worden gedaan van verloren ladingen en voorwerpen op het hoofdwegennet (in 1995: ongeveer 700), is niet bekend of dit van een vrachtwagen is verloren. Zo dat al het geval is, is niet of onvoldoende bekend of dat – mede – werd veroorzaakt door de manier van beladen. Daarnaast is ook in meer algemene zin niet bekend in hoeverre verkeersongevallen – mede – veroorzaakt zijn door onjuiste belading. Nader onderzoek naar de voornaamste oorzaken van verkeersongevallen, waarbij vrachtwagens zijn betrokken, is wel al in gang gezet. De eerste resultaten hiervan worden eind oktober verwacht. Met het oog op de regelmatig in de media terugkerende berichtgeving over gekantelde vrachtwagens, wordt in opdracht van Verkeer en Waterstaat door TNO onderzoek naar kantelen en de oorzaken daarvan verricht. </antwoord>
      <antwoord nummer="4">Controles op de manier van beladen worden zowel door de divisie mobiliteit van het KLPD als door de regionale politiekorpsen uitgevoerd. Wij hebben geen inzicht in een landelijk beeld van de omgang van deze controles en de prioriteit die aan de controles wordt gegeven. Op grond van informatie van het KLPD onderschrijven wij, voorzover het deze dienst en daarmee het grootste deel van het hoofdwegennet betreft, dat tegen verkeerde belading relatief minder verbaliserend wordt opgetreden. Daaraan ligt geen bewuste prioriteitstelling ten grondslag. Praktische omstandigheden werken dit in de hand. Het is niet eenvoudig slechte stuwage te onderkennen en aan te tonen. Vaak is belading slechts een van de overtredingen die bij controle van een vrachtwagen wordt ontdekt. Bij repressief optreden krijgen de duidelijke aantoonbare overtredingen de voorrang. Bij duidelijk vast te stellen verkeerde belading wordt echter opgetreden en wordt er op toegezien dat zodanige maatregelen worden getroffen dat geen gevaar meer aanwezig is. </antwoord>
      <antwoord nummer="5">Het beladen van vrachtwagens is geregeld in artikel 5.18.6 van het voertuigreglement dat recent is ingevoerd. Het eerste lid van die bepaling bevat de ook voorheen reeds geldende, algemene eis dat de belading zodanig moet zijn dat er geen gevaar is voor het van het voertuig vallen van de lading. In het tweede lid is een nieuwe eis opgenomen voor zogenaamde losse lading, zoals zand of losse planken: deze moeten deugdelijk zijn afgedekt. Deze concreet geformuleerde eis moet de handhaving in praktisch opzicht beter uitvoerbaar maken. Afhankelijk van de uitkomsten van de in de beantwoording van vraag 3 bedoelde onderzoeken, zal bezien worden of verdere gespecificeerde regelgeving op het gebied van stuwage gewenst is. Daarbij kunnen dan ook ervaringen van de politie met de huidige handhaving worden betrokken. Vooralsnog zien wij geen reden om de regelgeving aan te passen. Regelgeving is verder niet de enige oplossing. Andere mogelijkheden om de stuwage van vrachtwagens te verbeteren, worden gezocht in voorlichting van de chauffeurs en initiatieven van de vervoersbranche zelf. </antwoord>
      <noten afkomstig="antwoord"/>
   </antwoorden>
</kvr>
