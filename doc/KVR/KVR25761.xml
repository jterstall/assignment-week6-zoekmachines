<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ten Hoopen en De Haan (beiden CDA) aan de minister van Economische Zaken over een onderzoek van de NMa naar lage spaarrente van banken. (Ingezonden 17 mei 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25761
</item>
         <item attribuut="Inhoud">Vragen naar aanleiding van artikel 'Spaarder profiteert niet van hoge rente' (Volkskrant, 13 mei 2006). De NMa is van mening dat de concurrentie tussen banken beperkt is in vergelijking met andere sectoren. Indieners willen weten of de NMa reeds een onderzoek gestart is naar kartelafspraken tussen banken. Heeft de NMa voldoende instrumenten om in te grijpen in oligopolistische markten (= markten waarop slechts enkele, sterke, ondernemingen actief zijn), zoals het bankwezen?</item>
         <item attribuut="Rubriek">Bedrijfsleven en industrie (Bank- en verzekeringswezen) Consument (Algemeen) Handel en economie (Mededinging)</item>
         <item attribuut="Trefwoorden">Bankwezen Consumenten Mededinging Rente</item>
         <item attribuut="Vindplaats">Kamervragen met antwoord 2005-2006, nr. 1609, Tweede Kamer</item>
         <item attribuut="Vraagnr_bij_indiening">2050613500</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="CDA">Ten Hoopen</persoon>
            <persoon partij="CDA">De Haan</persoon>
         </item>
         <item attribuut="Datum_reaktie">2006-06-08</item>
         <item attribuut="Datum_indiening">2006-05-17</item>
         <item attribuut="Document-id">KVR25761</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3431" allpagenumbers="3431 3432" vetnummer="2050613500" code="0506tkkvr1609" lopendefooter="Tweede Kamer, vergaderjaar 2005–2006, Aanhangsel" filenaam="KVR25761" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1609" onderwerp="" indiendatum="2006-05-17">
         <vrager partij="CDA" oorsprong="parlement">Ten Hoopen</vrager>
         <vrager partij="CDA" oorsprong="parlement">De Haan</vrager>
         <vraagt-aan>(beiden CDA) aan de minister van Economische Zaken</vraagt-aan>
      </vraagdata>
      <antwoorddata antwoorddatum="2006-06-8">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht «Spaarder profiteert niet van hoge rente»? <voetnoot nummer="1"/>
      </vraag>
      <vraag nummer="2">Acht u dit een redelijke en maatschappelijk gewenste uitkomst van de marktwerking? </vraag>
      <vraag nummer="3">Deelt u de mening van de Nederlandse Mededingingsautoriteit (NMa) dat de concurrentie tussen banken beperkt is in vergelijking met andere sectoren? </vraag>
      <vraag nummer="4">Op welke wijze heeft het probleem de aandacht van de NMa? Is de mededingingsautoriteit een onderzoek gestart naar kartelafspraken tussen banken? Zo neen, bent u bereid de NMa te verzoeken om hiernaar onderzoek te doen? </vraag>
      <vraag nummer="5">Indien overtreding van de Mededingingswet niet kan worden bewezen, welke instrumenten zijn er dan om de concurrentie te bevorderen in markten waarin de mededinging beperkt is, – terwijl of doordat – er slechts enkele ondernemingen actief zijn? </vraag>
      <vraag nummer="6">Deelt u de mening dat de NMa voldoende instrumenten heeft om in te grijpen in oligopolistische markten, zoals het bankwezen, om redelijke en maatschappelijk gewenste uitkomsten te bewerkstelligen? Bent u bereid onderzoek te doen naar vormen van ex ante toezicht door de NMa in markten met een oligopolistische structuur, waar sprake is van een aanmerkelijke marktmacht? </vraag>
      <vraag nummer="7">Bent u bereid het antwoord op deze vragen te betrekken bij het aanstaande debat over de Mededingingswet? </vraag>
      <noten afkomstig="vraag">
         <noot nummer="1" datum="2006-05-13" bron="de Volkskrant">de Volkskrant, 13 mei 2006</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Of een marktuitkomst maatschappelijk gewenst is, kan ik niet op basis van het betreffende artikel beoordelen. </antwoord>
      <antwoord nummer="3">De NMa heeft in het genoemde Volkskrant artikel niet aangegeven dat de concurrentie beperkt is, maar dat er geen sprake is van grote concurrentie tussen banken op de spaarmarkt, zoals door een bank gesuggereerd werd. De NMa doet structureel onderzoek naar de concurrentie in het bankwezen en rapporteert daar sinds 2003 over in de «Monitor Financiële Sector». Daarin heeft NMa eerder aangegeven dat in de financiële sector een verhoogd risico bestaat op beperkte mededinging. Ik ben het eens met de NMa dat er in deze sector een groter risico bestaat dat de concurrentie beperkt is dan in enkele andere sectoren. Dit betekent overigens niet per definitie dat dit risico zich ook altijd verwezenlijkt en dat er, indien dit zich wel voordoet, sprake is van overtredingen van de Mededingingswet. </antwoord>
      <antwoord nummer="4">De financiële sector is als een van de prioritaire aandachtgebieden van de NMa opgenomen in de NMa Agenda 2006. Ik zal de NMa vragen of zij aanleiding ziet voor een onderzoek en, zo ja, mij over de voortgang en uitkomsten op de hoogte te houden, zodat ik de Tweede Kamer kan informeren. </antwoord>
      <antwoord nummer="5">Het feit dat de banken op een oligopolistische markt opereren (er is een beperkt aantal ondernemingen actief) is op zich geen reden voor zwakke concurrentie. Concurrentie kan onder andere worden bevorderd door het monitoren van de markt en het communiceren van de bevindingen en het openlijk signaleren van bedreigingen voor de mededinging. De eerdergenoemde Monitor Financiële Sector van de NMa speelt hierin een rol. Het is overigens goed dat consumenten alert zijn op dit soort ontwikkelingen (en dat zij hier door bijv. de Consumentenbond of de media op worden gewezen). Actieve en geïnformeerde consumenten kunnen door een kritische afweging over de prijs-kwaliteitverhouding van financiële producten het marktproces beïnvloeden. Het is in dat perspectief verheugend dat de mogelijkheden tot het vergelijken van financiële producten – via overzichten in kranten en op websites – de laatste jaren aanzienlijk zijn toegenomen. </antwoord>
      <antwoord nummer="6">Ik ben van mening dat de Mededingingswet inderdaad voldoende aangrijpingspunten biedt om in te grijpen tegen kartels en misbruik van machtsposities. Ex ante toezicht is een zeer zwaar middel, dat slechts wordt toegepast in sectoren waarin sprake is van (natuurlijke) monopolieposities waarbij toetredingsdrempels bestaan, of in sectoren die zich in een transitiefase bevinden. Er zijn thans geen gegevens bekend die ex-ante toezicht op de bankensector rechtvaardigen. </antwoord>
      <antwoord nummer="7">Zoals uit het bovengaande blijkt zijn geen specifieke aanvullende bevoegdheden nodig voor de NMa op het gebied van de financiële sector. Daarom zie ik geen aanleiding hierop in te gaan in het aanstaande debat over aanpassing van de Mededingingswet naar aanleiding van de evaluatie van die wet. </antwoord>
      <noten afkomstig="antwoord"/>
   </antwoorden>
</kvr>
