<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verspaget (PvdA) over de leverantie van glycerine door het Nederlandse bedrijf Vos aan Haïti. (Ingezonden 23 december 1996); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4331
</item>
         <item attribuut="Inhoud">Betreft vragen over het met verontreinigde glycerine besmet koortsverlagend geneesmiddel waaraan meer dan 60 kinderen zijn overleden.</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen Haïti</item>
         <item attribuut="Vindplaats">Kamervragen met antwoord 1996-1997, nr. 649, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Verspaget</persoon>
         </item>
         <item attribuut="Datum_reaktie">1997-02-11</item>
         <item attribuut="Datum_indiening">1996-12-23</item>
         <item attribuut="Document-id">KVR4331</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1329" allpagenumbers="1329 1330" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="649" onderwerp="" indiendatum="1996-12-23">
         <vrager partij="PvdA" oorsprong="parlement">Verspaget</vrager>
         <vraagt-aan/>
      </vraagdata>
      <antwoorddata antwoorddatum="11 februari 1997) zie ook Aanhangsel Handelingen nr. 559, vergaderjaar 1996–1997">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Herinnert u zich de antwoorden op eerdere vragen over de leverantie van zogenaamde glycerine door het Nederlandse bedrijf Vos aan Haïti, als gevolg waarvan meer dan 60 kinderen aldaar zijn overleden? <voetnoot nummer="1"/>
      </vraag>
      <vraag nummer="2">Werd deze glycerine die door het bedrijf Vos aan CTC is verkocht, aangeduid als «Glycerine 98% USP 21»? </vraag>
      <vraag nummer="3">Is u bekend dat «USP» (United States Pharmocopeia) de aanduiding is voor de kwaliteit van een product als farmaceutische grondstof? </vraag>
      <vraag nummer="4">Kon de door VOS verkochte glycerine USP 21, worden geacht bestemd of in ieder geval geschikt te zijn voor verwerking als grondstof in farmaceutische produkten, zodat de koper er redelijkerwijs van kon uitgaan dat de inhoud van de vaten overeenkwam met de afgesproken leverantie, zijnde glycerine USP 21? </vraag>
      <vraag nummer="5">Zo ja, hoe verhoudt dit zich tot uw antwoord op de eerder gestelde vragen? </vraag>
      <vraag nummer="6">Hebt u de beschikking over de volledige rapportage van de Food and Drug Administration? Zo ja, wilt u deze aan de Kamer doen toekomen? Zo neen, bent u bereid de autoriteiten in de VS te verzoeken de gegevens ter beschikking te stellen? </vraag>
      <vraag nummer="7" voetnoot="2">Heeft de Duitse minister voor Volksgezondheid onder meer verklaard: – dat onderzoek in Duitsland op een uit Haïti ontvangen monster van de glycerine geen aantoonbare sporen van glycerine aantrof, maar dat die bestond uit 22% diëthyleenglycol, 28.8% water en uit suikers (maltose en glucose), – dat indien deze stof is verkocht als glycerine USP 21, het een «Totalfaschung» betreft, – dat de glycerine nooit in Duitsland is geweest, maar rechtstreeks vanuit Nederland naar Haïti is getransporteerd. <voetnoot nummer="2"/>
      </vraag>
      <vraag nummer="8">Beschikt u over de rapportage van dit Duitse onderzoek. Zo ja, wilt u deze aan de Kamer doen toekomen? Zo neen, wilt u de Duitse autoriteiten verzoeken om die gegevens? </vraag>
      <vraag nummer="9">Is u bekend, dat de glycerine, anders dan volgens uw eerdere antwoord, weliswaar aan het bedrijf CTC in Hamburg is verkocht, maar dat de feitelijke levering ervan wel degelijk vanuit Rotterdam aan Haïti heeft plaatsgevonden? Welke consequenties heeft dit in uw ogen ten aanzien van de verantwoordelijkheid van het Nederlands bedrijf Vos en de Nederlandse overheid? </vraag>
      <vraag nummer="10" voetnoot="3">Kent u het bericht <voetnoot nummer="3"/>als zou de verontreiniging van de glycerine met de volgens de USP voorgeschreven tests met infrarood spectroscopie niet ontdekt kunnen worden? </vraag>
      <vraag nummer="11">Heeft er in Nederland inmiddels strafrechtelijk onderzoek plaatsgevonden? </vraag>
      <vraag nummer="12">Garandeert – gezien uw eerdere antwoorden – dat onderzoek dat alle feiten die van belang zijn voor de beoordeling of sprake is geweest van overtreding van enige wettelijke bepaling, juist en volledig aan het licht komen? </vraag>
      <vraag nummer="13">Is onder de door u bedoelde «enige wettelijke bepaling» met name ook begrepen artikel 175, lid 1 en 2, van het Wetboek van Strafrecht en de daarop gebaseerde rechtspraak? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="124" documentjaargang="1996-1997">Aanhangsel Handelingen, nr. 124, vergaderjaar 1996–1997.</noot>
         <noot nummer="2" datum="1996-12-20" bron="Brief Botschaft der BRD te Port-au-Prince, Haïti, dd. 2 oktober 1996. Zie ook Algemeen Dagblad, dd.">Brief Botschaft der BRD te Port-au-Prince, Haïti, dd. 2 oktober 1996. Zie ook Algemeen Dagblad, dd., 20 december 1996</noot>
         <noot nummer="3" datum="1996-08-2" bron="Morbidity and Mortality Weekly Report dd.">Morbidity and Mortality Weekly Report dd., 2 augustus 1996</noot>
      </noten>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3 en 4">De aanduiding «USP» is een verwijzing naar een farmacopee (i.c. die van de V.S.). De functie van farmacopees is van oudsher om een zekere kwaliteitsgarantie te bieden voor de erin opgenomen stoffen. Farmacopees worden gebruikt door apothekers, en ook door fabrikanten van geneesmiddelen, om grondstoffen te keuren voorafgaand aan de toelating tot de bereiding. De monografieën in een farmacopee geven hiertoe een beschrijving van uiterlijk en fysische eigenschappen van de stof en een algemeen toepasbare methode voor controle van de identiteit en op afwezigheid van verontreinigingen. Een verwijzing naar een farmacopee is een belangrijke aanwijzing voor de inkoper van grondstoffen voor geneesmiddelen (en overigens ook voor levensmiddelen, cosmetica en veterinaire geneesmiddelen) dat de grondstof geschikt is. Het inkopen van farmacopee-kwaliteit van een grondstof ontslaat echter nergens ter wereld de fabrikant van een geneesmiddel van de verplichting om de identiteit en de kwaliteit van de te gebruiken grondstof te verifiëren. In Haïti heeft geen controle van de identiteit en kwaliteit van de gebruikte glycerine plaatsgevonden. Als gevolg van de diepe armoede van het land ontbreekt voldoende toezicht op de naleving van kwaliteitswetgeving voor de fabricage van geneesmiddelen. Nederland draagt bij aan de oplossing van dit probleem met ontwikkelingshulp en actieve participatie in het kader van programma’s van de WHO. Daarnaast ondersteunt Nederland krachtig de ontwikkeling van een EU Richtlijn voor grondstoffen, waarin nadrukkelijk regels voor niet-actieve substanties moeten worden opgenomen. Zie ook mijn antwoord op vraag 4 in de door vragensteller eerder gestelde vragen. Overigens is in het geval van glycerine een complicerende factor dat sommige methoden uit de monografie van de USP minder geschikt zijn dan die van de Europese Farmacopee om identiteit en zuiverheid vast te stellen. Echter, wanneer de fabrikant in Haïti de grondstof op alle onderdelen van de USP-monografie zou hebben onderzocht, dan was deze partij waarschijnlijk niet voor gebruik als grondstof in een farmaceutisch product vrijgegeven. </antwoord>
      <antwoord nummer="5">De hiervoor gegeven antwoorden zijn volledig in lijn met de eerder door mij gegeven antwoorden. </antwoord>
      <antwoord nummer="6">De FDA heeft, op verzoek van de overheid in Haïti een feitenonderzoek ingesteld, waaraan op verzoek van de FDA een bijdrage is geleverd door de Inspectie voor de Gezondheidszorg (IGZ). Aan de Inspectie voor de Gezondheidszorg zijn recent ter vertrouwelijke kennisneming enige gegevens uit het onderzoek verstrekt. Deze gegevens hebben met name betrekking op de bewerkingen die in Haïti met de grondstof hebben plaatsgevonden. Ze bieden volgens de inspectie geen nieuwe gezichtspunten op de activiteiten van Nederlandse of Europese bedrijven. De resultaten van dit onderzoek zullen door de FDA in een rapport worden neergelegd, dat aan de overheden van Haïti en de V.S. zal worden aangeboden. Ik ben bereid de autoriteiten in de VS te verzoeken om mij het rapport ter beschikking te stellen, waarna ik het vertrouwelijk aan de kamer zal voorleggen. Ik vertrouw erop dat de bevoegde autoriteiten de resultaten van het onderzoek zullen gebruiken om herhaling van deze vreselijke gebeurtenis te voorkomen. Te denken valt aan aanpassing van de monografie in de USP en zo mogelijk verbetering van de kwaliteitswetgeving en de handhaving daarvan in Haïti. </antwoord>
      <antwoord nummer="7">Ja. </antwoord>
      <antwoord nummer="8" voetnoot="1">De resultaten van monsteranalyse, zoals deze in Duitsland heeft plaatsgevonden, zijn door het Bundesministerium für Gesundheit aan de IGZ ter kennis gebracht, zulks in het kader van een technische discussie over de feitelijke samenstelling van de desbetreffende partij glycerine en de geschiktheid van de Farmacopee-monografieën in de USP en de Europese Farmacopee. Ik ben bereid deze gegevens vertrouwelijk aan de kamer te doen toekomen <voetnoot nummer="1"/>. </antwoord>
      <antwoord nummer="9" voetnoot="2">Zoals ik eerder antwoordde, is de partij clycerine door Vos BV verkocht aan CTC, die vervolgens opdracht heeft gegeven om de partij vanuit Amsterdam naar Haïti te verschepen. Bij het (in antwoord op eerdere vragen <voetnoot nummer="2"/>vermelde) onderzoek dat door het Staatstoezicht is uitgevoerd bij het betrokken bedrijf, is bezien of in casu sprake was van overtreding van onder mij ressorterende regelgeving. Van een overtreding van de Warenwet of de Wet op de geneesmiddelenvoorziening bleek echter geen sprake; er zijn mijnerzijds dan ook geen maatregelen tegen het betrokken bedrijf genomen. </antwoord>
      <antwoord nummer="10">Ja, zie mijn antwoord op de vragen 3 en 4. </antwoord>
      <antwoord nummer="11">Neen </antwoord>
      <antwoord nummer="12 en 13">De IGZ heeft de feiten van de onderhavige zaak doorgegeven aan het Openbaar Ministerie in verband met de betrokkenheid van Vos BV in het handelstraject. De bevoegde Officier van Justitie is vooralsnog op basis van deze rapportage van mening dat er, althans in Nederland, geen sprake is van overtreding van enige wettelijke regel, en heeft dientengevolge geen strafrechtelijk onderzoek ingesteld. </antwoord>
      <noten afkomstig="antwoord">
         <noot nummer="1">Ter vertrouwelijke inzage gelegd alleen voor de leden bij de afdeling Parlementaire Documentatie</noot>
         <noot nummer="2" documenttype="Kamervragen">Aanhangsel Handelingen, nrs. 124 + 129, vergaderjaar 1996–1997.</noot>
      </noten>
   </antwoorden>
</kvr>
