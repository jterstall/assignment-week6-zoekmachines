<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijksma en Rehwinkel (beiden PvdA) aan de minister van Verkeer en Waterstaat over de spoorweg Groningen-Leer (D). (Ingezonden 23 oktober 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16884
</item>
         <item attribuut="Inhoud">De vragen hebben met name betrekking op het probleem dat er geen internationale kaartjes kunnen worden gekocht, bijvoorbeeld voor een bestemming in Duitsland, op de stations tussen Groningen en Leer.</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen</item>
         <item attribuut="Vindplaats">Kamervragen met antwoord 2002-2003, nr. 528, Tweede Kamer</item>
         <item attribuut="Vraagnr_bij_indiening">2020302140</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Dijksma</persoon>
            <persoon partij="PvdA">Rehwinkel</persoon>
         </item>
         <item attribuut="Datum_reaktie">2002-12-18</item>
         <item attribuut="Datum_indiening">2002-10-23</item>
         <item attribuut="Document-id">KVR16884</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1121" allpagenumbers="1121 1122" vetnummer="2020302140" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16884" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="528" onderwerp="" indiendatum="2002-10-23">
         <vrager partij="PvdA" oorsprong="parlement">Dijksma</vrager>
         <vrager partij="PvdA" oorsprong="parlement">Rehwinkel</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2002-12-18">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Welke Nederlandse treinstations sluiten het loket voor internationale treinkaartjes? </vraag>
      <vraag nummer="2">Behoort Groningen ook tot deze stations? </vraag>
      <vraag nummer="3">Bent u bekend met de problemen die zich hebben voorgedaan met de spoorverbinding Groningen–Leer (D)? Wat waren de problemen en zijn deze nu opgelost? Hoe lang is deze spoorlijn buiten bedrijf geweest? </vraag>
      <vraag nummer="4">Bent u bekend met het probleem dat kaartjes voor internationale treinreizen slechts kunnen worden gekocht op NS-stations met een loketdienst voor internationale kaartjes? </vraag>
      <vraag nummer="5">Onderkent u het probleem dat reizigers op de lijn Groningen–Leer op de tussenliggende stations geen kaartje kunnen kopen voor een bestemming in Duitsland? Vindt u het terecht dat een reiziger die bijvoorbeeld in Nieuweschans opstapt en reist naar Oldenburg, eerst naar Groningen moet om daar een kaartje te kopen? </vraag>
      <vraag nummer="6">Bent u bereid om, al dan niet in samenwerking met de NS, bij te dragen aan de oplossing van dit probleem? Zo ja, welke maatregelen gaat u treffen? </vraag>
      <vraag nummer="7">Speelt deze problematiek ook op andere grensoverschrijdende trajecten met stoptreinen? Zo ja, welke en hoe wordt dit opgelost? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">De NS hebben mij gemeld dat de volgende stations tussen september 2002 en december 2003 hun loketten voor internationale treinkaartje sluiten: Alkmaar, Amsterdam Amstel, Breda, Den Bosch, Deventer, Dordrecht, Haarlem, Hengelo, Hilversum, Leeuwarden, Maastricht, Nijmegen, Roosendaal, Tilburg, Venlo en Zwolle. </antwoord>
      <antwoord nummer="2">Groningen behoort niet tot deze stations. </antwoord>
      <antwoord nummer="3">De spoorlijn Groningen–Leer is enige jaren aan de Duitse kant van het traject (Nieuwschans–Leer) gesloten geweest voor goederenvervoer in verband met de onderhoudsituatie aan het spoor. Voor personenvervoer was aan de Duitse kant slechts zeer beperkt treinverkeer mogelijk. In het kader van een Interregioproject van de Euregio Eems-Dollard is de spoorlijn met bijdragen uit Brussel en de Nederlandse en Duitse overheden in de periode van voorjaar 2000 tot voorjaar 2002 weer op orde gebracht. De infrastructuur staat vanaf juni 2002 weer doorgaand personen- en goederenvervoer toe. De bijdrage van de Nederlandse landelijke overheid bestond uit de aanleg van een kruisingsspoor met perron in Nieuweschans om een hogere treinfrequentie te kunnen bieden. Ook het passeren van goederentreinen is nu mogelijk, wat met name van belang is voor de ontsluiting van het goederenknooppunt Veendam in de richting van Bremen en Hamburg. De aanbesteding van het regionale personenvervoer per trein vindt plaats door de regionale overheden. Op dit moment is nog sprake van twee vervoerders die vanuit beide zijden van de grens in Nieuweschans met de treindienst eindigen. Er zijn onderhandelingen gaande tussen de regionale overheden en de huidige vervoerders over het bieden van een doorgaande verbinding. </antwoord>
      <antwoord nummer="4">Volgens de NS kunnen reizigers kaartjes naar internationale bestemmingen op tal van manieren verkrijgen: – De Internationaalbalies op de 10 grotere stations. – De loketten Binnenland verkopen kaartjes naar België en de grensstreek van Duitsland. – Via Teleservice, een callcenter, waarna kaartjes worden thuisgestuurd. – Via reisagenten. – Vanaf 15 december 2002 via internet. </antwoord>
      <antwoord nummer="5 en 7">Ik heb contact opgenomen met NoordNed, de vervoerder op het Nederlandse deel van het traject Groningen–Leer. Zij hebben een oplossing bedacht voor het geschetste probleem. Reizigers kunnen een strippenkaart gebruiken als vervoersbewijs. Strippenkaarten kunnen niet op de stations worden gekocht, maar wel worden afgestempeld op het perron. Een andere mogelijkheid die NoordNed biedt aan reizigers op het traject Groningen–Leer is betalen in de trein. De treintarieven worden berekend aan de hand van de prijzen van strippenkaarten, zodat betalen in trein geen extra kosten met zich meebrengt. </antwoord>
      <antwoord nummer="6">Zie antwoord op vraag 5. </antwoord>
      <noten afkomstig="antwoord"/>
   </antwoorden>
</kvr>
