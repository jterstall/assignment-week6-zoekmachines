<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verburg en Bijleveld-Schouten (beiden CDA) aan de staatssecretaris van Sociale Zaken en Werkgelegenheid, dhr. Hoogervorst, over een mogelijke relatie tussen het beëindigen van een dienstverband bij een uitzendbureau en de hoge instroom in de WAO. (Ingezonden 26 oktober 2000); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12665
</item>
         <item attribuut="Inhoud">Vragen naar aanleiding van een bericht in de Volkskrant van 24 oktober 2000, dat langdurig werklozen, die via uitzendbureaus en werkervaringsplaatsen aan het werk komen, een groter risico lopen om in de WAO te belanden.</item>
         <item attribuut="Rubriek">Arbeid (Arbeidsbemiddeling) Arbeid (Werkloosheidsbestrijding) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Uitzendbureaus WAO Werkloosheidsbestrijding</item>
         <item attribuut="Vindplaats">Kamervragen met antwoord 2000-2001, nr. 296, Tweede Kamer</item>
         <item attribuut="Vraagnr_bij_indiening">2000101650</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Verburg</persoon>
            <persoon partij="CDA">Bijleveld-Schouten</persoon>
         </item>
         <item attribuut="Datum_reaktie">2000-11-23</item>
         <item attribuut="Datum_indiening">2000-10-26</item>
         <item attribuut="Document-id">KVR12665</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="613" allpagenumbers="613 614" vetnummer="2000101650" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12665" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="296" onderwerp="" indiendatum="2000-10-26">
         <vrager partij="CDA" oorsprong="parlement">Verburg</vrager>
         <vrager partij="CDA" oorsprong="parlement">Bijleveld-Schouten</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="2000-11-23">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht dat langdurig werklozen, die via uitzendbureaus en werkervaringsplaatsen aan het werk komen, een vergroot risico lopen om in de Wet op de arbeidsongeschiktheidsverzekering (WAO) te belanden? <voetnoot nummer="1"/>
      </vraag>
      <vraag nummer="2">Hoe groot is het percentage mensen dat via uitzendbureaus en werkervaringsplaatsen in de WAO terecht komt? Klopt het bericht dat in twee jaar tijd het aantal arbeidsongeschikten in het uitzendwerk met 25% is gestegen tot 37 000? Wat is hiervan de oorzaak? </vraag>
      <vraag nummer="3">Geldt de regel van de uitzendbranche, dat na vier weken ziekteverzuim de arbeidsrelatie wordt verbroken, ook voor groepen die via de reïntegratieaanbesteding door bijvoorbeeld uitvoeringsinstellingen (uvi’s), bij de uitzendbureaus terechtkomen? </vraag>
      <vraag nummer="4">Deelt u de mening dat er een relatie kan liggen tussen het beëindigen van een dienstverband bij een uitzendbureau na vier weken ziekteverzuim en de hoge instroom in de WAO vanuit deze branche? En vindt u het in dit licht bezien niet wrang dat uitzendbureaus tegelijkertijd bij de uvi’s intekenen, om reïntegratieprojecten te verzorgen voor gedeeltelijk arbeidsongeschikten? Wat is uw oordeel over dit zogenaamde «rondpompen van uitkeringsgerechtigden»? </vraag>
      <vraag nummer="5">Is er naar uw opvatting niet een soortgelijk risico aan de orde als het gaat om het inschakelen van uitzendbureaus voor de invulling van het 20.000 banenplan voor allochtonen in het Midden- en Kleinbedrijf? </vraag>
      <vraag nummer="6">Welke stappen mogen wij van u verwachten om een einde te maken aan het «rondpomprisico», bijvoorbeeld door van reïntegratiebedrijven te verlangen dat zij een gereïntegreerde werknemer na plaatsing tenminste een half jaar begeleiden en volgen? </vraag>
      <noten afkomstig="vraag">
         <noot nummer="1" datum="2000-10-24" bron="De Volkskrant">De Volkskrant, 24 oktober 2000</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In 1999 stroomde 2,04% van de werknemers van de uitzendbureaus naar de WAO. Werknemers die werkzaam zijn in een werkervaringsplaats, hebben een dienstverband met hun werkgever (dit kan ook een uitzendbureau zijn). Indien zij in de WAO instromen, worden zij meegenomen in de statistieken van de sector waarin zij werkzaam zijn. Er zijn dus geen specifieke cijfers bekend over de WAO-instroom vanuit werkervaringsplaatsen. Wel zijn er op basis van een onderzoek dat binnenkort aan de Tweede Kamer zal worden aangeboden, cijfers bekend over de WAO-instroom vanuit de Experimenten Activering van Uitkeringsgelden (EAU) in de jaren tot 1999. Van deze groep is 2,8% in de WAO terecht gekomen, waarbij bedacht moet worden dat voor de start van het EAU-contract al 0,6% van de deelnemers een WAO-uitkering ontving. Het aantal WAO-ers uit de uitzendsector bedroeg eind 1999 ca. 34 000. Dit is 14% meer dan eind 1998. Over 1997 zijn geen cijfers bekend. De oorzaak van deze stijging is niet precies bekend, maar hangt deels samen met de populatie. Er werken meer dan voorheen veel personen in de uitzendsector die lange tijd uit het arbeidsproces zijn geweest en daarom een hoog uitvalrisico hebben. Zie ook het antwoord op vraag 4. </antwoord>
      <antwoord nummer="3">De gang van zaken bij reïntegratieaanbesteding is in de praktijk als volgt. Mensen worden via een reïntegratiebedrijf na een eventueel scholingstraject bemiddeld naar een arbeidsovereenkomst. Een dergelijk reïntegratiebedrijf kan een uitzendbureau zijn. Vervolgens kunnen zij zowel in dienst komen bij een «reguliere» werkgever als bij een uitzendbureau dat hen dan ergens detacheert. In beide gevallen gelden vervolgens de regels met betrekking tot de verzuimbegeleiding die gangbaar zijn in de betreffende sector waarin betrokkene komt te werken. In het geval van een dienstverband met het uitzendbureau gelden de regels die gangbaar zijn in de uitzendbranche. Een algemene regel dat altijd na vier weken ziekteverzuim de arbeidsrelatie wordt verbroken, is mij niet bekend. Hierbij kan worden aangetekend dat daar op verschillende plaatsen getracht wordt de verzuimbegeleiding te intensiveren. </antwoord>
      <antwoord nummer="4">Bij het hoge arbeidsongeschiktheidsrisico in de uitzendbranche spelen veel meer factoren een rol dan alleen het bestaan van een dienstverband. Uit de dezer dagen uit te brengen sector-analyse WAO blijkt dat ook zaken als slechte arbeidsomstandigheden, gebrekkige sociale controle, het onvolledig werkgeverschap (de werkplek is niet bij de formele werkgever), kenmerken van de groep werknemers (namelijk een grote afstand tot de arbeidsmarkt) en financiële prikkels (ziekengeld is hoger dan een WW-uitkering), verklarende factoren vormen bij het hoge arbeidsongeschiktheidsrisico in de uitzendsector. Daarnaast speelt de verzuim-begeleiding als zodanig een rol. In de reïntegratiemarkt zijn honderden reïntegratiebedrijven actief, waaronder ook uitzendbureaus. Er dient onderscheid gemaakt te worden tussen het uitzendbureau als reïntegratiebedrijf (dat zorgt voor scholing en bemiddeling van werklozen en arbeidsongeschikten) en het uitzendbureau in enge zin (dat mensen in dienst neemt en detacheert, al dan niet als vervolg op of onderdeel van een reïntegratieproject). Meer in het algemeen wijs ik op het belang dat de uitzendsector heeft bij het terugdringen van het arbeidsongeschiktheidsrisico in verband met de PEMBA-prikkel. De sector zelf is doordrongen van het belang van een goed verzuim- en preventiebeleid. Om die reden wordt daar thans onderhandeld over de doelstellingen van een af te sluiten arboconvenant. Het ziet er naar uit dat op korte termijn een intentieverklaring kan worden afgesloten, gericht op een volgend jaar af te sluiten convenant over ziekteverzuim en arbo-preventiemaatregelen. Het is de bedoeling dat het uitzendbureau meer dan voorheen de regie zal voeren bij het arbo- en verzuimbeleid. Ook het binnenkort in te dienen wetsvoorstel Eigen risico dragen Ziektewet is in dit verband van belang, omdat door de mogelijkheid om het risico van de vangnetvoorziening voor eigen rekening te nemen de werkgever een groter belang krijgt bij een goede preventie en verzuimbegeleiding. </antwoord>
      <antwoord nummer="5">Bij de invulling van het banenplan voor allochtonen in het Midden- en Kleinbedrijf gaat het niet (alleen) om langdurig werkloze allochtonen, maar juist in eerste instantie om direct of bijna direct bemiddelbare allochtonen (fase 1 en 2). Gelet op deze andere samenstelling van het bestand zullen de risico’s op terugval in werkloosheid of instroom in andere regelingen, vermoedelijk lager zijn. Daarnaast betreft het reguliere plaatsingen – voor het merendeel voor langer dan een halfjaar – die in eerste instantie door Arbeidsvoorziening worden gerealiseerd. Arbeidsvoorziening heeft daarbij de mogelijkheid om waar nodig onderaannemers in de vorm van private intermediairs/uitzendbureaus in te schakelen. Het betreft ook in dat geval echter reguliere plaatsingen bij werkgevers. De wijze waarop de plaatsing tot stand komt, via Arbeidsvoorziening of een private intermediair, is in dit verband niet van belang. </antwoord>
      <antwoord nummer="6">Doel van het reïntegratiebeleid is om tot duurzame inpassing in het arbeidsproces te komen. Om duurzame plaatsingen te bevorderen, kunnen reïntegratietrajecten gedeeltelijk of volledig worden gefinancierd op basis van gerealiseerde duurzame plaatsingen. In een deel van de contracten tussen gemeenten of uvi’s enerzijds en het reïntegratiebedrijf anderzijds gebeurt dit reeds. In Suwi-kader zal bevorderd worden dat in beginsel de vergoeding aan reïntegratiebedrijven altijd voor tenminste een gedeelte bestaat uit een resultaatsvergoeding. Uiteraard is een goed preventie- en verzuimbeleid juist voor de groep personen die lange tijd inactief is geweest, van zeer groot belang. Desondanks zal op termijn ook een deel van de aldus gereïntegreerde mensen in de WAO terecht komen. Cruciaal is dat dit geen onacceptabel hoog percentage is. Zolang dat lukt, is de winst van reïntegratie groter dan het genoemde risico van niet duurzame inpassing. </antwoord>
      <noten afkomstig="antwoord"/>
   </antwoorden>
</kvr>
