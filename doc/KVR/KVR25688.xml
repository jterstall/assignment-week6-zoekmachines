<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib en Van Heteren (beiden PvdA) aan de minister en staatssecretaris van Volksgezondheid, Welzijn en Sport over medische fouten. (Ingezonden 1 mei 2006); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25688
</item>
         <item attribuut="Inhoud">Vragen naar aanleiding van artikel 'Radboud niet langer enige ziekenhuis met fouten' (Trouw, 27 april 2006), naar aanleiding van onderzoek Inspectie voor de Gezondheidszorg (IGZ) over het aantal (gemelde en niet gemelde) vermijdbare fouten in ziekenhuizen. Indieners vragen naar de voortgang van de 'blame-free melden' (melden zonder kans op vervolging) van minder zware incidenten.</item>
         <item attribuut="Rubriek">Gezondheidszorg (Algemeen) Gezondheidszorg (Medische beroepen) Gezondheidszorg (Zorginstellingen)</item>
         <item attribuut="Trefwoorden">Artsen Gezondheidszorg Ziekenhuizen</item>
         <item attribuut="Vindplaats">Kamervragen met antwoord 2005-2006, nr. 1544, Tweede Kamer</item>
         <item attribuut="Vraagnr_bij_indiening">2050612660</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
            <persoon partij="PvdA">Van Heteren</persoon>
         </item>
         <item attribuut="Datum_reaktie">2006-05-30</item>
         <item attribuut="Datum_indiening">2006-05-01</item>
         <item attribuut="Document-id">KVR25688</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3291" allpagenumbers="3291 3292 3293" vetnummer="2050612660" code="0506tkkvr1544" lopendefooter="Tweede Kamer, vergaderjaar 2005–2006, Aanhangsel" filenaam="KVR25688" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1544" onderwerp="" indiendatum="2006-05-1">
         <vrager partij="PvdA" oorsprong="parlement">Arib</vrager>
         <vrager partij="PvdA" oorsprong="parlement">Van Heteren</vrager>
         <vraagt-aan>de minister en staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-05-30">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het artikel over medische fouten? <voetnoot nummer="1"/>
      </vraag>
      <vraag nummer="2" voetnoot="2">Wat vindt u van de schatting dat het aantal vermijdbare fouten in ziekenhuizen in Nederland zou neerkomen op 1500 à 6000, terwijl eerder uit een Inspectie voor de Gezondheidszorg (IGZ)-rapport al bleek dat 40% tot 60% van de fouten kan worden voorkomen? <voetnoot nummer="2"/>Vindt u dergelijke cijfers aanvaardbaar? </vraag>
      <vraag nummer="3">Hebt u de indruk dat het werkelijk aantal vermijdbare fouten veel hoger ligt, omdat veel artsen uit angst om vervolgd te worden, geen melding maken van hun fouten? Deelt u de mening dat dit niet in het belang is van de patiënt en van de Nederlandse gezondheidszorg in het algemeen? </vraag>
      <vraag nummer="4">Wat hebt u tot nu toe ondernomen om de zorg veiliger te maken? Hoe staat het met de voortgang ten aanzien van het invoeren van een verplicht meldingssysteem? </vraag>
      <vraag nummer="5">Op welke wijze hebt u het systeem van blame-free melden gestimuleerd? Hoe staat het met het ontwikkelen van een code voor blame-free melden voor minder zware incidenten door de KNMG? </vraag>
      <vraag nummer="6">Waarom hebt u de Kamer, zoals eerder wel toegezegd, nog geen overzicht verstrekt van alles wat er op het gebied van medische fouten en incidenten moet worden gemeld, en de wijze waarop dit zou moeten? </vraag>
      <noten afkomstig="vraag">
         <noot nummer="3"/>
         <noot nummer="1" datum="2006-04-27" bron=", Trouw" titel="Radboud niet het enige ziekenhuis met fouten">«Radboud niet het enige ziekenhuis met fouten», Trouw, 27 april 2006</noot>
         <noot nummer="2" titel="Staat van de gezondheidszorg 2004">«Staat van de gezondheidszorg 2004», IGZ-rapport</noot>
         <noot nummer="3" documenttype="Kamerstuk" kamerstuk-id="29 800 XVI" documentnummer="156">Kamerstuk 29 800 XVI, nr. 156</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Op basis van twee grote onderzoeken in de Verenigde Staten naar incidenten in ziekenhuizen die gebruikt zijn in het rapport «To Err Is Human» van het Institute of Medicine in 1999 heeft de voormalige Inspecteur-Generaal voor de gezondheidszorg een schatting gemaakt dat in ons land 1500 tot 6000 mensen in ziekenhuizen overlijden als gevolg van de wijze waarop de zorg is verleend. In hoeverre een dergelijk overlijden vermijdbaar zou zijn geweest, is niet bekend. Er zijn schattingen dat ongeveer de helft van de overlijdensgevallen vertraagd of vermeden zou kunnen worden. Deze schattingen zijn vanzelfsprekend zorgwekkend en zijn voor mij aanleiding geweest verschillende activiteiten in gang te zetten (zie hiervoor mijn antwoord op vraag 4.) Tevens voeren op dit ogenblik het Instituut voor Extramuraal Geneeskundig Onderzoek (EMGO Instituut) van het Vrije Universiteit medisch centrum (VUmc) en het NIVEL een groot Nederlands onderzoek uit naar het vóórkomen van door medisch ingrijpen veroorzaakte en in het ziekenhuis opgelopen schade en de eventuele oorzaak daarvan. Het onderzoek zal ook aanbevelingen opleveren hoe die schade te voorkómen. Dit onderzoek is onderdeel van het programma «Vertrouwen in Zorg» dat de Orde van Medisch Specialisten in mijn opdracht uitvoert. Dit programma is in 2004 gestart. </antwoord>
      <antwoord nummer="3">Nee, ik heb vooralsnog geen reden om aan te nemen dat de genoemde cijfers onjuist zijn geschat. Het Amerikaanse onderzoek en de daaruit afgeleide schattingen voor Nederland zijn gebaseerd op dossierstudies van overleden patiënten. Daarbij spelen «meldingen» geen rol. Het eerder genoemde onderzoek van EMGO en NIVEL zal voor ons land overigens de benodigde duidelijkheid moeten gaan bieden. Dat er in de zorg een taboe rust op het erkennen van fouten is een punt dat ook al door President-directeur Rein Willems van Shell Nederland in zijn rol als gezant in het programma «Sneller Beter» is gesignaleerd. Dat taboe is niet in het belang van de patiënt en van de Nederlandse gezondheidszorg en moet dan ook doorbroken worden om tot structurele verbeteringen te kunnen komen. Een open cultuur, waarin fouten «veilig» kunnen worden gemeld, zonder dat er een sanctie wordt uitgedeeld, is daarvoor een vereiste. </antwoord>
      <antwoord nummer="4">Om het onderwerp patiëntveiligheid in het zorgveld op de agenda te krijgen heb ik een groot aantal activiteiten doen starten: Agendasetting: – «Hoe maken we de zorg beter en veiliger» heb ik aangemerkt als een van de belangrijkste maatschappelijke opgaven voor de volksgezondheid en de gezondheidszorg en daarmee als leidmotief voor de kennis- en innovatieagenda voor de gezondheidssector. – Samen met de NVZ Nederlandse Vereniging van Ziekenhuizen, de Orde van Medisch Specialisten en de Algemene Vereniging van Verplegenden en Verzorgenden (AVVV) agendeer ik via het programma «Sneller Beter» het onderwerp patiëntveiligheid uitdrukkelijk in de zorg. De staatssecretaris doet het zelfde via het programma «Zorg voor Beter»; – President-directeur Rein Willems heeft op mijn verzoek in 2004 als gezant voor het programma Sneller Beter onderzoek gedaan en advies uitgebracht hoe de veiligheid in de zorg te vergroten. Zijn advies dat in 2008 alle zorginstellingen werken met een gecertificeerd veiligheidsmanagementsysteem, is voor de aanpak van patiëntveiligheid het leidende principe; – De Inspectie heeft in het rapport «Staat van de Gezondheidszorg 2004» de patiëntveiligheid in ons land (vooral wat betreft de toepassing van geneesmiddelen en medische hulpmiddelen in zorginstellingen en thuis) in beeld gebracht en houdt sedertdien de ontwikkelingen nauwgezet in de gaten; Kennisontwikkeling en kennisdeling – De Raad voor Gezondheidsonderzoek heeft de kennislacunes op het terrein van patiëntveiligheid in de Nederlandse ziekenhuizen in kaart gebracht en omgezet in een concrete onderzoeksagenda; – ZonMw heeft een afzonderlijk zorgbreed programma patiëntveiligheid tot ontwikkeling gebracht. Dit programma is gericht op het vergroten van kennis en inzicht in veiligheid van zorg. – Er is een platform van inhoudelijke deskundigen op het terrein van patiëntveiligheid ingesteld. (www.platformpatientveiligheid.nl) – De Orde van Medisch Specialisten voert de programma’s «Vertrouwen in Zorg» en «Zorg en Veiligheid» uit. Naast ontwikkeling van richtlijnen en protocollen gaat het vooral om het verwerven van inzicht in aard, ernst omvang, oorzaken en kosten van «adverse events»; – De Nederlandse Federatie van Universitaire medische centra (NFU) komt deze zomer met een visiedocument met een beschrijving van de activiteiten die op dit moment in de 8 universitaire medische centra plaatsvinden (transparantie), met adviezen over de opzet van een goed veiligheidsmanagement en met voorstellen om patiëntveiligheid onderdeel te laten zijn van opleiding, deskundigheidsbevordering en nascholing. Versnelling van de doorvoering – Binnen het programma Sneller Beter worden bij 20% van de ziekenhuizen in vier jaar aanzienlijke en aansprekende prestatieverbeteringen gerealiseerd op de gebieden patiëntveiligheid en patiëntenlogistiek voor patiënten en zorgverleners. Voor patiëntveiligheid betekent dat voor die ziekenhuizen de invoering van het systeem van veilig melden, vermindering van het aantal medicatiefouten met 50%, percentage decubitus bij klinische patiënten lager dan 5% en vermindering postoperatieve wondinfecties met 50%. – Binnen het programma «Zorg voor Beter» krijgen de thuiszorg, ouderenzorg, gehandicaptenzorg en langdurende geestelijke gezondheidszorg een extra impuls op onderwerpen als decubitus, eten en drinken, zeggenschap, valpreventie en medicatieveiligheid; – De Orde van Medisch Specialisten, de NVZ en het AVVV voeren het project Veiligheidsmanagement systeem uit. Met dit project worden ziekenhuizen, en in het bijzonder de Raden van Bestuur, medisch specialisten en verpleegkundigen ondersteund om vanaf 2008 daadwerkelijk te kunnen werken met een (gecertificeerd) VMS. De doelstelling van het project is om per 1 mei 2007 de basiselementen van het VMS beschikbaar te hebben die betrekking hebben op het zorgproces, zodat deze per 2008 in de Nederlandse ziekenhuizen kunnen worden ingevoerd. Dat gebeurt via een pilot waaraan 10 ziekenhuizen deelnemen. Dit moet leiden tot een landelijke standaard met daarin de eisen waaraan een veiligheidsmanagementsysteem moet voldoen. – Noodzakelijk is dat ook andere aspecten van veiligheid in instellingen in het veiligheidsmanagementsysteem ondergebracht kunnen worden, zoals medewerkerveiligheid, milieuveiligheid, brandveiligheid. Om die reden oriënteren de gezamenlijke rijksinspecties zich nu op een gezamenlijke beoordeling van het veiligheidsmanagementsysteem. Instrumentering – Het landelijke Elektronisch Medicatie Dossier. De infrastructuur is gereed en het landelijk elektronische medicatiedossier en het elektronische waarneemdossier huisartsen zijn in de testfase. Vanaf 2007 wordt het gebruik van het Burgerservice nummer (BSN) verplicht. – Consument en Veiligheid ontwikkelt voor de sector verpleging en verzorging een praktisch veiligheidsmanagementinstrument. – Met NIAZ en HKZ zijn afspraken gemaakt om certificering mogelijk te maken van het veiligheidsmanagement. HKZ werkt voorts aan het opstapcertificaat om het proces van certificeren eenvoudiger te maken. Normstelling en verantwoording – Met de ontwikkeling van prestatie-indicatoren en de normen verantwoorde zorg is een grote stap gezet in de richting van eenduidigheid in de taal en vergelijkbaarheid van prestaties, ook op het terrein van patiëntveiligheid. In de sector verpleging en verzorging worden de indicatoren voor verantwoorde zorg via een pilot in ruim honderd instellingen beproefd. – Afspraken met betrokken brancheorganisaties zijn in voorbereiding hoe gekomen kan worden tot «kwaliteitsprogramma’s» waarin organisaties van zorgondernemingen, professionals (artsen, verpleegkundigen), zorgconsumenten, verzekeraars met elkaar afspraken maken over het ontwikkelen van indicatoren om kwaliteit te meten en zichtbaar en vergelijkbaar te maken. Daarin moet ook zijn vastgelegd voor welke essentiële veiligheidsaspecten (bindende) normstelling nodig is en op welke wijze de verankering en naleving wordt geborgd (zie mijn brief van 10 februari 2006, Kwaliteit van de zorg: hoog op de agenda, MC-2653714). In reactie op de vraag hoe het staat met de voortgang ten aanzien van het invoeren van een verplicht meldingssysteem, het volgende. Op grond van artikel 4a van de Kwaliteitswet zorginstellingen zijn instellingen in de zorg verplicht om calamiteiten bij de Inspectie voor de Gezondheidszorg te melden. Onder calamiteiten worden niet-beoogde of onverwachte gebeurtenissen verstaan, die betrekking hebben op de kwaliteit van de zorg en die tot de dood van of een ernstig schadelijk gevolg voor een patiënt of cliënt van de instelling hebben geleid. De inspectie beoordeelt de meldingen aan de hand van de «Leidraad onderzoek door de inspectie bij meldingen» en neemt zonodig maatregelen. Over de aard en het aantal meldingen rapporteert de inspectie jaarlijks in het jaarbericht. Het Jaarbericht Inspectie voor de gezondheidszorg 2005 ontvangt u een dezer dagen. In 2006 werkt de inspectie verder aan het verbeteren van het meldingsproces. Er komt een centraal loket en er komt procesondersteunende ICT om het melden laagdrempeliger te maken. De calamiteitenanalyse zal de inspectie standaardiseren door middel van de zogeheten Prismamethode. </antwoord>
      <antwoord nummer="5">Het systeem van «veilig» melden is in de eerste plaats de verantwoordelijkheid van de zorgsector zelf. Het veilig melden heeft betrekking op de relatie van de melder en het verantwoordelijk management. Binnen die relatie moet de melder veilig kunnen spreken over incidenten. Het veilig melden van incidenten is een belangrijk element binnen het veiligheidsmanagement systeem. Van fouten kun je immers leren. Het onderwerp zit dan ook als een rode draad in de diverse in het antwoord op vraag 4 genoemde activiteiten die ik de afgelopen periode heb opgestart. Binnen het programma patiëntveiligheid van ZonMw bijvoorbeeld is het een van de drie prioriteiten. In de versnellingsprogramma’s binnen Sneller Beter doen alle ziekenhuizen mee aan de invoering van een dergelijk meldsysteem. Ook in de pilot van de 10 ziekenhuizen die oefenen met het VMS is veilig melden speerpunt. De UMC’s ontwikkelen en perfectioneren analysemethoden zoals PRISMA en SIRE om oorzaken van incidenten op te sporen. Ook leren zij zorginstellingen die methoden praktisch toe te passen. («teach the teacher») Prof. Mr. Dr. J. Legemaate, bijzonder Hoogleraar Gezondheidsrecht en juridisch adviseur bij de Koninklijke Nederlandsche Maatschappij tot bevordering der Geneeskunst analyseert op mijn verzoek de juridische aspecten rond het melden van incidenten. Hij zal op basis daarvan met voorstellen komen over in acht te nemen randvoorwaarden, die ertoe moeten leiden dat veilig incident melden wordt gestimuleerd. Zijn onderzoek is in een fase van afronding. In juni zal zijn rapportage worden gepubliceerd waarna ik graag met de betrokken brancheorganisaties verdere vervolgafspraken maak. </antwoord>
      <antwoord nummer="6">In het Algemeen Overleg van 25 april 2005 hebben wij gesproken over het voorstel van de KNMG om de in vraag 4 bedoelde code te ontwikkelen. De totstandkoming van de code had ik voor het eind van 2005 voorzien. Ik heb u eind 2005 abusievelijk niet gemeld dat de noodzakelijke zorgvuldigheid bij de opstelling van het rapport noopte tot extra voorbereidingstijd. Zodra ik het rapport ontvangen heb zal ik u daarover en over de vervolgactiviteiten informeren. </antwoord>
      <noten afkomstig="antwoord"/>
   </antwoorden>
</kvr>
