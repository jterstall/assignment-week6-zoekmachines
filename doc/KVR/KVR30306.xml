<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gill'ard (PvdA) aan de minister van Volksgezondheid, Welzijn en Sport over overtredingen bij orgaandonatie. (Ingezonden 8 november 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30306
</item>
         <item attribuut="Inhoud">Vragen naar aanleiding bericht (Medisch Contact, 2 november 2007) over de vele overtredingen in de praktijk van de orgaandonatie. In driekwart van de gevallen zijn organen afkomstig van niet-geregistreerde personen. Artsen overtreden dan de Wet op de orgaandonatie. De vragen spitsen zich toe op de vraag of het realistisch is om de voorbereidende handelingen voor donatie pas na het intreden van de dood (hersendood of hartdood) te laten plaatsvinden. Deze vragen dienen ter aanvulling op eerdere vragen over dit onderwerp van de leden Koser Kaya (D66) en Kant (SP), ingezonden 2 november 2007 (vraagnummers 2070804090 en 2070804120) en het lid Agema (PVV) (ingezonden 7 november 2007). In zijn antwoord verwijst de minister ook naar de antwoorden op de andere bovengenoemde vragen (Aanhangsel Handelingen II, 2007-2008, de nrs. 651 en 652).</item>
         <item attribuut="Rubriek">Gezondheidszorg (Geneeskunde)</item>
         <item attribuut="Trefwoorden">Orgaandonatie</item>
         <item attribuut="Vindplaats">Kamervragen met antwoord 2007-2008, nr. 810, Tweede Kamer</item>
         <item attribuut="Vraagnr_bij_indiening">2070804450</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Gill'ard</persoon>
         </item>
         <item attribuut="Datum_reaktie">2007-12-04</item>
         <item attribuut="Datum_indiening">2007-11-08</item>
         <item attribuut="Document-id">KVR30306</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1733" allpagenumbers="1733 1734" vetnummer="2070804450" code="0708tkkvr810" lopendefooter="Tweede Kamer, vergaderjaar 2007–2008, Aanhangsel" filenaam="KVR30306" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="810" onderwerp="" indiendatum="2007-11-8">
         <vrager partij="PvdA" oorsprong="parlement">Gill'ard</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-12-4">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het artikel «Bijna altijd in overtreding» <voetnoot nummer="1"/>
      </vraag>
      <vraag nummer="2">Was u op de hoogte van het feit dat in de praktijk van de orgaandonatie vaak overtredingen worden begaan? Zo ja, waarom heeft u deze praktijk laten voort bestaan? Hoe vaak komen deze overtreding per jaar voor? Zo neen, wat is uw reactie? </vraag>
      <vraag nummer="3">Deelt u de mening dat het niet realistisch is om voorbereidende handelingen voor donatie pas na het intreden van de dood (hersendood of hartdood) te doen plaatsvinden? Zou dat verlies van organen opleveren? Zo ja, wat bent u voornemens hiertegen te doen? </vraag>
      <vraag nummer="4">Wat is uw mening over de oplossing die wordt voorgesteld om de familie om een voorlopige toestemming te vragen, om zo het hiaat tussen de huidige praktijk en de wetgeving te dichten? </vraag>
      <vraag nummer="5">Deelt u de mening dat het gesprek over orgaandonatie met de familie van patiënten die geen geregistreerde donor zijn, al voor de dood (hersendood of hartdood) intreedt gehouden moet worden of kleeft hieraan een ethisch bezwaar? Zo ja, welk (ethisch) bezwaar zou naar voren gebracht kunnen worden? Toelichting Deze vragen dienen ter aanvulling op eerdere vragen ter zake van de leden Kos¸er Kaya (D66), ingezonden 2 november 2007 (nr. 2070804090), Kant (SP), ingezonden 2 november 2007 (nr. 2070804120) en Agema (PVV), ingezonden 7 november 2007, (nr. 2070804380). </vraag>
      <noten afkomstig="vraag">
         <noot nummer="1" datum="2007-11-2" bron="Medisch Contact">Medisch Contact, 2 november 2007, P.1802 e.v.</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">De Nederlandse Transplantatie Stichting (NTS) heeft ons in de loop van dit jaar van de ontwikkelingen op de hoogte gesteld. Zoals ook aangegeven in reactie op de vragen van het lid Kos¸er Kaya (2070804090) en het Kant (2070804120) kwamen wij tot de conclusie dat de gevolgde werkwijze weliswaar in strijd zou kunnen zijn met de letter van de wet, maar dat deze, als het gaat om handelingen die niet belastend zijn en niet uitgesteld kunnen worden tot na het moment van overlijden, niet strijdig lijkt met de geest van de wet. Met NTS is overleg gevoerd waarbij eerst is getracht te verkennen of met een interpretatie van de wet tot een oplossing kon worden gekomen. De conclusie was uiteindelijk dat het onwenselijk is om de nu bestaande onduidelijkheid te laten bestaan. Ambtelijk was vervolgens al geconcludeerd dat een wetswijziging wenselijk is teneinde aan de onzekerheid die in het veld bestaat een einde te maken. Omdat er geen concrete aanwijzingen waren dat dit in de dagelijkse praktijk tot het verlies van donoren zou leiden, had de wetswijziging een lagere prioriteit dan de vele werkzaamheden voor het masterplan orgaandonatie. Het artikel en de verschillende Kamervragen naar aanleiding daarvan, hebben het voorbereiden van een wetsvoorstel dus vooral in een kleine stroomversnelling gebracht. In antwoord op vraag 2 van het lid Kos¸er Kaya (2070804090) heb ik aangegeven dat in het bijzonder bij transplantatie van longen en levers die ter beschikking kunnen komen door middel van een non-heart-beating procedure veel haast is geboden. In die gevallen maakt de beperkte tijd die ter beschikking is, voorbereidende handelingen in een vroeg stadium, vaak al voor het moment van overlijden, noodzakelijk. Blijkens de jaarverslagen van de NTS over de jaren 2005 en 2006 zijn er in die periode 36 levers en 8 longen voor transplantatie beschikbaar gekomen na een non-heart-beating procedure. Niet bekend is in hoeveel gevallen plaatsvervangend toestemming moest worden gegeven en dus niet hoe vaak hier de situatie aan de orde was waar in Medisch Contact ook wordt gerefereerd. </antwoord>
      <antwoord nummer="4">Bij de voorbereiding van het wetsvoorstel ter wijziging van de WOD zullen de mogelijkheden om het probleem op te lossen zorgvuldig tegen elkaar worden afgewogen. Om de zorgvuldigheid van de afweging niet onder druk te zetten wil ik nu niet op die keuze vooruitlopen. </antwoord>
      <antwoord nummer="5">Gesprekken met de familie over orgaandonatie, of het nu een geregistreerde donor is of niet, moeten gevoerd worden op een moment dat dit passend is. Het gesprek zelf moet ook op een manier worden gevoerd die past bij de omstandigheden. Als het register is geraadpleegd hoeft, wanneer er geen bezwaar is aangetroffen, het ter sprake brengen van orgaandonatie voordat de dood is ingetreden ethisch niet bezwaarlijk te zijn en de wet verbiedt dat ook niet. Zorgvuldigheid en compassie daarbij zijn uiteraard heel belangrijk. Alleen van het feitelijk toestemming vragen voor donatie kan pas sprake zijn als de patiënt is overleden. </antwoord>
      <noten afkomstig="antwoord"/>
   </antwoorden>
</kvr>
