<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over aspergesteken door werklozen (Ingezonden 4 april 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1368
</item>
         <item attribuut="Rubriek">Arbeid (Werkloosheidsbestrijding) Landbouw (Tuinbouw)</item>
         <item attribuut="Trefwoorden">Tuinbouw</item>
         <item attribuut="Vindplaats">Kamervragen met antwoord 1994-1995, nr. 727, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1995-04-25</item>
         <item attribuut="Datum_indiening">1995-04-04</item>
         <item attribuut="Document-id">KVR1368</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1477" allpagenumbers="1477 1478" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="727" onderwerp="" indiendatum="1995-04-4">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1995-04-25">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u er van op de hoogte dat de gemeente Borger 30 werklozen dwingt om te gaan werken als aspergesteker, en bij werkweigering hun uitkering met 20% gaat korten? <voetnoot nummer="1"/>
      </vraag>
      <vraag nummer="2">Vindt u dit geoorloofd, en zo ja, op welke gronden? </vraag>
      <vraag nummer="3">Wordt de gemeente op deze manier niet een soort uitzendbureau? </vraag>
      <vraag nummer="4">Heeft de gemeente ten aanzien van deze 30 werklozen onderzocht of het werk als aspergesteker wel voor hen passend werk is? </vraag>
      <vraag nummer="5">Indien het geoorloofd is wat de gemeente Borger doet moet zij dan niet op zijn minst bedingen dat de «inleners» de bepalingen uit de CAO met betrekking tot het loon en de overige arbeidsvoorwaarden zullen naleven? </vraag>
      <vraag nummer="6">Bestaat niet het risico dat de «inleners» een willekeurig loon betalen, nu de gemeente zich garant stelt voor aanvulling tot het niveau van de uitkering en nota bene zelf een stimuleringspremie uitbetaalt? </vraag>
      <vraag nummer="7">Bent u bereid de gemeente Borger tot de orde te roepen? </vraag>
      <noten afkomstig="vraag">
         <noot nummer="1" datum="1993-03-31" bron="Teletekst,">Teletekst,, 31 maart 1993, pag. 110</noot>
      </noten>
   </vragen>
   <antwoorden aantal="7">
      <antwoord nummer="1">De gemeente Borger heeft uit een bestand van 240 Rww-uitkeringen, in eerste instantie in totaal 70 personen geselecteerd die in aanmerking zouden komen voor aspergesteken. Gezien de vraag van de werkgevers naar ca. 30 personen, heeft de gemeente op 28 maart 1995 aan 33 personen een brief geschreven waarin zij worden verzocht zich bij het arbeidsbureau te melden. In deze brief wordt tevens vermeld, dat naast de toepassing van de gemeentelijke incentiveregeling, waarbij 20% van de inkomsten met een maximum van f 150,00 per maand wordt vrijgelaten, een incentive wegens werkaanvaarding van f 100,00 per maand zal worden verstrekt. De uitkeringsgerechtigden, die uiteindelijk in gebreke blijven te voldoen aan de aan de uitkering verbonden voorwaarden, werden er in bovenaangehaalde gemeentelijke brief op gewezen, dat zij rekening zullen moeten houden met het toepassen van een sanctie. Dat de gemeente zou hebben aangekondigd bij werkweigering de uitkeringen met 20% zou gaan korten, is niet juist. In de brief van de gemeente Borger aan de Rww’ers wordt niet gesproken over de hoogte van de sanctie. Inmiddels zijn de resultaten als volgt. Van de aangeschreven 33 personen hebben: – 12 personen zich gemeld bij het Arbeidsbureau en daar te kennen gegeven asperges te willen gaan steken; – 9 personen gemeld, dat zij om medische redenen geen asperges kunnen steken; de gemeente heeft aan deze personen gevraagd een verklaring van hun huisarts te overleggen waaruit de medische ongeschiktheid blijkt; waar onduidelijkheden blijven bestaan is de gemeente van plan de DGD in te schakelen om deze onduidelijkheden op te lossen; – 8 personen gemeld aan het werk te zijn gegaan; – 4 personen om diverse redenen niet deelgenomen. Van deze 4 personen heeft 1 persoon tot op heden niet gereageerd op herhaalde verzoeken van de gemeente om zich te melden. Deze persoon is door de gemeente inmiddels opnieuw opgeroepen om uitleg te komen geven waarom hij niet heeft deelgenomen en ook niet gereageerd heeft op herhaalde oproepen. Daarnaast hebben uit het gehele land ca. 10 personen de gemeente Borger inmiddels benaderd met de vraag waar zij zich kunnen melden om asperges te kunnen steken. </antwoord>
      <antwoord nummer="2">Ja. De gemeente Borger heeft gehandeld zoals zij behoort te doen op grond van de taken en bevoegdheden die ze voor de uitvoering van de Algemene Bijstandswet heeft, door de bijstandsgerechtigden te wijzen op hun plichten om werk te aanvaarden. </antwoord>
      <antwoord nummer="3">Nee. De gemeente heeft uitsluitend de geselecteerde personen, op verzoek van het Arbeidsbureau te Gieten, gewezen op deze mogelijkheid tijdelijk arbeid te verkrijgen en op de gemeentelijke incentiveregeling en de wettelijke bepalingen bij het niet nakomen van de aan de uitkering verbonden voorwaarden. Voorts is via een bijsluiter van het Arbeidsbureau informatie verstrekt over de arbeidsomstandigheden en de beloning. </antwoord>
      <antwoord nummer="4">Ja. Gelet op de door de gemeente gehanteerde criteria: langdurig werkloos, jonger dan ca. 35 jaar is voldoende rekening gehouden met het passend zijn van het aangeboden werk. Door verwijzing naar het Arbeidsbureau van de uitgenodigde groep personen kan worden aangenomen, dat het passend zijn van deze arbeid voor deze groep personen ook door het Arbeidsbureau is vastgesteld. </antwoord>
      <antwoord nummer="5">Ja. Gezien de voorlichtingsaktie van de Voedingsbond FNV en de afspraak dat de accountant van de deelnemende werkgevers de financie¨le verantwoording van de uitbetalingen achteraf zal beoordelen, kan worden aangenomen, dat de CAO Tuinbouw zal worden toegepast. </antwoord>
      <antwoord nummer="6">Nee. De garantie van de gemeente voor aanvulling tot het niveau van de uitkering en de stimuleringspremie staan los van de arbeidsvoorwaarden, waar de werkgever aan moet voldoen. </antwoord>
      <antwoord nummer="7">Nee. De gemeente Borger heeft correct gehandeld. </antwoord>
      <noten afkomstig="antwoord"/>
   </antwoorden>
</kvr>
