<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stellingwerf (RPF) over autosnelwegen door natuurgebieden. (Ingezonden 16 juni 1995); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1655
</item>
         <item attribuut="Rubriek">Natuur (Natuurmonumenten) Verkeer, vervoer en waterstaat (Wegen)</item>
         <item attribuut="Trefwoorden">Natuurmonumenten Wegen</item>
         <item attribuut="Vindplaats">Kamervragen met antwoord 1994-1995, nr. 1006, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="RPF">Stellingwerf</persoon>
         </item>
         <item attribuut="Datum_reaktie">1995-07-10</item>
         <item attribuut="Datum_indiening">1995-06-16</item>
         <item attribuut="Document-id">KVR1655</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2075" allpagenumbers="2075 2076" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1006" onderwerp="" indiendatum="1995-06-16">
         <vrager partij="RPF" oorsprong="parlement">Stellingwerf</vrager>
         <vraagt-aan/>
      </vraagdata>
      <antwoorddata antwoorddatum="1995-07-10">
         <antwoorder functie="Minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de brief van de Vereniging Natuurmonumenten aan Rijkswaterstaat, waarin zij een dringend beroep doet op Rijkswaterstaat om tenminste die (delen van) autosnelwegen die door natuurgebieden lopen onverlicht te laten? <voetnoot nummer="1"/>
      </vraag>
      <vraag nummer="2">Kunt u begrip opbrengen voor het pleidooi om natuurgebieden te vrijwaren van kunstlicht gedurende de nachtelijke periode en het zo genoemde «recht op duisternis» te respecteren? </vraag>
      <vraag nummer="3">Hoe beoordeelt u de aangevoerde argumenten van landschappelijke (masten), van energetische (energieverbruik), milieuhygie¨nische (lichtvervuiling/verstoring) en verkeerskundige aard? </vraag>
      <vraag nummer="4">Heeft het ’s avonds en ’s nachts verlichten van autosnelwegen die natuurgebieden doorsnijden, vanwege de extra barrie`rewerking, ook niet een sterk versnipperend effect op de leefgebieden van de diverse wildsoorten? In hoeverre is dat in strijd met het beleid van het rijk om natuurgebieden die door snelwegen worden doorsneden, weer met elkaar te verbinden door tunnels en bruggen voor dieren aan te leggen? </vraag>
      <vraag nummer="5">Is er sprake van beleid ten aanzien van het aanbrengen van verlichting boven autosnelwegen dan wel ten aanzien van het in werking hebben van de verlichting boven dergelijke wegen? Zo ja, hoe luidt dit beleid en waar is dat geformuleerd? </vraag>
      <vraag nummer="6">Kan op in het recente verleden genomen maatregelen om de lichtoverlast van kassencomplexen in te perken, worden aangesloten? </vraag>
      <vraag nummer="7">Wat zijn de criteria om al dan niet tot aanleg van verlichting van autosnelwegen in natuurgebieden over te gaan? Wie bepaalt deze criteria? Hoe vindt de afweging plaats? </vraag>
      <vraag nummer="8">Welke plannen staan op dit moment op stapel ten aanzien van de verlichting van autosnelwegen door natuurgebieden? Welke bedragen zijn daarmee gemoeid? Welke bedragen zijn hiervoor de komende jaren geraamd? </vraag>
      <noten afkomstig="vraag">
         <noot nummer="1" datum="1995-06-10" bron="De Volkskrant, 10 juni 1995. De Telegraaf">De Volkskrant, 10 juni 1995. De Telegraaf, 10 juni 1995</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ja, zoals ook blijkt uit de beantwoording van de hierna volgende vragen. </antwoord>
      <antwoord nummer="3">Met betrekking tot de landschappelijke aspecten (masten): een openbare verlichtingsinstallatie kan (zoals overigens het totale wegontwerp) van invloed zijn op de landschappelijke kwaliteit ter plaatse. Of dit als «storend» wordt ervaren is afhankelijk van de wijze van uitvoering van de installatie en de perceptie van de waarnemer. Met betrekking tot de energetische aspecten (energieverbruik): Aansluitend op het vigerend milieubeleid, maar ook uit kostenoverweging heeft het energiezuinig uitvoeren en een energiezuinig schakelregime reeds lange tijd aandacht van mijn departement. Met betrekking tot de milieuhygie¨nische aspecten (lichtvervuiling/verstoring): Ten dele kan ik de in de brief van de Vereniging Natuurmonumenten aangevoerde argumenten onderschrijven. Er is echter onvoldoende kennis voorhanden om zonder meer te stellen dat altijd sprake is van verstorende effecten. In het algemeen wordt ernaar gestreefd de wegverlichting zodanig uit te voeren dat in lichtverstoringsgevoelige gebieden de verstorende effecten, gegeven de technische randvoorwaarden, zo klein mogelijk zijn. Met betrekking tot de verkeerskundige aspecten: in de brief van de Vereniging Natuurmonumenten wordt gesteld dat er geen gedegen inzicht is in de effecten van verlichting op de verkeersveiligheid. Dit is echter onjuist. Onder andere de Stichting Wetenschappelijk Onderzoek Verkeersveiligheid heeft aangetoond dat het aantal nachtelijke ongevallen op autosnelwegen aanmerkelijk en significant daalt indien de weg verlicht wordt. Ook buitenlandse onderzoeken leiden tot deze conclusie. In het algemeen kan men stellen dat het aantal nachtelijke ongevallen met circa 20% daalt indien wegverlichting wordt toegepast. Bij een hogere verkeersintensiteit is dit effect sterker dan bij een lagere intensiteit. Voor het gehele Nederlandse autosnelwegennet is becijferd dat het aantal van 2500 nachtelijke ongevallen op zou lopen tot 3200 in geheel onverlichte omstandigheden. </antwoord>
      <antwoord nummer="4">De genoemde extra barrie`rewerking kan optreden voor een aantal diersoorten. Op basis van de huidige kennis kan echter geen goede balans opgemaakt worden van de effecten op dier- en plantsoorten en systemen. </antwoord>
      <antwoord nummer="5">Ja. Dit is vastgelegd in onze Richtlijnen voor het Ontwerpen van Autosnelwegen (deel V): «permanente verlichting is noodzakelijk indien de gemiddelde werkdagspitsuurintensiteit van een rijbaan, gedeeld door het aantal rijstroken, groter is dan 1500 mvt/uur (circa 75% van de ontwerpcapaciteit).» (3.7). Bij de beoordeling spelen nog een aantal andere factoren een rol, welke eveneens genoemd zijn in deze Richtlijnen. Als aanlegcriterium is onder andere genoemd: «... een factor, die het intensiteitscriterium (om verlichting toe te passen) verhoogt: – de verstorende werking van een verlichtingsinstallatie in een natuurgebied. Deze factor speelt vooral een rol op plaatsen waar extra aandacht nodig is voor de aldaar in het wild levende dieren.» De verlichting werkt gedurende de donkere perioden (&lt; 40 lux). Op dit moment onderzoekt mijn dienst hoe het huidige verlichtingsregime geoptimaliseerd kan worden, met het oog op enerzijds verkeersveiligheidseffecten, anderzijds energiebesparingseffecten en effecten op natuur en milieu. Op grond van de tot nu toe beschikbare kennis acht ik daarbij terughoudendheid met het toepassen van wegverlichting in natuurgebieden noodzakelijk. Ik zal daarom – in overleg met betrokkenen en in samenwerking met terzake deskundigen – nadere aanbevelingen opstellen voor het toepassen van wegverlichting in lichtverstoringsgevoelige gebieden. </antwoord>
      <antwoord nummer="6">Op dit ogenblik ontbreekt een strikte normstelling voor het beperken van lichtoverlast door assimilatieverlichting zoals toegepast in kassen. Het is technisch wel mogelijk de lichtuitstraling buiten het opzettelijk te verlichten gebied sterk te beperken. De aanlegkosten daarvan blijken echter hoger dan waar tot nu toe rekening mee werd gehouden. Daarom is het maken van een goede afweging tussen de kosten en de baten noodzakelijk. Een en ander wordt door mijn dienst uitgewerkt in de op te stellen aanbevelingen zoals bedoeld onder 5. </antwoord>
      <antwoord nummer="7">Criteria die specifiek de aanleg van verlichting van autosnelwegen in natuurgebieden betreffen, ontbreken. In algemene zin worden in de Richtlijnen voor het Ontwerpen van Autosnelwegen criteria genoemd, waarbij een afweging plaatsvindt tussen alle relevante aspecten (zie ook vraag 5). </antwoord>
      <antwoord nummer="8">In de periode tot en met 1997 zullen – aansluitend op het plaatsingsprogramma voor de verkeerssignalering – delen van de A1, de A2, de A12, de A16, de A27, de A28, de A50, de A58 en de A59 van verlichting worden voorzien. Het betreft in totaal ruim 300 km weglengte. De kosten van het totale aanlegprogramma verlichting worden geraamd op circa 60 mln gulden. Een aantal van deze wegen loopt deels door natuurgebieden. Daarom kan slechts een globale schatting worden gegeven. Circa 20% van de totale weglengte is gelegen in een gebied dat aangemerkt kan worden als natuurgebied. Bij de besluitvorming over de wijze van uitvoering zal aan de – nog te formuleren, zie vraag 5 – nadere aanbevelingen voor het toepassen van wegverlichting in lichtverstoringsgevoelige gebieden, aandacht worden besteed. </antwoord>
      <noten afkomstig="antwoord"/>
   </antwoorden>
</kvr>
