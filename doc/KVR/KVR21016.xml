<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de minister van Justitie over mogelijke onderschatting van drugsproblematiek in de regio, de 100% controle en overige uitlatingen van de hoofdofficier van Roermond. (Ingezonden 22 juli 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21016
</item>
         <item attribuut="Inhoud">Vragen naar aanleiding van een uitzending van het tv-programma NOVA van 20 juli 2004.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Drugsbestrijding)</item>
         <item attribuut="Trefwoorden">Criminaliteitsbestrijding Drugs</item>
         <item attribuut="Vindplaats">Kamervragen met antwoord 2003-2004, nr. 2188, Tweede Kamer</item>
         <item attribuut="Vraagnr_bij_indiening">2030418480</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2004-08-26</item>
         <item attribuut="Datum_indiening">2004-07-22</item>
         <item attribuut="Document-id">KVR21016</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4625" allpagenumbers="4625 4626" vetnummer="2030418480" code="0304tkkvr2188" lopendefooter="Tweede Kamer, vergaderjaar 2003–2004, Aanhangsel" filenaam="KVR21016" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2188" onderwerp="" indiendatum="2004-07-22">
         <vrager partij="D66" oorsprong="parlement">Van der Ham</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Onderschrijft u de constatering van de hoofdofficier van Roermond dat de georganiseerde drugsgerelateerde misdaad haar werkterrein verlegt naar de (grens-) regio? Wat is uw reactie op de uitspraak dat «de beleidsmakers in Den Haag» onderschatten wat er zich op dit punt in de regio afspeelt? Moet er meer justitiecapaciteit worden ingezet om de problemen in de regio aan te pakken? <voetnoot nummer="1"/>
      </vraag>
      <vraag nummer="2">Wat is uw reactie op de constatering van de hoofdofficier dat zich een groot aantal hennepplantages in de plattelandsgemeenten in Noord-Limburg bevindt? Is het onderzoek waaruit dit blijkt, en dat in bezit is van de hoofdofficier, bij u bekend? Zo ja, wat is uw reactie op dit onderzoek? Is ook sprake van uitbreiding van XTC-laboratoria in deze regio? </vraag>
      <vraag nummer="3">Is het waar dat voor de hennepteelt steeds vaker oude boerenschuren worden gebruikt? Is het u bekend dat steeds meer boeren hun schuren, onbewust, verhuren aan criminelen? </vraag>
      <vraag nummer="4">Wat is uw reactie op de roep om het zogenaamde «reguleren van de achterdeur van de coffeeshop», wordt gesteund door de burgemeester van Venlo, die zo de wildgroei aan plantages denkt te voorkomen? </vraag>
      <vraag nummer="5">Hoe staat het met de voortgang van de uitvoering van de motie-Joldersma c.s., die oproept tot continuering van het project Hector? </vraag>
      <vraag nummer="6">Wat is uw reactie op de uitspraak van de hoofdofficier van Roermond dat de 100% controles op Schiphol veel te eenzijdig zijn? In hoeverre is de controle op Schiphol in staat adequaat op nieuwe verleggingen van smokkelroutes in te spelen? Welke «reactietermijn» stelt de controlerende instanties zich ten doel waarbinnen een nieuwe smokkelweg moet zijn geïdentificeerd, en waarna extra controle moet plaatsvinden? </vraag>
      <vraag nummer="7">Deelt u de analyse dat de smokkel nog steeds direct vanuit Nederland wordt aangestuurd? Hoe beoordeelt u de uitspraak dat «5 of 6 families» in de handel de boventoon voeren, die men volgens de hoofdofficier «telkenmale in de dossiers weer terug ziet komen»? Waarom wordt er, indien deze families te traceren zijn, niet tegen hen opgetreden? </vraag>
      <vraag nummer="8">Hoe verloopt de toegezegde samenwerking met andere (Europese-) landen om de cocaïnesmokkel in te dammen? Hoe reageert u op de klacht van de gouverneur van Limburg, die het kabinet traagheid verwijt? </vraag>
      <vraag nummer="9">Is het u bekend dat noch de burgemeester van Roermond, noch de korpsbeheerder, noch de korpschef, noch de Commissaris van de Koningin op de hoogte waren van het bestaan van een serieus doorvoerpunt voor cocaïne in Roermond, terwijl de hoofdofficier van Roermond er wel van wist en het niet met hen zou hebben gecommuniceerd? Wat is uw reactie hierop? </vraag>
      <noten afkomstig="vraag">
         <noot nummer="1" datum="2004-07-20" bron="NOVA">NOVA, 20 juli 2004</noot>
      </noten>
   </vragen>
   <antwoorden aantal="7">
      <antwoord nummer="1, 2 en 3">De opvatting van de Hoofdofficier van Justitie van Roermond dat in bepaalde (grens-)regio’s sprake is van ernstige drugsgerelateerde criminaliteit kan ik in algemene zin onderschrijven. Ik heb echter geen aanwijzingen dat dit te maken heeft met het verleggen van het werkterrein door criminele organisaties. Zo is van uitbreiding van XTC-laboratoria in deze regio of de omgeving ervan niets gebleken. De problematiek in de regio onderschat ik zeker niet. In dit verband verwijs ik naar de extra impulsen die zijn gegeven aan de Limburgse regio met projecten als Hektor en Hartslag. Ook is deze regio een speerpunt bij het versterken van de grensoverschrijdende samenwerking. Overigens teken ik aan dat de politie- en justitiecapaciteit verdeeld dient te worden over verschillende beleidsprioriteiten en ook andere prioriteiten dienen een rol te spelen bij de beslissing welke onderzoeken door politie en OM zullen worden ondernomen. Uit intern onderzoek van politie en OM blijkt dat er zeer sterke aanwijzingen zijn dat criminele organisaties voor hennepteelt niet alleen gebruik maken van thuisteelt, maar ook van grotere plantages (meer dan 1000 planten) in bedrijfsruimten en boerenschuren. Er is sprake van toenemende aandacht voor bedrijfsmatige hennepteelt en deze vorm van criminaliteit is regelmatig onderwerp van strafrechtelijk onderzoek. Tenslotte is mij niets bekend over de vraag in hoeverre boeren hun schuren bewust dan wel onbewust verhuren aan criminelen ten behoeve van de hennepteelt. </antwoord>
      <antwoord nummer="4">Reguleren van de teelt veronderstelt een gesloten circuit waarbinnen teelt, distributie en detailhandel sluitend kunnen worden gecontroleerd. Zo’n systeem waarin elke fase moet worden beveiligd, zal nog grotere handhavingsinspanningen vragen dan nu reeds het geval is. Ook los van de belemmeringen die de internationale context met zich meebrengt, is een dergelijk systeem derhalve niet te realiseren. Binnenkort zal ik in een brief aan de Tweede Kamer, als reactie op de aangehouden motie-Van der Ham/Albayrak over experimenten met een vorm van meer gereguleerde cannabisteelt (24 077, nr. 135), nader op deze kwestie ingaan. </antwoord>
      <antwoord nummer="5">Ik heb tijdens het VAO op 1 juli 2004 aangegeven dat ik deze kwestie zal bezien binnen het kader van de begrotingsbehandeling. Het CDA heeft de onderhavige motie aangehouden. </antwoord>
      <antwoord nummer="6">Het is op zichzelf juist dat met de huidige tijdelijke aanpak op Schiphol relatief veel capaciteit is gemoeid. Dat laat onverlet dat er ook voor andere smokkelroutes, zoals bijvoorbeeld via de havens, voldoende capaciteit beschikbaar is, uiteraard binnen de grenzen die in zijn algemeenheid ten aanzien van capaciteit gelden. Het is niet mogelijk alles tegelijkertijd en met dezelfde mate van intensiteit aan te pakken. De ernst van de situatie op Schiphol rechtvaardigt de keuze voor de huidige stofgerichte aanpak van de problematiek. Het Schipholteam voert een monitor uit op verplaatsingseffecten naar vluchten die niet 100% worden gecontroleerd. Indien dat nodig zou blijken, kan op geconstateerde verplaatsingseffecten worden gereageerd. Ook hiervoor gelden uiteraard capacitaire grenzen. Het monitoren van eventuele verplaatsingseffecten is een continu proces, waarbij niet van een bepaalde termijn kan worden gesproken. De betrokken diensten zullen steeds in onderling overleg bezien of er sprake is van een dusdanige ontwikkeling dat er aanleiding is voor een aanpassing in de controletactieken of -methodieken. </antwoord>
      <antwoord nummer="7">Er is inderdaad sprake van een Nederlandse betrokkenheid bij de smokkel van cocaïne. Bij politie en OM in de regio Limburg-Noord wordt een onderzoek naar het hier bedoelde fenomeen voorbereid. In het belang van opsporing en vervolging kan ik hierover geen inlichtingen verstrekken. </antwoord>
      <antwoord nummer="8">Op 28 en 29 juni 2004 heeft Nederland in Den Haag een werkconferentie georganiseerd over de aanpak van cocaïnesmokkel via luchthavens, met als doel de samenwerking met ander landen te intensiveren. Hieraan werd deelgenomen door delegaties uit Duitsland, het Verenigd Koninkrijk, Ierland, Frankrijk, Spanje, Portugal en België. Ook Europol was bij deze conferentie betrokken. Op deze conferentie zijn afspraken gemaakt over beleidsmatige en operationele samenwerking op het terrein van de douanecontrole en op het terrein van de opsporing. </antwoord>
      <antwoord nummer="9">Voor een antwoord op deze vraag verwijs ik naar het communiqué van 26 juli 2004 van de korpsbeheerder, de hoofdofficier van justitie en de korpschef van de regio Limburg Noord, waaruit blijkt dat uitwisseling van informatie heeft plaatsgevonden. </antwoord>
      <noten afkomstig="antwoord"/>
   </antwoorden>
</kvr>
