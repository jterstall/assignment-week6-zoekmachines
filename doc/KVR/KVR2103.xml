<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Stellingwerf (RPF), Verspaget (PvdA), Esselink (CDA), M.M.H.Kamp (VVD), Augusteijn (D66), M.B.Vos (GroenLinks), Van den Berg (SGP), Schutte (GPV) en Poppe(SP) over de introductie van duurzaam geproduceerd hout. (Ingezonden 22 september 1995); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2103
</item>
         <item attribuut="Inhoud">Betreft duurzaam geproduceerd hout met het keurmerk van de Forest Stewardship Council (FSC) en de mogelijkheden gebruik van duurzaam geproduceerd hout te stimuleren.</item>
         <item attribuut="Rubriek">Landbouw (Bosbouw)</item>
         <item attribuut="Trefwoorden">Hout</item>
         <item attribuut="Vindplaats">Kamervragen met antwoord 1995-1996, nr. 185, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">M.M.H.Kamp</persoon>
<persoon partij="CDA">Esselink</persoon>
<persoon partij="PvdA">Verspaget</persoon>
<persoon partij="RPF">Stellingwerf</persoon>
            <persoon partij="D66">Augusteijn</persoon>
            <persoon partij="GroenLinks">M.B.Vos</persoon>
            <persoon partij="SGP">Van den Berg</persoon>
            <persoon partij="GPV">Schutte</persoon>
            <persoon partij="SP">Poppe</persoon>
         </item>
         <item attribuut="Datum_reaktie">1995-11-02</item>
         <item attribuut="Datum_indiening">1995-09-22</item>
         <item attribuut="Document-id">KVR2103</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="373" allpagenumbers="373 374 375" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="185" onderwerp="" indiendatum="1995-09-22">
         <vrager partij="VVD" oorsprong="parlement">M.M.H.Kamp</vrager>
<vrager partij="CDA" oorsprong="parlement">Esselink</vrager>
<vrager partij="PvdA" oorsprong="parlement">Verspaget</vrager>
<vrager partij="RPF" oorsprong="parlement">Stellingwerf</vrager>
         <vrager partij="D66" oorsprong="parlement">Augusteijn</vrager>
         <vrager partij="GroenLinks" oorsprong="parlement">M.B.Vos</vrager>
         <vrager partij="SGP" oorsprong="parlement">Van den Berg</vrager>
         <vrager partij="GPV" oorsprong="parlement">Schutte</vrager>
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="2 november 1995), zie ook Aanhangsel Handelingen nr. 86, vergaderjaar 1995–1996. In het licht van de gesprekken die wij als betrokken bewindslieden met elkaar en met het bedrijfsleven en de milieubeweging voeren over de toekomstige samenwerking op het gebied van duurzaam bosbeheer en de handel in duurzaam geproduceerd hout, nemen wij met enkele kritische kanttekeningen een positieve grondhouding aan ten aanzien van de Forest Stewardship Council (FSC) als een van de initiatieven voortkomend uit de markt om in een proces van «trial and error» een niet-exclusieve en beperkte bijdrage te leveren aan de totstandkoming van een systeem van certificering van hout afkomstig uit duurzaam beheerde bossen. De antwoorden op de gestelde vragen dienen tegen de achtergrond van deze algemene overweging te worden gelezen.">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de ministers van Landbouw, Natuurbeheer en Visserij en voor Ontwikkelingssamenwerking en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Bent u op de hoogte van het bestaan van een breed maatschappelijk draagvlak voor de introductie van duurzaam geproduceerd hout met het keurmerk van de internationale organisatie Forest Stewardship Council (FSC)? </vraag>
      <vraag nummer="2">Kan hout met een keurmerk van de Forest Stewardship Council als «duurzaam geproduceerd», «controleerbaar» en «fraudebestendig» omschreven worden? </vraag>
      <vraag nummer="3">Acht u het wenselijk, dat de systematiek voor duurzaam bosbeheer en tracering van duurzaam geproduceerd hout, welke in het kader van het Convenant Tropisch Hout (CTH) wordt ontwikkeld, ter accreditering aan de FSC wordt voorgelegd? </vraag>
      <vraag nummer="4" voetnoot="1">Biedt de FSC het kader voor de verbreding van dit beleid naar alle (tropische, gematigde en boreale) bossen? <voetnoot nummer="1"/>
      </vraag>
      <vraag nummer="5">In hoeverre kan het systeem van Coopers &amp; Lybrand, dat in opdracht van het ministerie van Volkshuisvesting, Ruimtelijke Ordening en Milieubeheer is ontwikkeld, voorzien in de tracering van FSC-hout op de Nederlandse markt? </vraag>
      <vraag nummer="6" voetnoot="2">Bent u bereid op korte termijn maatregelen te treffen c.q. regelgeving te introduceren welke tot doel hebben de produktie en het gebruik van duurzaam geproduceerd hout te stimuleren? Ziet u mogelijkheden naast nationale maatregelen, ook Europese initiatieven op dit vlak te nemen c.q. actief te ondersteunen? <voetnoot nummer="2"/>
      </vraag>
      <vraag nummer="7">Sluit het keurmerk van FSC aan bij de ontwikkelingen in andere EG-landen? Is er een kans, dat dit keurmerk in alle EG-landen tot standaard wordt verheven? </vraag>
      <vraag nummer="8">Acht u het wenselijk, dat op korte termijn een wettelijk kader wordt gecree¨erd ter bescherming van het begrip «duurzaam bosbeheer» en/of «duurzaam geproduceerd hout»? Zo ja, op welke wijze? </vraag>
      <vraag nummer="9">Welke mogelijkheden ziet u om de produktie en het gebruik van duurzaam geproduceerd hout te bevorderen o.a. door middel van de totstandkoming van financie¨le regelingen (fondsen, fiscale maatregelen, etc.)? </vraag>
      <noten afkomstig="vraag">
         <noot nummer="1">Tijdens het overleg met de Tweede Kamer van 9 november 1994 heeft de Kamer de regering gevraagd er zorg voor te dragen dat het regeringsbeleid ten aanzien van tropisch hout (RTR, 1991, hoofdlijn van beleid nr. IV) verbreed wordt naar hout uit alle windstreken, Kamerstuk 21 517 nr. 20</noot>
         <noot nummer="2">Dit lijkt dringend noodzakelijk omdat niet-duurzaam geproduceerd hout tegen lage(re) prijzen op de markt zal worden gebracht</noot>
      </noten>
   </vragen>
   <antwoorden aantal="9">
      <antwoord nummer="1">De regering is op de hoogte van het feit dat er een breed maatschappelijk draagvlak is voor de introductie van duurzaam geproduceerd hout. Het is echter te vroeg om te spreken van een breed maatschappelijk draagvlak voor de rol van de Forest Stewardhip Council (FSC) in deze. In Nederland, maar ook internationaal, bestaat nog onvoldoende draagvlak voor de FSC. Veel houtproducerende landen nemen een afwachtende houding aan, waarbij zij aangetekend dat de voor Nederland belangrijkste producentenlanden vooralsnog een kritische houding aannemen. Overigens is het een wijdverbreid misverstand om te spreken over een FSC-keurmerk. De FSC is niet meer en niet minder dan een accreditatie-organisatie, die werkt op basis van een algemeen raamwerk van criteria voor duurzaam bosbeheer en richtlijnen voor certificeerders. FSC brengt dus geen keurmerk uit, maar zal certificerende instanties het recht verlenen om het FSC-logo te gebruiken bij de certificering van het bosbeheer van bosbedrijven. </antwoord>
      <antwoord nummer="2">Voor zover nu kan worden nagegaan lijkt hout, gecertificeerd op basis van strikte toepassing van de principes en criteria van de Forest Stewardship Council (FSC) in beginsel als «duurzaam geproduceerd» bestempeld te kunnen worden. De betrokken bewindslieden hebben opdracht gegeven na te gaan in welke mate de door de FSC opgestelde principes en criteria passen binnen de beleidskaders van het Regeringsstandpunt Tropisch Regenwoud en het Convenant Tropisch Hout. De vraag of hout met een FSC-logo ook als «controleerbaar» en «fraudebestendig» omschreven kan worden, kan nu nog niet worden beantwoord. Op dit moment zijn vier vooraanstaande internationaal opererende certificeerders (te weten SGS, Rainforest Alliance, Scientific Certification Systems en Soil Association) in de eindfase van accreditatie door de FSC. Op zeer korte termijn zullen de contracten met deze instanties ondertekend worden en mag door hen het FSC-logo gehanteerd worden. Dit betekent dat zij voldoen aan de door FSC gestelde eisen van deskundigheid, onafhankelijkheid en betrouwbaarheid. Aan de basis van de inspectie door de certificeerders staan de door representatieve nationale comite´’s overeen te komen geconcretiseerde criteria, indicatoren en standaarden. Met het opzetten van dergelijke nationale comite´’s is nog maar nauwelijks een begin gemaakt. De Minister voor Ontwikkelingssamenwerking overweegt de opzet van dergelijke comite´’s, alsmede trainings- en educatiefaciliteiten in ontwikkelingslanden terzake van certificering, financieel te ondersteunen. Zowel de Europese Commissie als de ministeries van ontwikkelingssamenwerking van Duitsland en het Verenigd Koninkrijk zijn hier reeds toe overgegaan. De vraag hoe de structuur en functioneren van de FSC op het terrein van de accreditatie zich verhoudt tot de uitgangspunten van het regeringsbeleid inzake normalisatie, certificatie en accreditatie is onderwerp van nadere studie. Overigens zal Nederland actief participeren in een internationale studiegroep die op korte termijn de mogelijkheden voor een rol van de Internationale Organisatie voor Standaardisatie (ISO) inzake normstelling ten behoeve van duurzaam bosbeheer en de certificering en tracering van duurzaam geproduceerd hout zal onderzoeken. Nederland zal daarbij bevorderen dat FSC samenwerking zoekt met de ISO. </antwoord>
      <antwoord nummer="3">Nee. De systematiek voor duurzaam bosbeheer die is ontwikkeld in het kader van het Convenant Tropisch Hout (opgezet door de Deskundigenwerkgroep Duurzaam Bosbeheer o.l.v. Prof. Stortenbeker) gaat uit van een algemeen raamwerk van criteria voor duurzaam beheer, biedt aanknopingspunten voor specifieke indicatoren en beschrijft een te hanteren werkwijze. Er zijn echter geen criteria ontwikkeld die gericht zijn op de specifieke concessie. Aangegeven is dat dit per land ingevuld zal moeten worden, in onderling overleg met het betreffende producentenland en op basis van «best professional judgement». Het systeem dat wordt ontwikkeld voor de tracering van duurzaam geproduceerd hout heeft uitsluitend betrekking op het traject vanaf de Nederlandse haven tot aan de eindgebruiker. De systematieken voor duurzaam bosbeheer en tracering van duurzaam geproduceerd hout die in het kader van het Convenant Tropisch Hout (CTH) worden ontwikkeld, lenen zich derhalve niet voor accreditering door FSC. </antwoord>
      <antwoord nummer="4">Nee. Het kader voor dit beleid is neergelegd in het Bosbeleidsplan. De internationale discussie terzake van de verbreding van het beleid naar alle bossen dient zich af te spelen in het Bossenpanel in het kader van de Commissie voor Duurzame Ontwikkeling. De FSC richt zich in haar activiteiten weliswaar op alle bossen, maar bestrijkt niet alle facetten van de bossenproblematiek en zal dus maar een beperkte rol hebben als e´e´n van meerdere initiatieven terzake van het bossenvraagstuk. </antwoord>
      <antwoord nummer="5">Naar het zich laat aanzien kan het systeem van Coopers &amp; Lybrand, dat wordt ontwikkeld en eind dit jaar gereed is, voorzien in de tracering van alle, als zodanig erkend, duurzaam geproduceerd hout op de Nederlandse markt. Hieronder valt dus ook duurzaam geproduceerd hout voorzien van het FSC-logo, indien als zodanig erkend. </antwoord>
      <antwoord nummer="6">Ja. In het kader van het Regeringsstandpunt Tropisch Regenwoud en het Bosbeleidsplan zijn vele maatregelen opgenomen met als doel de produktie van duurzaam geproduceerd hout te stimuleren. De regering streeft in het algemeen naar het gebruik van vernieuwbare grondstoffen. Ten aanzien van maatregelen inzake het stimuleren van het gebruik van duurzaam geproduceerd hout zijn reeds in de Beleidsverklaring Milieutaakstellingen Bouw ’95, die medio 1993 bouwbreed is ondertekend, tussen overheden en bouwbedrijfsleven afspraken gemaakt over de toename van houtgebruik in de bouw met 20% (t.o.v. 1990). Het betreft hier alle soorten hout, met die kanttekening dat het regeringsbeleid ten aanzien van niet-duurzaam geproduceerd (tropisch) hout, dat wil zeggen selectief gebruik ervan, gecontinueerd wordt. In het kader van het Milieuberaad Bouw zal eind dit jaar het startsein worden gegeven voor een Actieplan 20% meer hout in de bouw, waarin concrete maatregelen worden benoemd. Het gaat hier om zowel de Burgerlijke- &amp; utiliteitsbouw- als de Grond, weg- &amp; waterbouw-sector. Ook in het Plan van Aanpak Duurzaam bouwen zijn diverse maatregelen opgenomen die onder andere voorzien in stimulering van gebruik van duurzame materialen. In dat verband zal de regering waar mogelijk ook het gebruik van duurzaam geproduceerd hout stimuleren. Momenteel wordt bestudeerd wat de mogelijkheden zijn in het kader van de Woningwet. Daarnaast beraadt de regering, ook in het kader van de Vervolgnota Klimaatverandering, zich onder meer op het verder stimuleren van het gebruik van duurzaam geproduceerd hout. De vervolgnota is voorzien voor het eind van dit jaar. De regering ziet mogelijkheden, naast nationale maatregelen, ook Europese initiatieven op dit vlak te nemen en actief te ondersteunen en is sterk voorstander van een Europese aanpak. Uitgangspunt daarbij is het uiteindelijk komen tot de opzet van een vrijwillig systeem van certificering en tracering van duurzaam geproduceerd hout toepasbaar binnen alle lidstaten. Een dergelijk systeem zal echter naar verwachting niet op korte termijn tot stand komen. Derhalve wordt door Nederland vooralsnog gekozen voor een gefaseerde aanpak, waarbij wordt toegewerkt naar het opzetten van een Europees raamwerk met een aantal basiselementen en voorwaarden waaraan vrijwillige certificatieschema’s moeten voldoen. Over deze schema’s vindt in eerste aanleg met Duitsland, Oostenrijk en Denemarken overleg plaats. </antwoord>
      <antwoord nummer="7">Gezien de grote verdeeldheid binnen de Europese Unie is nog niet te zeggen of, c.q. in welke mate, de ESC-activiteiten aansluiten bij de ontwikkelingen in andere EU-landen. Het is derhalve in dit stadium ook nog niet te beoordelen of het FSC-logo zich in alle EU-landen tot de vrijwillige standaard zal ontwikkelen. Meerdere landen zijn in overleg met de FSC. De nationale overheden van Duitsland, Denemarken, Oostenrijk en het Verenigd Koninkrijk, alsmede de Europese Commissie, hebben de totstandkoming van de FSC financieel ondersteund. </antwoord>
      <antwoord nummer="8">De regering is groot voorstander van een uniforme, (inter-)nationaal breed gedragen interpretatie van begrippen als «duurzaam bosbeheer» en «duurzaam geproduceerd hout». Een wettelijke regeling terzake wordt echter niet wenselijk geacht, mede omdat in internationaal verband nog onvoldoende overeenstemming bestaat over de inhoud van deze begrippen. Voorts zijn er internationaal-rechtelijke verplichtingen in het kader van de EU en de WTO die een eenzijdige Nederlandse regelgeving in de weg staan. Overigens wordt in diverse internationale fora, zoals de Internationale Tropisch Hout Organisatie, de Pan-Europese Bosbeschermingsconferenties (het Helsinki-proces) en het Bossenpanel, de komende jaren nog volop gewerkt aan verdergaande internationale overeenstemming over de criteria en indicatoren voor duurzaam bosbeheer. Nederland draagt actief bij aan deze discussie. Het Nederlandse beleid is daarbij gebaseerd op een aanpak die uitgaat van vrijwillige afspraken tussen marktpartijen, dit mede op het oog op de eerder genoemde internationaal-rechtelijke verplichtingen in het kader van de EU en de WTO. </antwoord>
      <antwoord nummer="9">Door de werkgroep ″ ecologisering van het fiscale stelsel ″ (werkgroep Van der Vaart) zal binnenkort worden ingegaan op de mogelijkheden tot verbreding van de Wet belastingen op milieugrondslag (Wbm). Hierbij worden nieuwe grondslagen voor milieubelastingen onderzocht, gericht op het stimuleren van het gebruik van vernieuwbare grondstoffen. Ee´n van de onderzochte grondslagen betreft een belasting op niet-duurzaam geteeld hout. Uiteraard zal bij de beoordeling van de grongslag gekeken worden naar zaken als haalbaarheid, uitvoerbaarheid alsmede naar de verenigbaarheid met internationaalrechtelijke verplichtingen. In het kader van de fiscale faciliteit Groen Beleggen worden beleggingsfondsen gecree¨erd die dienen om milieuvriendelijke projecten (die iedereen mag indienen) te financieren tegen relatief gunstige voorwaarden. In principe staan deze fondsen slechts open voor projecten in Nederland. Overwogen wordt echter om ook projecten in andere landen onder de faciliteit te brengen. Dit biedt wellicht de mogelijkheid om ook projecten voor «duurzaam geproduceerd hout» onder de regeling te brengen. In het Plan Aanpak Duurzaam bouwen staat aangekondigd dat een vorm van fiscale stimulering zal worden ontwikkeld. De bevordering van het gebruik van duurzaam geproduceerd hout zal daar zonder twijfel deel van uitmaken. Op de diverse begrotingen is financie¨le ruimte om projecten en programma’s te financieren gericht op het bevorderen van duurzaam bosbeheer alsmede het bevorderen van de produktie en het gebruik van duurzaam geproduceerd hout, zowel in ontwikkelingslanden, in Oost-Europa als in Nederland. </antwoord>
      <noten afkomstig="antwoord"/>
   </antwoorden>
</kvr>
