<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Harrewijn (GroenLinks) aan de minister van Sociale Zaken en Werkgelegenheid over uitbesteding van gemeentelijke sociale zekerheidszaken. (Ingezonden 1 februari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13204
</item>
         <item attribuut="Inhoud">Vragen over het uitbesteden van uitvoerende taken van de afdeling Sociale Zaken van de gemeente Maarssen. Blijft de privacy in het kader van de Algemene bijstandswet voldoende gewaarborgd?</item>
         <item attribuut="Rubriek">Sociale zekerheid (Algemeen) Staats- en bestuursrecht (Privacy)</item>
         <item attribuut="Trefwoorden">Privacy Privatisering Sociale uitkeringen</item>
         <item attribuut="Vindplaats">Kamervragen met antwoord 2000-2001, nr. 766, Tweede Kamer</item>
         <item attribuut="Vraagnr_bij_indiening">2000105670</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Harrewijn</persoon>
         </item>
         <item attribuut="Datum_reaktie">2001-02-27</item>
         <item attribuut="Datum_indiening">2001-02-01</item>
         <item attribuut="Document-id">KVR13204</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1585" allpagenumbers="1585 1586" vetnummer="2000105670" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13204" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="766" onderwerp="" indiendatum="2001-02-1">
         <vrager partij="GroenLinks" oorsprong="parlement">Harrewijn</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2001-02-27">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van het besluit van de gemeente Maarssen <voetnoot nummer="1"/>om de uitvoerende taken van de afdeling Sociale Zaken uit te besteden aan de private markt (m.u.v. de bijstandsverlening)? </vraag>
      <vraag nummer="2" voetnoot="2">Vindt u, gezien de antwoorden op kamervragen van het lid De Wit <voetnoot nummer="2"/>, dat de uitvoering van dit besluit in strijd is met het privacykader in de Algemene bijstandswet (Abw)? Zo neen, waarom niet? </vraag>
      <vraag nummer="3">Vindt u de uitbesteding van de uitvoerende taken van de gemeentelijke sociale zekerheidstaken een wenselijke ontwikkeling? Zo neen, waarom niet? </vraag>
      <vraag nummer="4" voetnoot="3">Hoe verhoudt het uitbesteden van uitvoerende taken zich tot uitspraken die u heeft gedaan bij de presentatie van het rapport «Uitbesteden van Abw-taken» <voetnoot nummer="3"/>van de Task force kwaliteit bijstand (TKB), waarin u private uitbesteding heeft afgeraden? </vraag>
      <vraag nummer="5">Wanneer komt er meer duidelijkheid rondom de privacy in de Abw, zoals toegezegd bij het verschijnen van het eerder genoemde rapport? </vraag>
      <vraag nummer="6">Is de herziening van het privacykader Abw, zoals die is toegezegd in de antwoorden op de eerder genoemde vragen van het lid De Wit, reeds afgerond? Komt dit privacykader ter bespreking bij het Suwi-dossier nog naar de Kamer? </vraag>
      <noten afkomstig="vraag">
         <noot nummer="1" datum="2000-11-16" bron="Gemeenteraadsvergadering">Gemeenteraadsvergadering, 16 november 2000</noot>
         <noot nummer="2" documenttype="Kamervragen" documentnummer="1279">Aanhangsel Handelingen, nr. 1279, Vergaderjaar 1999–2000.</noot>
         <noot nummer="3" datum="2000-06-30" bron="Task force kwaliteit bijstand" titel="Uitbesteden van Abw-taken">Task force kwaliteit bijstand, 30 juni 2000: «Uitbesteden van Abw-taken»</noot>
      </noten>
   </vragen>
   <antwoorden aantal="4">
      <antwoord nummer="1">Ja, ik ben op de hoogte van de intentie van de gemeente Maarssen op termijn (delen van) de uitvoering van de Algemene bijstandswet (Abw) over te dragen aan een externe partij. Slechts de contouren van dit voornemen zijn ingevuld; de voorwaarden dienen nog nader te worden uitgewerkt. Daartoe voert de gemeente Maarssen gesprekken met ambtenaren van mijn departement. </antwoord>
      <antwoord nummer="2">Aangezien de gemeente Maarssen op dit moment alleen de intentie heeft uitgesproken op termijn (delen van) de uitvoering van de Abw over te dragen aan een externe partij maar er geen daadwerkelijke overdracht heeft plaatsgevonden, is er geen sprake van strijdigheid met de wettelijke kaders van de Abw en de privacywetgeving. Zoals uit het antwoord op vraag 1 blijkt, is het ministerie van Sociale Zaken en Werkgelegenheid betrokken bij de uitwerking van het voornemen van de gemeente Maarssen. Die betrokkenheid leidt ertoe dat een eventuele uitbesteding nog voor de definitieve besluitvorming zal worden getoetst aan de genoemde wettelijke kaders. </antwoord>
      <antwoord nummer="3 en 4" voetnoot="1">Zoals reeds in eerdere antwoorden <voetnoot nummer="1"/>is aangegeven, is in de huidige artikelen 116 juncto 120 en 123 Abw geregeld dat B&amp;W verantwoordelijk zijn voor de uitvoering van de Abw, dat het nemen van besluiten inzake de bijstandsverlening uitsluitend kan worden gemandateerd aan gemeenteambtenaren, respectievelijk welke grenzen in acht moeten worden genomen bij het bekendmaken van gegevens van bijstandsgerechtigden. Het is wel mogelijk, uit efficiencyoverwegingen, de uitvoering van de Abw te mandateren aan ambtenaren van (buur)gemeenten. De uitvoering van (deel)taken door een buurgemeente neemt in het land toe, mede onder invloed van de ontwikkelingen rondom de centra voor werk en inkomen. Ik ben daarnaast voornemens te regelen dat B&amp;W, met toestemming van de gemeenteraad, ook aan de toekomstige CWI-organisatie mandaat kunnen verlenen tot het nemen van besluiten inzake de verlening van bijstand. Beide ontwikkelingen beschouw ik als positief, aangezien op deze wijze besluitvorming inzake de bijstandsverlening bij een publiek orgaan belegd blijft. Uitbesteding aan private bedrijven kan uitsluitend indien daarbij de genoemde wettelijke kaders in acht worden genomen. Het kan dus niet zo zijn dat beslissingen inzake de bijstandsverlening worden genomen door private bedrijven. Er kan alleen sprake zijn van overdracht van taken zonder discretionaire beslissingsruimte en onder waarborging van de privacy van de bijstandsgerechtigden. </antwoord>
      <antwoord nummer="5 en 6" voetnoot="2">De kaders ter waarborging van de privacy van de bijstandsgerechtigden zijn neergelegd in de Abw en in de Wet persoonsregistratie. Deze laatste wet zal worden vervangen door de Wet bescherming persoonsgegevens (Wbp). Zoals toegezegd <voetnoot nummer="2"/>zal het huidige Privacykader Abw in overeenstemming worden gebracht met de Wbp. Het nieuwe Privacykader Abw zal rond de invoering van de Wbp, waarvan op dit moment de exacte datum niet bekend is, naar gemeenten gezonden worden. Het maakt in die zin dus geen onderdeel uit van het SUWI-dossier. Ik verwijs u ook naar eerdere antwoorden op kamervragen van het lid De Wit (nr. 2000104680). </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1279" documentjaargang="1999-2000">Aanhangsel Handelingen, nr. 1279, vergaderjaar 1999–2000.</noot>
         <noot nummer="2" documenttype="Kamervragen" documentnummer="1279" documentjaargang="1999-2000">Aanhangsel Handelingen, nr. 1279, vergaderjaar 1999–2000.</noot>
      </noten>
   </antwoorden>
</kvr>
