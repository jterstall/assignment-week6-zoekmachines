<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stroeken (CDA) aan de staatssecretaris van Sociale Zaken en Werkgelegenheid, dhr. Hoogervorst, over de lijst van reproductietoxische stoffen. (Ingezonden 1 februari 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13224
</item>
         <item attribuut="Inhoud">Herdruk. Vragen over het op de lijst van reproductietoxische stoffen plaatsen van ethanol. Mogelijk zou deze plaatsing kunnen leiden tot ongewenste substitutie door andere stoffen, zoals isopropyl alcohol.</item>
         <item attribuut="Rubriek">Milieu (Gevaarlijke stoffen)</item>
         <item attribuut="Trefwoorden">Gevaarlijke stoffen</item>
         <item attribuut="Vindplaats">Kamervragen met antwoord 2000-2001, nr. 715H, Tweede Kamer</item>
         <item attribuut="Vraagnr_bij_indiening">2000105820</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Stroeken</persoon>
         </item>
         <item attribuut="Datum_reaktie">2001-02-20</item>
         <item attribuut="Datum_indiening">2001-02-01</item>
         <item attribuut="Document-id">KVR13224</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1479" allpagenumbers="1479 1480" vetnummer="2000105820" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13224" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="715" onderwerp="" indiendatum="2001-02-1">
         <vrager partij="CDA" oorsprong="parlement">Stroeken</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="2001-02-20">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het waar dat u op 23 januari jl. aan de Vereniging van de Nederlandse Chemische Industrie (VNCI) en haar achterban heeft laten weten, dat het besluit om ethanol op de lijst van reproductietoxische stoffen te plaatsen met ingang van 1 februari a.s. – morgen dus – in werking treedt? </vraag>
      <vraag nummer="2">Wat is de reden van de plaatsing van ethanol op de lijst van reproductietoxische stoffen? Wat vindt u van de bij de VNCI en haar achterban daartegen levende bezwaren? </vraag>
      <vraag nummer="3">Is er recentelijk met de direct betrokkenen overleg geweest over de gevolgen van dit besluit? </vraag>
      <vraag nummer="4">Kan dit besluit leiden tot ongewenste substitutie naar andere stoffen, zoals isopropyl alcohol, welke niet op de lijst voorkomen en waarvan de mogelijke schadelijkheid onbekend is? </vraag>
      <vraag nummer="5">Welke mogelijke andere negatieve gevolgen kunnen er ten gevolge van het besluit ontstaan? </vraag>
      <vraag nummer="6">Is er al een notificatieprocedure in Brussel gestart? </vraag>
      <vraag nummer="7">Bent u bereid om het besluit op te schorten tot na overleg met de sociale partners? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="1 2">De Gezondheidsraad heeft op mijn verzoek de reproductietoxische eigenschappen van ethanol beoordeeld. In zijn rapport <voetnoot nummer="1"/>in 2000 concludeert de Raad dat de stof zowel schade aan de vruchtbaarheid als ontwikkelingsstoornissen bij het nageslacht kan veroorzaken. Bovendien kan ethanol via de borstvoeding schadelijk zijn. Een dergelijke classificatie betekent dat werkgevers die ethanol beroepsmatig doen toepassen, extra alert moeten zijn op mogelijke risico’s die de blootstelling van hun werknemers aan de stof met zich meebrengt. In de risico-inventarisatie en -evaluatie (kortweg RI&amp;E) die een werkgever op grond van artikel 5 van de Arbeidsomstandighedenwet in zijn onderneming verplicht is uit te voeren, moet daarom aan mogelijke blootstellingsrisico’s door ethanol bijzondere, in de wet nader omschreven, aandacht worden besteed door een aantal specifieke gegevens over een dergelijke stof vast te leggen. Aan de hand van de verzamelde informatie kan de werkgever bepalen of een nadere beoordeling van mogelijke blootstelling van werknemers aan ethanol op zijn plaats is. Bij wijze van voorlichting aan werkgevers en werknemers worden stoffen die – evenals ethanol – als reproductietoxisch zijn geclassificeerd, door het ministerie van Sociale Zaken en Werkgelegenheid op een lijst van registratieplichtige stoffen bijgehouden. Deze lijst wordt regelmatig geactualiseerd en gepubliceerd en omvat momenteel 75 stoffen, waarvan een deel door de EU en een deel door de Gezondheidsraad zijn geclassificeerd. Het systeem van classificeren, teneinde vast te kunnen stellen welke stoffen onder de registratieplicht * I.v.m. verbetering zetfout in antwoord op vraag 4 en 5. vallen, en het publiceren van deze stoffen in een lijst is conform het vigerende arbeidsbeschermingsbeleid van het ministerie van Sociale Zaken en Werkgelegenheid inzake reproductietoxische stoffen. Indertijd hebben sociale partners in de SER unaniem met het opstellen van een lijst en het instrument van de registratieplicht ingestemd. Na het uitkomen van het Gezondheidsraadrapport over ethanol maakte de ethanolproducerende industrie mij deelgenoot van haar bezorgdheid ten aanzien van de implicaties van de classificatie van ethanol, temeer daar zij veronderstelde dat in geen van de in ons land voorkomende beroepsmatige blootstellingssituaties het werken met de stof tot de genoemde effecten zou kunnen leiden. Ik heb daarop plaatsing van ethanol op de bewuste lijst uitgesteld en de industrie verzocht haar stelling nader te onderbouwen. Vervolgens heb ik de door de industrie geleverde argumentatie ter beoordeling voorgelegd aan een onafhankelijke derde, namelijk TNO. TNO concludeert in haar recente rapport <voetnoot nummer="2"/>over de kwestie dat «de door de industrie aangeleverde gegevens onvoldoende wetenschappelijke onderbouwing bieden voor de stelling dat als gevolg van inhalatie of dermale blootstelling aan ethanol in arbeidssituaties in Nederland geen nadelige effecten op de vruchtbaarheid of de ontwikkeling van de ongeboren vrucht te verwachten zijn». Het betreffende toetsingscriterium i.c. vigerende luchtgrenswaarde (MAC-waarde) biedt op dit punt onvoldoende beoordelingsbasis. Inmiddels is actualisering van de grenswaarde via de gebruikelijke aanpak in gang gezet. Op basis van de conclusie van TNO werd uitstel van plaatsing van ethanol op de lijst door mij niet opportuun geacht. Dit besluit is de vertegenwoordigers van de betrokken industrieën in een recent overleg toegelicht. </antwoord>
      <antwoord nummer="3">Zoals ook uit het antwoord op vraag 2 blijkt, is met de direct betrokkenen uit de industrie meermalen, ook recentelijk, overleg over de kwestie gevoerd. </antwoord>
      <antwoord nummer="4 en 5">Classificatie van een stof als reproductietoxisch – zoals in het geval van ethanol – wijst op een gevaarseigenschap van een stof die alleen bij blootstelling tot uitdrukking kan komen. Of dit gevaar zich daadwerkelijk zal manifesteren, hangt af van de hoogte van de werkelijke blootstelling van werknemers die met stof omgaan. Plaatsing van een stof op de lijst van reproductietoxische stoffen heeft dus louter een signaal- en bewustwordingsfunctie. Zoals ook in het antwoord op vraag 2 is omschreven, dient de werkgever in het kader van de risico-inventarisatie en -evaluatie aandacht te besteden aan de beoordeling van risico’s als gevolg van de blootstelling aan de stof. Indien deze beoordeling uitwijst dat voor werknemers een daadwerkelijk risico bestaat (bij overschrijding van de werkpleknorm), dan is de werkgever op grond van het Arbeidsomstandighedenbesluit verplicht maatregelen ter beperking van de blootstelling te treffen. Vervanging van een stof door een minder schadelijk of onschadelijk alternatief is in dat geval een, ook wettelijk gezien, eerst aangewezen wenselijke optie. Indien dit niet haalbaar is, dienen andere blootstellingsreducerende maatregelen te worden getroffen. Ik verwacht niet dat louter het plaatsen van een stof (zoals ethanol) op de lijst van reproductietoxische stoffen tot vervanging door een mogelijk schadelijker stof zal leiden. De branche heeft in het gesprek – vermeld in het antwoord op vraag 2 – toegezegd de gevolgen van plaatsing op de SZW-lijst actief te zullen communiceren. Op deze wijze is er sprake van een beheerst proces en wordt voorkomen dat ongewenste effecten, zoals vervanging door mogelijk schadelijker stoffen, optreden. </antwoord>
      <antwoord nummer="6">Een notificatieprocedure is niet aan de orde aangezien het hier niet gaat om een technisch voorschrift in de zin van Richtlijn 98/34/EG. Het betreft louter administratieve handelingen met betrekking tot een product en niet eisen die rechtstreeks of indirect worden gesteld aan een product zelf. </antwoord>
      <antwoord nummer="7">Overleg met de betrokken industrie heeft reeds plaatsgehad. In dit gesprek zijn de gevolgen van de classificatie van ethanol toegelicht. Zoals ook uit het antwoord op vraag 4/5 blijkt, zijn de gevolgen van plaatsing van ethanol op de SZW-lijst beperkt. De plaatsing is geëffectueerd per 1 februari 2001. </antwoord>
      <noten afkomstig="antwoord">
         <noot nummer="1">Ethanol, evaluation of the effects on reproduction, recommendation for classification, Gezondheidsrapport nr. 2000/01OSH, april 2000</noot>
         <noot nummer="2" titel="second opinion">Ethanol en reproductietoxiciteit – een «second opinion», TNO-rapport V3356, januari 2001</noot>
      </noten>
   </antwoorden>
</kvr>
