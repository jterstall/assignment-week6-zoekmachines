<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Vlies (SGP) aan de minister van Economische Zaken over de winkelopenstelling op zondag in Apeldoorn. (Ingezonden 13 november 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30335
</item>
         <item attribuut="Inhoud">Een supermarkt in Apeldoorn heeft een ontheffing aangevraagd om 52 zondagavonden open te zijn (Reformatorisch Dagblad, 6 november 2007). Dit zou in strijd zijn met de hoofdregel in de Winkeltijdenwet dat winkels op zondag gesloten zijn. Zijn er wettelijk mogelijkheden om deze uitbreiding van de openingstijden tegen te gaan?</item>
         <item attribuut="Rubriek">Handel en economie (Binnenlandse handel) Inkomen en rechtspositie (Werktijden)</item>
         <item attribuut="Trefwoorden">Werktijden Winkels</item>
         <item attribuut="Vindplaats">Kamervragen met antwoord 2007-2008, nr. 836, Tweede Kamer</item>
         <item attribuut="Vraagnr_bij_indiening">2070804640</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SGP">Van der Vlies</persoon>
         </item>
         <item attribuut="Datum_reaktie">2007-12-06</item>
         <item attribuut="Datum_indiening">2007-11-13</item>
         <item attribuut="Document-id">KVR30335</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1787" allpagenumbers="1787 1788" vetnummer="2070804640" code="0708tkkvr836" lopendefooter="Tweede Kamer, vergaderjaar 2007–2008, Aanhangsel" filenaam="KVR30335" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="836" onderwerp="" indiendatum="2007-11-13">
         <vrager partij="SGP" oorsprong="parlement">Van der Vlies</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2007-12-6">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met het bericht dat een supermarkt in Apeldoorn een ontheffing heeft aangevraagd om 52 zondagavonden per jaar open te zijn? <voetnoot nummer="1"/>Wat is uw oordeel over een dergelijke openstelling? </vraag>
      <vraag nummer="2">Deelt u de mening dat een dergelijke openstelling op elke zondagavond voor een supermarkt die ook op werkdagen overdag open is, in strijd is met de hoofdregel in de Winkeltijdenwet dat winkels op zondag gesloten zijn? </vraag>
      <vraag nummer="3">Deelt u de mening dat een dergelijke openstelling moet worden gezien als een ontduiking van de wettelijke regel om maximaal 12 zondagen per jaar open te zijn? </vraag>
      <vraag nummer="4">In hoeverre is gebruikmaking van deze mogelijkheid in Apeldoorn in overeenstemming met de bedoeling van de wetgever bij de behandeling van de Winkeltijdenwet in 1996? </vraag>
      <vraag nummer="5">Zijn er op dit moment wettelijke belemmeringen voor (toepassing van) een verordening als in Apeldoorn? Zo ja, bent u dan bereid om maatregelen te treffen tegen dit onderdeel van deze verordening? Zo niet, deelt u de mening dat gebruikmaking van deze mogelijkheid in meer gemeenten zal leiden tot een ongewenste uitbreiding van winkelopenstelling op zondag en tevens tot aantasting van de door de hoofdregel in de wet beoogde zondagsrust? </vraag>
      <vraag nummer="6">Hoe oordeelt u over een dergelijke uitbreiding in het licht van de sociale gevolgen voor werknemers en kleine ondernemers? </vraag>
      <vraag nummer="7">Indien er geen wettelijke verhinderingen zijn, bent u dan bereid om in de voorgenomen wijziging van de Winkeltijdenwet tevens een bepaling op te nemen die een einde maakt aan deze mogelijkheid om het verbod op zondagsopenstelling te ontduiken? Zo niet, waarom niet? </vraag>
      <noten afkomstig="vraag">
         <noot nummer="2"/>
         <noot nummer="1" datum="2007-11-6" bron=", Reformatorisch Dagblad" titel="Apeldoornse supers willen open op zondag">«Apeldoornse supers willen open op zondag», Reformatorisch Dagblad, 6 november 2007</noot>
         <noot nummer="2" documenttype="Kamerstuk" kamerstuk-id="31 200 XIII" documentnummer="3">Kamerstuk 31 200 XIII, nr. 3</noot>
      </noten>
   </vragen>
   <antwoorden aantal="7">
      <antwoord nummer="1">Ja. Deze openstelling blijft binnen de grenzen van de Winkeltijdenwet. </antwoord>
      <antwoord nummer="2">Nee, de Winkeltijdenwet sluit deze combinatie niet uit. </antwoord>
      <antwoord nummer="3">Nee, deze openstelling is gebaseerd op de specifieke regeling die de avondverkoop op zondag regelt (art. 3, lid 4). Deze bestaat naast de algemene regeling die gemeenten toestaat maximaal twaalf zondagen vrijstelling van het verbod op winkelopening op zondag te verlenen (art. 3, lid 1). </antwoord>
      <antwoord nummer="4" voetnoot="1">De regeling met betrekking tot avondwinkels is door middel van het aangenomen amendement Van Zuijlen opgenomen in de Winkeltijdenwet, waarbij een combinatie met de algemene regel op werkdagen niet is uitgesloten <voetnoot nummer="1"/>. In de toelichting op het amendement staat uitdrukkelijk dat winkels die op zondag ontheffing hebben ten behoeve van avondverkoop, op werkdagen niet voor 16.00 uur gesloten hoeven te zijn. Hieruit kan worden opgemaakt dat de toepassing zoals in de gemeente Apeldoorn binnen de grenzen van de wet valt. De ontheffingsbevoegdheid met betrekking tot avondverkoop was sinds 1992 al opgenomen in de Winkelsluitingswet 1976. Daarvoor konden dergelijke ontheffingen worden verleend op basis van «plaatselijke omstandigheden». Uit de continuering van deze lang bestaande ontheffingsmogelijkheid kan worden afgeleid dat de wetgever het toestaat dat een beperkt aantal winkels dat hoofdzakelijk in eerste levensbehoeften voorziet, geopend kan zijn op zondag in de avonduren. </antwoord>
      <antwoord nummer="5">Nee, er zijn geen wettelijke belemmeringen voor de Winkeltijdenverordening van de gemeente Apeldoorn. De gemeenteraad maakt binnen de daaraan gestelde wettelijke grenzen gebruik van de bevoegdheden die in de Winkeltijdenwet aan hem zijn geattribueerd. Zie ook het antwoord op vraag 4. Wel heeft de wetgever in algemene zin de ontheffingsbevoegdheid ingeperkt door de openstelling pas vanaf 16.00 uur toe te laten, maximaal één ontheffing per 15.000 inwoners toe te laten en alleen toe te staan voor winkels waar uitsluitend of hoofdzakelijk eet- of drinkwaren plegen te worden verkocht. Daarmee blijft de verstoring van de zondagsrust beperkt. De gemeente Apeldoorn voldoet ook hieraan. </antwoord>
      <antwoord nummer="6">De belangen van werknemers op zondag worden beschermd door de Arbeidstijdenwet waarin is geregeld of een werknemer op zondagen arbeid mag verrichten. Arbeid op zondag is alleen mogelijk onder bepaalde voorwaarden, bijvoorbeeld wanneer deze arbeid voortvloeit uit de aard van de arbeid. Ook bedrijfsomstandigheden, zoals winkelopening, kunnen arbeid op zondag noodzakelijk maken, maar in dat geval verricht de werknemer uitsluitend arbeid op zondag indien hij daar voor dat geval mee instemt. Voor ondernemers is de ontheffingsmogelijkheid gecreëerd om in te kunnen spelen op de behoeften van consumenten op zondagavond. Het betreft geen verplichting tot winkelopening. </antwoord>
      <antwoord nummer="7">Nee, de overweging om de regeling tot avondverkoop op zondag in de wet op te nemen – voorzien in de behoefte aan verkoop van eerste levensbehoeften in de avonduren – heeft niet aan waarde ingeboet. Ik acht heroverweging daarom niet nodig. </antwoord>
      <noten afkomstig="antwoord">
         <noot nummer="1">Tweede Kamer, vergaderjaar 1995–1996, 24 226 nr. 12</noot>
      </noten>
   </antwoorden>
</kvr>
