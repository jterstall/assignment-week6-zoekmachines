<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Blom en Van Heemst (beiden PvdA) aan de staatssecretaris van Defensie over het Surface Deployment and Distribution Command (SDDC). (Ingezonden 25 maart 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22958
</item>
         <item attribuut="Inhoud">Vragen naar aanleiding van artikelen in het Rotterdams Dagblad van 26 januari respectievelijk 16 februari 2005 over de plannen om een logistiek centrum van het Amerikaanse leger te verplaatsen naar de Rotterdamse woonwijk De Esch en de mogelijke veiligheidsrisico's daarvan.</item>
         <item attribuut="Rubriek">Criminaliteit en openbare orde (Veiligheid) Veiligheidsbeleid en defensie (Overig)</item>
         <item attribuut="Trefwoorden">Krijgsmacht Openbare orde en veiligheid Stadswijken Verenigde Staten</item>
         <item attribuut="Vindplaats">Kamervragen met antwoord 2004-2005, nr. 1592, Tweede Kamer</item>
         <item attribuut="Vraagnr_bij_indiening">2040511490</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="PvdA">Blom</persoon>
            <persoon partij="PvdA">Van Heemst</persoon>
         </item>
         <item attribuut="Datum_reaktie">2005-05-09</item>
         <item attribuut="Datum_indiening">2005-03-25</item>
         <item attribuut="Document-id">KVR22958</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3395" allpagenumbers="3395 3396" vetnummer="2040511490" code="0405tkkvr1592" lopendefooter="Tweede Kamer, vergaderjaar 2004–2005, Aanhangsel" filenaam="KVR22958" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1592" onderwerp="" indiendatum="2005-03-25">
         <vrager partij="PvdA" oorsprong="parlement">Blom</vrager>
         <vrager partij="PvdA" oorsprong="parlement">Van Heemst</vrager>
         <vraagt-aan>de staatssecretaris van Defensie</vraagt-aan>
      </vraagdata>
      <antwoorddata antwoorddatum="9 mei 2005), zie ook Aanhangsel Handelingen nr. 1546, vergaderjaar 2004–2005">
         <antwoorder functie="staatssecretaris" ministerie="Defensie">Van der Knaap</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Waarom gaat het Surface Deployment and Distribution Command (SDDC), een logistiek centrum van het Amerikaanse leger, verhuizen van een bedrijventerrein in Capelle aan den IJssel naar de Van Ghent Kazerne in de woonwijk De Esch in Rotterdam-Kralingen? <voetnoot nummer="1"/>
      </vraag>
      <vraag nummer="2">Hoever zijn deze plannen gevorderd? </vraag>
      <vraag nummer="3">Brengt de vestiging in een woonwijk extra veiligheidsrisico’s met zich mee vergeleken met de huidige locatie? </vraag>
      <vraag nummer="4">Door wie en op welke wijze zijn mogelijke risico’s in kaart gebracht? </vraag>
      <vraag nummer="5">Kan een indicatie worden gegeven van de aard van deze extra risico’s? </vraag>
      <vraag nummer="6">Worden aanvullende eisen gesteld en aanvullende maatregelen genomen om deze risico’s weg te nemen? </vraag>
      <vraag nummer="7">Indien er extra veiligheidsrisico’s aan de nieuwe locatie kleven, kan dan worden toegelicht waarom toch voor deze locatie is gekozen? </vraag>
      <vraag nummer="8">Zijn alternatieve locaties onderzocht? Zo ja, welke en wat was daarvan de uitkomst? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-02-16" bron="Rotterdams Dagblad, 26 januari jl., «Kralingse Wijk: Amerikaans onderdeel is veiligheidsrisico» en Rotterdams Dagblad" titel="Geen bezwaar tegen komst VS-leger">Rotterdams Dagblad, 26 januari jl., «Kralingse Wijk: Amerikaans onderdeel is veiligheidsrisico» en Rotterdams Dagblad, 16 februari 2005: «Geen bezwaar tegen komst VS-leger»</noot>
      </noten>
   </vragen>
   <antwoorden aantal="7">
      <antwoord nummer="1">De huidige locatie in Capelle aan den IJssel voldoet niet aan de inmiddels aangescherpte Amerikaanse regels voor de beveiliging van overheidsgebouwen en kan daaraan ook niet worden aangepast. Omdat verhuizing de enige optie is, heeft SDDC door tussenkomst van de Amerikaanse ambassadeur het Ministerie van Defensie verzocht te mogen verhuizen naar een Nederlands defensieterrein in de regio, in overeenstemming met de voor hen geldende beveiligingseisen. Om het SDDC voor ons land te behouden in het belang van de haven en de werkgelegenheid, heeft de staatssecretaris – in samenspraak met de burgemeester van Rotterdam – positief geantwoord op het Amerikaanse verzoek. De combinatie van wensen (het moet een locatie betreffen in de Rotterdamse regio, op militair terrein, die voldoet aan VS-beveiligingseisen) leidde tot de keus voor de Rotterdamse Van Ghentkazerne. Bovendien kan door het delen van faciliteiten voor alle partijen een kostenbesparing worden verkregen. </antwoord>
      <antwoord nummer="2">Het commando te Washington waar het SDDC onder ressorteert, heeft het aanbod in dank aanvaard en de verhuizing naar de Van Ghentkazerne in principe geaccordeerd en voor goedkeuring voorgelegd aan de bevoegde autoriteit in het Pentagon. Een positief antwoord wordt binnen enkele maanden verwacht. Bij brief van 19 april 2005 heeft de burgemeester van Rotterdam mij laten weten dat de gehele totstandkoming van het project door de gemeente Rotterdam zal worden geregeld. Over de uitwerking hiervan zullen de gemeente Rotterdam en Defensie nader overleggen. De gemeente Rotterdam heeft de ruimtelijkeordeningprocedure gestart. Tevens heeft Rotterdam, als eigenaar van het bouwperceel, een aanvang gemaakt met het beschikbaar stellen van de grond en met de ontwikkeling van een bouwplan. Het is de bedoeling in 2006 met de bouw te beginnen. </antwoord>
      <antwoord nummer="3 en 7">Het SDDC-gebouw is geprojecteerd aan de oostelijke zijde van de Van Ghentkazerne. Het is de bedoeling het bouwterrein, dat eigendom is van Rotterdam, bij de kazerne te voegen. Het toekomstige SDDC-gebouw wordt aan de noordzijde begrensd door sportvelden, volkstuinen en een begraafplaats. Aan de westzijde door de Van Ghentkazerne, aan de zuidzijde door bassins en terrein van het Waterleidingbedrijf, en aan de oostzijde eveneens door het Waterleidingbedrijf en door een bedrijventerrein. De kazerne wordt aan de zijde van de woonwijk begrensd door een zware dijk. De afstand tot de dichtstbijzijnde woonwijk is meer dan 330 meter, terwijl bovendien tussen het SDDC en die wijk de gebouwen van de Van Ghentkazerne liggen. Van een vestiging in een woonwijk is derhalve geen sprake. De afstand tot de woonwijk, de daar tussen liggende bebouwing en het ontbreken van een concrete bedreiging leiden tot de conclusie dat er geen extra veiligheidsrisico’s zijn voor de bewoners van die wijk. </antwoord>
      <antwoord nummer="4">Amerikaanse militaire faciliteiten hebben in het kader van beveiliging de bijzondere aandacht van de Militaire Inlichtingen- en Veiligheidsdienst. Dit geldt eveneens voor het SDDC. Dit vloeit voort uit de Host Nation Support taak die Nederland in dit kader heeft. De Militaire Inlichtingen- en Veiligheidsdienst stelt in overleg met andere autoriteiten op het gebied van Bewaken en Beveiligen dreigingsappreciaties op. </antwoord>
      <antwoord nummer="5">Door de aard van de locatie bij de Van Ghentkazerne, een aanzienlijk vergrote afstand tot overige bebouwing, is het risico van de geplande locatie aanzienlijk lager dan die van de huidige. </antwoord>
      <antwoord nummer="6">Vanwege de collocatie met de Van Ghentkazerne met haar reeds aanwezige beveiliging is sprake van een verlaging van risico’s. Daarnaast wordt met name de elektronische detectie voor zover nodig aangepast. </antwoord>
      <antwoord nummer="8">Er zijn andere mogelijkheden onderzocht in samenspraak met de gemeente Rotterdam en het Havenbedrijf. Daarbij bleek dat in de regio Rotterdam geen andere locaties beschikbaar zijn die op doelmatige en doeltreffende wijze voldoen aan de eisen. Gezien het economische belang en de bondgenootschappelijke verantwoordelijkheden, wordt het ongewenst geacht het SDDC te dwingen naar een ander land uit te wijken. </antwoord>
      <noten afkomstig="antwoord"/>
   </antwoorden>
</kvr>
