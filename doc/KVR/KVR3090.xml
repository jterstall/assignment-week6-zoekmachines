<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Zijl en Zijlstra (beiden PvdA) over het tussen Nederland en Nieuw-Zeeland afgesloten Verdrag inzake Sociale Zekerheid. (Ingezonden 18 april 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3090
</item>
         <item attribuut="Inhoud">Er wordt onder andere gevraagd naar het in mindering brengen van Nederlandse AOW-uitkeringen op de Nieuwzeelandse 'superannuation' bij enkele categorieën AOW-gerechtigden.</item>
         <item attribuut="Rubriek">Sociale zekerheid (Ouderdomsvoorzieningen en pensioenen (AOW))</item>
         <item attribuut="Trefwoorden">AOW Nieuw-Zeeland Sociale uitkeringen</item>
         <item attribuut="Vindplaats">Kamervragen met antwoord 1995-1996, nr. 1132, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Van Zijl</persoon>
            <persoon partij="PvdA">Zijlstra</persoon>
         </item>
         <item attribuut="Datum_reaktie">1996-05-13</item>
         <item attribuut="Datum_indiening">1996-04-18</item>
         <item attribuut="Document-id">KVR3090</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2303" allpagenumbers="2303 2304" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1132" onderwerp="" indiendatum="1996-04-18">
         <vrager partij="PvdA" oorsprong="parlement">Van Zijl</vrager>
         <vrager partij="PvdA" oorsprong="parlement">Zijlstra</vrager>
         <vraagt-aan/>
      </vraagdata>
      <antwoorddata antwoorddatum="1996-05-13">
         <antwoorder functie="staatssecretaris" ministerie="Sociale Zaken en Werkgelegenheid">Linschoten</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennis genomen van de problemen welke zich voordoen sedert de invoering – per 1 januari 1992 – van het tussen Nederland en Nieuw-Zeeland afgesloten Verdrag inzake Sociale Zekerheid? <voetnoot nummer="1"/>
      </vraag>
      <vraag nummer="2">Betekent de uitvoering van dit Verdrag dat bij een categorie AOW-gerechtigden de AOW-uitkering zowel in mindering gebracht wordt op de Nieuw-Zeelandse «Super Annuation» als – ten gevolge van de inbouwbepalingen – op het aanvullende Nederlandse overheidspensioen? </vraag>
      <vraag nummer="3">Betekent dit dat er bij de onderhandelingen over dit Verdrag geen rekening is gehouden met de complicerende doorwerking van de in Nederland van toepassing zijnde AOW-inbouwbepalingen, waardoor Nieuw-Zeeland middels een overgangsbepaling rekening had kunnen houden met deze inbouwbepalingen? Zo neen, waarom niet? </vraag>
      <vraag nummer="4">Deed de SVB medio 1993 grote nabetalingen in verband met de per 1 februari 1992 ingegane verhoogde AOW-uitkering? Bleek pas naderhand, dat deze nabetalingen grotendeels zowel door Nieuw-Zeeland als door het ABP werden opgee¨ist? </vraag>
      <vraag nummer="5">Moesten betrokkenen, geconfronteerd met deze dubbele korting, afbetalingsregelingen treffen, terwijl inmiddels de maandelijkse betalingen van het ABP en Nieuw-Zeeland drastisch gedaald waren? </vraag>
      <vraag nummer="6">Bent u bereid – ter voorkoming van toekomstige overeenkomstige gevallen – een coo¨rdinerende taak in dit soort situaties te vervullen? Zo neen, waarom niet? </vraag>
      <vraag nummer="7">Waarom is in de evaluatie van de invoering van het hier bedoelde Verdrag – februari 1994 in Wellington – voorzover bekend geen melding gemaakt van de hier bedoelde dubbele kortingproblematiek? </vraag>
      <vraag nummer="8">Welke maatregelen denkt u te nemen om de hier gesignaleerde problemen op te lossen? </vraag>
      <noten afkomstig="vraag">
         <noot nummer="1" datum="1996-03-25" bron="Zie De Telegraaf">Zie De Telegraaf, 25 maart 1996</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Nieuw-Zeeland kent geen stelsel van sociale verzekeringen, dat wordt gefinancierd uit premies, maar een uitkeringssysteem, de zogenaamde superannuation, dat zich het best laat vergelijken met het systeem van onze Algemene Bijstandswet. Het systeem wordt gefinancierd uit de algemene middelen. Ingevolge de Nieuwzeelandse wetgeving worden buitenlandse sociale zekerheidsuitkeringen afgetrokken van de eigen uitkeringen, die in vorenbedoeld kader worden verleend. Daardoor wordt ook het Nederlandse AOW-pensioen in mindering gebracht op de Nieuwzeelandse «superannuation». Deze nationale regeling van Nieuw-Zeeland staat geheel los van het Verdrag inzake sociale zekerheid tussen Nederland en Nieuw-Zeeland dat op 1 februari 1992 in werking is getreden (Trb. 1990, 176; 1991, 97 en 1991, 175). Ook voordat het verdrag bestond, werden Nederlandse AOW-uitkeringen op de Nieuwzeelandse superannuation in mindering gebracht. Op basis van het verdrag werden de AOW-pensioenen van een aantal gerechtigden, die in Nieuw-Zeeland wonen, vanaf 1 februari 1992 verhoogd met een bedrag op grond van het recht op overgangsvoordelen krachtens de AOW. Voor degenen die naast hun AOW-uitkering ook een uitkering van Nieuw-Zeeland ontvingen, betekende dit dat nu de verhoogde AOW-pensioenen op de Nieuwzeelandse uitkeringen in mindering werden gebracht. AOW-pensioenen van voormalige ambtenaren worden «ingebouwd» in het aanvullend Nederlandse overheidspensioen, althans in de systematiek van de Algemene Burgerlijk Pensioenwet, voor tot 1986 opgebouwde jaren. Deze inbouw, welke eveneens in verscheidene andere aanvullende pensioenregelingen gangbaar was, vond en vindt plaats zowel vo´o´r als na het van kracht worden van de overeenkomst tussen Nieuw-Zeeland en Nederland. Het ABP-pensioen wordt evenwel niet op de Nieuwzeelandse superannuation in mindering gebracht: dat is volgens het Nieuwzeelandse stelsel geen sociale zekerheidsuitkering. Het APB-pensioen valt wel als aanvullend inkomen onder het Nieuwzeelandse. belastingregime, de zg. Surcharge. Daarnaast geldt het volgende. Op basis van de APB-wet, zoals die voor tot 1986 opgebouwde jaren luidt, worden periodes van verzekering ingevolge de ambtenarenregeling gedurende welke men niet AOW-verzekerd is, volledig gehonoreerd: het voor die periodes ontbrekende AOW-pensioen wordt door het Algemeen Burgerlijk Pensioenfonds gesuppleerd. Een systeem van communicerende vaten derhalve, waarbij voor niet-verzekerde jaren toch een uitkering werd gegeven. Toen voor een aantal AOW-gerechtigden in Nieuw-Zeeland het AOW-pensioen per 1 februari 1992 als gevolg van de overeenkomst werd verhoogd, stopte het ABP de genoemde suppletie voor degenen met een aanvullend overheidspensioen, voorzover de AOW-verhoging betrekking had op periodes gedurende welke de gerechtigde als ambtenaar werkzaam was geweest. Deze pensioengerechtigden (het gaat om 214 personen) kregen en krijgen vanuit Nederland tenminste hetzelfde totaalbedrag aan ouderdomspensioen als voor 1 februari 1992, met dien verstande dat het bedrag anders is samengesteld: het AOW-gedeelte is thans hoger en het ABP-gedeelte is thans lager. Dit is van invloed op de totale netto inkomsten van deze in klanten/gerechtigden. Op hen is de Nieuwzeelandse wetgeving van toepassing; daaraan kan Nederland niets wijzigen. </antwoord>
      <antwoord nummer="3">Ten tijde van de onderhandelingen is onder ogen gezien dat verhoogde AOW-pensioenen in mindering zouden worden gebracht op de Nieuwzeelandse superannuation. Tevens is onderkend dat dit zou gaan gebeuren met het verhoogde AOW-pensioen van degenen wier pensioen was ingebouwd in een aanvullend pensioen. Bij de belangenafweging over de voors en tegens van dit verdrag werd alles in aanmerking nemend de vermindering van de Nieuwzeelandse superannuation geen doorslaggevend beletsel gevonden. Het totaalpensioenbedrag uit Nederland bleef tenminste gelijk en werd in een aantal gevallen zelfs hoger. De problemen zijn ontstaan doordat nabetalingen vanuit Nederland leidden tot terugvordering achteraf door de Nieuwzeelandse autoriteiten. De wijze waarop dit zou gebeuren is ten tijde van de onderhandelingen niet besproken. </antwoord>
      <antwoord nummer="4">Ja. Vanwege o.a. late aanvragen, noodzakelijke controles en verificaties zijn er in de loop van 1993 in een aantal gevallen betalingen gedaan. Het was, zoals gesteld bij de beantwoording van vraag 3 niet te voorzien dat deze nabetalingen door de Nieuwzeelandse autoriteiten in mindering zouden worden gebracht op de superannuation op de wijze zoals thans gebeurd is. Wel hebben de nabetalingen en de daarop volgende kortingen het wezenlijke verschil tussen de beide nationale sociale zekerheidssystemen onderstreept. </antwoord>
      <antwoord nummer="5">Zoals hiervoor reeds beschreven is er geen sprake van een dubbele korting. Nieuw-Zeeland vroeg de bedragen terug, waarop de uitkeringsgerechtigde, ware er uit Nederland vanaf 1 februari 1992 betaald, krachtens de Nieuwzeelandse wetgeving geen recht had. Weliswaar daalde de ABP-bijdrage in het pensioen, maar werd het AOW-gedeelte verhoogd. Indien het AOW-bedrag gelijk was aan het bedrag van de Nieuwzeelandse superannuation of de superannuation oversteeg, had men geen recht op de Nieuwzeelandse uitkering. Er zijn mij inderdaad enkele gevallen bekend, waarbij belanghebbenden afbetalingsregelingen hebben getroffen. 6, 7, 8 Tijdens de besprekingen met de Nieuwzeelandse autoriteiten in februari 1994 is deze problematiek uitvoerig besproken. In daaropvolgende correspondentie is herhaaldelijk getracht de Nieuwzeelandse opstelling terzake te doen wijzigen. Tot op heden is dit niet gelukt. Mocht op korte termijn geen vooruitgang worden geboekt, dan zal de kwestie in het bredere kader van de besprekingen die beogen in ander verband tot wijziging van het verdrag te komen, een prioritaire plaats krijgen. Overigens probeert ook de Sociale Verzekeringsbank in overleg met het ABP naar een oplossing te zoeken, die aanvaardbaar is ook voor de Nederlandse autoriteiten. </antwoord>
      <noten afkomstig="antwoord"/>
   </antwoorden>
</kvr>
