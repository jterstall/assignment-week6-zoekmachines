<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst, Wolfsen en Timmermans (allen PvdA) aan de ministers van Binnenlandse Zaken en Koninkrijksrelaties en van Justitie over de noodkreet van de politie Limburg Zuid. (Ingezonden 5 augustus 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18678
</item>
         <item attribuut="Inhoud">Vragen naar aanleiding van berichten in o.a. Trouw van 2 augustus 2003 over het noodgedwongen laten liggen van zaken vanwege de toegenomen zware criminaliteit, en bezuinigingen op de personeelssterkte bij het Openbaar Ministerie in de regio Limburg-Zuid.</item>
         <item attribuut="Rubriek">Criminaliteit en openbare orde (Politie) Rechterlijke organisatie (Openbaar ministerie)</item>
         <item attribuut="Trefwoorden">Limburg Openbaar ministerie Politie</item>
         <item attribuut="Vindplaats">Kamervragen met antwoord 2003-2004, nr. 133, Tweede Kamer</item>
         <item attribuut="Vraagnr_bij_indiening">2020315680</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="PvdA">Wolfsen</persoon>
            <persoon partij="PvdA">Timmermans</persoon>
         </item>
         <item attribuut="Datum_reaktie">2003-10-14</item>
         <item attribuut="Datum_indiening">2003-08-05</item>
         <item attribuut="Document-id">KVR18678</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="287" allpagenumbers="287 288" vetnummer="2020315680" code="0304tkkvr133" lopendefooter="Tweede Kamer, vergaderjaar 2003–2004, Aanhangsel" filenaam="KVR18678" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="133" onderwerp="" indiendatum="2003-08-5">
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Wolfsen</vrager>
         <vrager partij="PvdA" oorsprong="parlement">Timmermans</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="14 oktober 2003), zie Aanhangsel Handelingen nr. 1838, vergaderjaar 2002–2003">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Hebt u kennisgenomen van de noodkreet van de politie Limburg-Zuid dat er steeds meer zaken blijven liggen omdat de toegenomen zware criminaliteit steeds meer menskracht vraagt? <voetnoot nummer="1"/>
      </vraag>
      <vraag nummer="2">Wat voor zaken laat de politie noodgedwongen liggen? </vraag>
      <vraag nummer="3">Worden er lopende onderzoeken stilgelegd en zo ja, om hoeveel onderzoeken gaat het en wat is de aard van de zaken waarop deze onderzoeken zijn gericht? </vraag>
      <vraag nummer="4">In welke mate staat de dagelijkse dienstverlening aan burgers onder druk c.q. dreigt dit te gaan gebeuren en wat zal de burger daarvan gaan merken? </vraag>
      <vraag nummer="5">Wat is uw oordeel over deze opgetreden en dreigende consequenties? </vraag>
      <vraag nummer="6">Wat gaat u doen om de nood in Limburg-Zuid zo snel mogelijk te lenigen? </vraag>
      <vraag nummer="7">Zijn er maar vijf rechercheurs op een grote moordzaak gezet waaraan normaal gesproken door zeker twintig rechercheurs wordt gewerkt? </vraag>
      <vraag nummer="8">Wat voor gevolgen heeft dat voor de afwikkeling van deze moordzaak? </vraag>
      <vraag nummer="9">Hoe vitaal is het voor het welslagen van een groot onderzoek dat vanaf het begin voldoende recherchecapaciteit wordt ingezet? </vraag>
      <vraag nummer="10">Wat wordt gedaan om voor deze zaak extra menskracht beschikbaar te krijgen? </vraag>
      <vraag nummer="11">Waaraan is te wijten dat bij het Openbaar Ministerie in Limburg-Zuid de laatste maanden vijftien personeelsleden (ofwel tien procent van de sterkte) is vertrokken? </vraag>
      <vraag nummer="12">Hoe is te verklaren dat «er door bezuinigingen geen nieuwe mensen bij komen»? </vraag>
      <vraag nummer="13">Neemt de zware c.q. middelzware criminaliteit in de regio Limburg-Zuid sneller toe dan het landelijke gemiddelde? Zo neen, hoe valt de overbelasting dan te verklaren? Zo ja, wat gaat u doen om de sterkte van politie en OM daarop af te stemmen? </vraag>
      <noten afkomstig="vraag">
         <noot nummer="1" datum="2003-08-2" bron="Zie onder andere Trouw">Zie onder andere Trouw, 2 augustus 2003</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2 en 3">De politie laat op dit moment vooral zaken liggen in de categorie «middelzware zaken». Dat zijn opsporingsonderzoeken die normaliter door de basiseenheden en door de districten worden uitgevoerd. Voorts is in de periode van januari 2003 tot en met juli 2003 nog geen operationeel gevolg gegeven aan een aantal «CIE-informaties» met daderinformatie. Ten slotte heeft de schaarste gevolgen voor de aanpak van de zware criminaliteit. In afwachting van het vrijkomen van capaciteit kan er tijdelijk weinig tot geen aandacht worden besteed aan enige onderzoeken betreffende ernstige (kapitale) criminaliteit. </antwoord>
      <antwoord nummer="4">Uit het ambtsbericht van de korpsbeheerder van Limburg-Zuid blijkt dat rechercheurs uit de districten en basiseenheden van de politie uit de districten tijdelijk worden ingezet bij de aanpak van de zware zaken. De reguliere werkzaamheden van deze rechercheurs worden waargenomen door medewerkers van de geüniformeerde dienst. De beschikbare personeelscapaciteit op basiseenheidniveau is hierdoor tijdelijk verminderd. In combinatie met de vakantieperiode heeft dit soms geleid tot verminderde aanspreekbaarheid en tot verminderde inzet in de zin van toezicht bij grootschalige evenementen. Directe inzet voor veiligheid, zoals optreden bij heterdaad en noodhulpverzoeken, staat niet onder druk. </antwoord>
      <antwoord nummer="5 en 13">Ons oordeel over deze consequenties is afhankelijk van de waardering van het karakter van de situatie in Limburg-Zuid. Op basis van de ons ter beschikking staande gegevens kan nu nog niet worden vastgesteld of de zware c.q. middelzware criminaliteit in de regio Limburg- Zuid sneller toeneemt dan het landelijke gemiddelde. De overbelasting waarvan op dit moment sprake is in Limburg-Zuid, wordt veroorzaakt door de plotselinge sterke stijging van zwaardere zaken. Het Openbaar Ministerie geeft echter aan dat het nu nog te vroeg is om te kunnen bepalen of de sterke stijging een incidenteel dan wel een trendmatig karakter heeft. Overigens vindt ultimo 2004 een evaluatie plaats van het budgetverdeelsysteem (BVS), dat de beschikbare middelen voor de politiesterkte verdeelt. Op basis hiervan zal een eventuele herziening van het BVS plaatsvinden. Uit de evaluatie zal moeten blijken of er in het geval van Limburg-Zuid sprake is van een structureel probleem, waaraan tegemoet gekomen moet worden binnen het bekostigingsstelsel van de Nederlandse politie. Met de korpsbeheerder van Limburg-Zuid is overeengekomen dat in afwachting van de uitkomsten van de evaluatie van het BVS, afspraken worden gemaakt over het op peil houden van de huidige sterkte. Over de implementatie van de uitkomsten van de herziening van het BVS zijn in het Landelijk Kader met de korpsbeheerders afspraken gemaakt. </antwoord>
      <antwoord nummer="7 en 8">Als u doelt op het onderzoek naar een dubbele moord en poging tot moord subsidiair doodslag te Sittard, is het antwoord bevestigend. In de regel wordt een groter team geformeerd, maar dat was gezien de toename van het aantal gevallen in de betrokken regio, niet mogelijk. Dit betekent dat het onderzoek langer zal lopen. </antwoord>
      <antwoord nummer="9">Het is van eminent belang dat van meet af aan voldoende capaciteit beschikbaar is om een groot opsporingsonderzoek te kunnen uitvoeren. Elk nieuw opsporingsonderzoek dwingt echter tot het maken van keuzes rond de inzet van schaarse capaciteit en expertise. </antwoord>
      <antwoord nummer="6 en 10">Het stellen van prioriteiten met betrekking tot het werkaanbod en het als gevolg daarvan verschuiven van menskracht en middelen zijn verantwoordelijkheden die primair op regionaal niveau liggen bij respectievelijk het Openbaar Ministerie en de korpsbeheerder. In de ambtsberichten van het OM en de korpsbeheerder wordt aangegeven dat voor het geheel van aanbod van huidige zaken, waar de met name genoemde zaak deel van uitmaakt, tijdelijke vergroting van de capaciteit wordt bewerkstelligd door personele verschuivingen binnen de regio Limburg-Zuid en door het inroepen van bijstand door andere politieregio’s of eenheden. </antwoord>
      <antwoord nummer="11 en 12">De Maastrichtse parketleiding heeft het College van procureurs-generaal bericht dat het merendeels gaat om tijdelijke contracten, die niet zijn verlengd. Daarnaast is in een aantal gevallen de vacature niet opgevuld na vertrek van een tijdelijke medewerker. De achtergrond hiervan is een korting op het budget, onder andere ten gevolge van afspraken in het Regeerakkoord, waarmee het parket Maastricht begin 2003 werd geconfronteerd, in combinatie met de onzekere budgettaire toekomstverwachting. Daaraan zij de constatering toegevoegd dat in de Justitiebegroting 2004 vanuit de zogeheten veiligheidsenveloppe extra middelen voor het oplossen van knelpunten in de justitiële keten beschikbaar zijn gesteld. Ook het Openbaar Ministerie krijgt daaruit extra gelden. </antwoord>
      <noten afkomstig="antwoord"/>
   </antwoorden>
</kvr>
