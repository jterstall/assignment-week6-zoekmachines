<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de minister van Economische Zaken over het verbeteren van de portabiliteit van telefoonnummers. (Ingezonden 8 december 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22033
</item>
         <item attribuut="Inhoud">Vragen over het feit dat consumenten hun telefoonnummer niet kunnen meenemen naar een andere telefonieaanbieder tijdens een lopend contract.</item>
         <item attribuut="Rubriek">Communicatie, media en informatievoorziening (Telecommunicatie)</item>
         <item attribuut="Trefwoorden">Telefonie</item>
         <item attribuut="Vindplaats">Kamervragen met antwoord 2004-2005, nr. 753, Tweede Kamer</item>
         <item attribuut="Vraagnr_bij_indiening">2040504600</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2005-01-18</item>
         <item attribuut="Datum_indiening">2004-12-08</item>
         <item attribuut="Document-id">KVR22033</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1591" allpagenumbers="1591 1592" vetnummer="2040504600" code="0405tkkvr753" lopendefooter="Tweede Kamer, vergaderjaar 2004–2005, Aanhangsel" filenaam="KVR22033" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="753" onderwerp="" indiendatum="2004-12-8">
         <vrager partij="PvdA" oorsprong="parlement">Van Dam</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2005-01-18">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u op de hoogte van het feit dat consumenten hun telefoonnummer niet kunnen meenemen naar een andere telefonieaanbieder tijdens een lopend contract? </vraag>
      <vraag nummer="2">Deelt u de mening dat het hierdoor voor consumenten moeilijker is over te stappen naar een andere telefonieaanbieder en dat dit de concurrentie op de telefoniemarkt belemmert? </vraag>
      <vraag nummer="3">Deelt u de mening dat consumenten altijd de mogelijkheid moeten hebben telefoonnummers te behouden? </vraag>
      <vraag nummer="4">Wat gaat u doen om ervoor te zorgen dat consumenten ook tijdens een lopend contract gebruik kunnen maken van nummerportabiliteit? Bent u, indien nodig, bereid een wijziging in de Telecommunicatiewet te initiëren? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja, het is mij bekend dat dit bij mobiele telefonie voorkomt. </antwoord>
      <antwoord nummer="2">In de vraag ligt de opvatting besloten dat consumenten de mogelijkheid moeten hebben om tijdens een nog lopende (duur)overeenkomst over te stappen met medeneming van het nummer. Deze opvatting deel ik niet. Een consument en een aanbieder gaan een overeenkomst aan, waardoor wederzijdse rechten en plichten ontstaan. Zolang de overeenkomst loopt is de aanbieder verplicht de overeengekomen dienst te leveren. Dit doet hij met behulp van een aan hem toegekend nummer. Na beëindiging van de overeenkomst hoeft de dienst niet meer geleverd en komt het nummer vrij. Op dat moment kan het worden meegenomen naar een andere aanbieder. </antwoord>
      <antwoord nummer="3" voetnoot="1">Ja, er daarbij vanuitgaande dat dit plaatsvindt bij beëindiging van de overeenkomst in het kader waarvan het nummer wordt gebruikt. Ik wijs er in dit verband op dat met de wijziging van de Telecommunicatiewet van 19 mei 2004 de mogelijkheden tot eenzijdige beëindiging van een overeenkomst zijn verruimd. In het nieuwe artikel 7.2is de bepaling opgenomen dat een abonnee <voetnoot nummer="1"/>bij (een voor hem nadelige) wijziging van een beding in een overeenkomst deze kosteloos kan beëindigen. Tevens is hierbij opgenomen dat de aanbieder de abonnee hierover op genoegzame wijze informeert. De consument kan indien zich dit voordoet, ook bij een overeenkomst die voor bepaalde tijd is gesloten, de overeenkomst opzeggen, waarbij hij zijn nummer kan behouden. </antwoord>
      <antwoord nummer="4">Bij de beantwoording van de vragen 2en 3 gaf ik reeds aan dat ik het geen goede zaak vind het meenemen van het nummer los te zien van de beëindiging van de overeenkomst. Ik merk hierbij nog op dat ik de mogelijkheid tot nummerportabiliteit niet zo ver zou willen oprekken dat het voor klanten aantrekkelijker wordt om hun contractuele verplichtingen niet na te leven. Bovendien is het nog maar de vraag of een dergelijke verruiming per saldo gunstig is voor de gebruikers. Immers aan de meeste aanbiedingen van de diverse telecommunicatieaanbieders ligt het uitgangspunt ten grondslag dat een eenmaal afgesloten contract in de regel (volledig) zal worden «uitgediend». Ik kan mij een loskoppeling van beëindiging van het contract en de mogelijkheid tot nummerportabiliteit dan ook alleen maar voorstellen in het geval deze koppeling in de praktijk onwerkbaar zou blijken te zijn. In dit verband is het van belang dat de OPTA heeft aangegeven dat het in de praktijk niet altijd duidelijk is wanneer aan het vereiste van beëindiging van de overeenkomst is voldaan, waardoor een snelle overgang naar een andere aanbieder kan worden bemoeilijkt. Ik zal daarom in overleg met de OPTA bezien of het nodig is te komen tot een aanvulling/aanpassing van de regels omtrent nummerportabiliteit. Ik ben echter vooralsnog van mening dat een en ander kan plaatsvinden met behoud van de huidige systematiek. </antwoord>
      <noten afkomstig="antwoord">
         <noot nummer="1">De abonnee is de partij die een overeenkomst is aangegaan met de aanbieder van de dienst; hierbij maakt het niet uit of er sprake is van een abonnement of pre-paid</noot>
      </noten>
   </antwoorden>
</kvr>
