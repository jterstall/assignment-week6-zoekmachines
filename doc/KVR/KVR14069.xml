<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Atsma en Schreijer-Pierik (beiden CDA) aan de ministers van Landbouw, Natuurbeheer en Visserij en van Volkshuisvesting, Ruimtelijke Ordening en Milieubeheer over de weidegang van melkvee. (Ingezonden 19 juni 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14069
</item>
         <item attribuut="Inhoud">Vragen naar aanleiding van de uitspraak van de minister van Volkshuisvesting, Ruimtelijke Ordening en Milieubeheer, dat koeien in de toekomst niet in de wei maar bij voorkeur in de stal gehouden moeten worden en dat op termijn de melkveestapel moet worden gehalveerd, terwijl de minister van Landbouw, Natuurbeheer en Visserij de beleidsuitspraak gedaan heeft dat de weidegang voor melkvee gewenst is en gestimuleerd zal worden.</item>
         <item attribuut="Rubriek">Veeteelt (Runderen) Veeteelt (Veehouderij)</item>
         <item attribuut="Trefwoorden">Runderen Veehouderij</item>
         <item attribuut="Vindplaats">Kamervragen met antwoord 2000-2001, nr. 1525, Tweede Kamer</item>
         <item attribuut="Vraagnr_bij_indiening">2000112450</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Atsma</persoon>
            <persoon partij="CDA">Schreijer-Pierik</persoon>
         </item>
         <item attribuut="Datum_reaktie">2001-07-18</item>
         <item attribuut="Datum_indiening">2001-06-19</item>
         <item attribuut="Document-id">KVR14069</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3181" allpagenumbers="3181 3182" vetnummer="2000112450" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14069" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1525" onderwerp="" indiendatum="2001-06-19">
         <vrager partij="CDA" oorsprong="parlement">Atsma</vrager>
         <vrager partij="CDA" oorsprong="parlement">Schreijer-Pierik</vrager>
         <vraagt-aan>de ministers van Landbouw, Natuurbeheer en Visserij en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2001-07-18">
         <antwoorder functie="minister" ministerie="Landbouw, Natuurbeheer en Visserij">Brinkhorst</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Heeft de minister van Landbouw, Natuurbeheer en Visserij kennisgenomen van het NMP4 dat gisteren door de minister van Volkshuisvesting, Ruimtelijke Ordening en Milieubeheer is gepresenteerd en deelt hij alle conclusies en aanbevelingen in het betreffende rapport? </vraag>
      <vraag nummer="2">Kan de voorzitter van Landbouw, Natuurbeheer en Visserij aangeven wie coördinerend bewindsman is als het gaat om onderwerpen de veehouderij betreffende? </vraag>
      <vraag nummer="3">Hoe oordeelt de minister van Landbouw, Natuurbeheer en Visserij over de uitspraak van de minister van Volkshuisvesting, Ruimtelijke Ordening en Milieubeheer, dat koeien in de toekomst niet in de wei maar bij voorkeur in de stal dienen te worden gehouden en dat op termijn de melkveestapel moet worden gehalveerd? </vraag>
      <vraag nummer="4">Hoe verhoudt deze visie zich tot eerdere opmerkingen en de beleidsuitspraak van de minister van Landbouw, Natuurbeheer en Visserij dat de weidegang voor melkvee in Nederland gewenst en gestimuleerd zal moeten worden? </vraag>
      <vraag nummer="5">Hoe oordeelt de minister van Volkshuisvesting, Ruimtelijke Ordening en Milieubeheer over de eerdere opmerkingen en de beleidsuitspraak van de minister van Landbouw, Natuurbeheer en Visserij dat de weidegang voor melkvee in Nederland gewenst en gestimuleerd zal worden in verhouding tot de uitspraken in het NMP over dit onderwerp? </vraag>
      <vraag nummer="6">Is de minister van Landbouw, Natuurbeheer en Visserij bereid er bij de minister van Volkshuisvesting, Ruimtelijke Ordening en Milieubeheer op aan te dringen zijn uitlatingen inzake de toekomst van de melkveehouderij terug te nemen, mede gelet op de noodzaak van een eenduidige kabinetsvisie en het realiseren van draagvlak voor mogelijk toekomstige maatregelen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Het NMP4 is een beleidsplan van het kabinet. Derhalve onderschrijf ik de conclusies en aanbevelingen in het NMP4. </antwoord>
      <antwoord nummer="2">De minister van LNV is eerstverantwoordelijk voor het veehouderijbeleid. De minister van VROM is eerstverantwoordelijke en coördinerend voor het milieubeleid. Er zijn belangrijke raakvlakken tussen het beleid voor landbouw en milieu. Voor deze raakvlakken is een goede samenwerking gewenst. Deze samenwerking heeft onder meer geleid tot het betreffende hoofdstuk in het NMP4 </antwoord>
      <antwoord nummer="3">In de pers zijn berichten verschenen dat in het NMP4 zou staan dat koeien in de toekomst niet in de wei maar bij voorkeur permanent in de stal dienen te worden gehouden en dat op termijn de melkveestapel moet worden gehalveerd. Deze berichten zijn niet gebaseerd op kabinetsbeleid en ook niet op het NMP4 In het NMP4 is een toekomstbeeld voor de transitie naar een duurzame landbouw in 2030 geschetst met richtinggevende 2030-doelstellingen voor onder meer ammoniak. Vervolgens zijn de gevolgen van deze ammoniakdoelstelling aangegeven in termen van emissievrije/emissiearme stallen, de weidegang van koeien, mestbewerking en de omvang van de veestapel. Daarbij is met het oog op een maximale emissiereductie een inschatting gemaakt van de ontwikkelingen in de milieutechniek waarbij rekening wordt gehouden met de eisen die vanuit andere gezichtshoeken worden gesteld. Zo wordt een toekomstbeeld verkregen waarbij de koeien vanwege de eisen op het gebied van dierenwelzijn en diergezondheid in emissiearme, natuurlijk geventileerde stallen worden gehuisvest. Vanwege de verschillende eisen op het gebied van nitraat, fosfaat, ammoniak en dierenwelzijn wordt een zogenoemde beperkte weidegang voor melkkoeien als een optimum gezien in plaats van de alternatieven: onbeperkt weiden of permanent opstallen van koeien. Bij een beperkte weidegang lopen de koeien in de weideperiode plus minus 10 uur per dag in de wei. Uitgaande van deze mogelijke ontwikkelingen in de milieutechniek is vervolgens berekend welke omvang de veestapel dan zou kunnen hebben om de ammoniakdoelstelling te halen. Halveren van de veestapel is dus geen beleidsdoelstelling maar een weergave van de mogelijke gevolgen die de transitie naar een duurzame landbouw kan hebben. </antwoord>
      <antwoord nummer="4">Ik ben nog steeds van mening dat de weidegang, onder andere in verband met het welzijnsvoordeel, in Nederland gewenst is en gestimuleerd moet worden. Dit is eerder verwoord in de Nota Voedsel en Groen. </antwoord>
      <antwoord nummer="5">De wijze waarop in het NMP4 de onderwerpen milieu, natuur en landbouw worden behandeld is volledig in lijn met het beleid rond de veehouderij. De ministers van LNV en van VROM hebben geen verschil van inzicht. </antwoord>
      <antwoord nummer="6">Zoals uit het voorgaande blijkt, bestaat hiertoe geen noodzaak. </antwoord>
      <noten afkomstig="antwoord"/>
   </antwoorden>
</kvr>
