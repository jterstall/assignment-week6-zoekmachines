<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Heemst (PvdA) aan de ministers van Justitie en van Volksgezondheid, Welzijn en Sport over beleggen door goede doelen. (Ingezonden 13 mei 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18043
</item>
         <item attribuut="Inhoud">Vragen over berichten als zouden 'goede doelen' het afgelopen jaar tientallen miljoenen euro's hebben verloren, in het licht van het feit dat die 'doelen' een keurmerk hebben van het Centraal Bureau Fondsenwerving (CBF), waarbij verwacht kan worden dat het CBF enig toezicht houdt.</item>
         <item attribuut="Rubriek">Geld- en kapitaalmarkt (Beleggingen) Welzijn (Overig)</item>
         <item attribuut="Trefwoorden">Beleggingen Liefdadigheid</item>
         <item attribuut="Vindplaats">Kamervragen met antwoord 2002-2003, nr. 1511, Tweede Kamer</item>
         <item attribuut="Vraagnr_bij_indiening">2020311470</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Van Heemst</persoon>
         </item>
         <item attribuut="Datum_reaktie">2003-06-30</item>
         <item attribuut="Datum_indiening">2003-05-13</item>
         <item attribuut="Document-id">KVR18043</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3161" allpagenumbers="3161 3162" vetnummer="2020311470" code="0203tkkvr1511" lopendefooter="Tweede Kamer, vergaderjaar 2002–2003, Aanhangsel" filenaam="KVR18043" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1511" onderwerp="" indiendatum="2003-05-13">
         <vrager partij="PvdA" oorsprong="parlement">Van Heemst</vrager>
         <vraagt-aan>de ministers van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-06-30">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u het bericht dat «goede doelen» het afgelopen jaar tientallen miljoenen euro’s op de beurs hebben verloren? <voetnoot nummer="1"/>
      </vraag>
      <vraag nummer="2">Zo ja, kunt u bij benadering aangeven om welk bedrag het gaat bij de «goede doelen» met een CBF-keurmerk (Centraal Bureau Fondsenwerving)? </vraag>
      <vraag nummer="3">Hoe verhoudt zich het bedrag dat bij benadering verloren is gegaan tot het bedrag dat de betreffende goede doelen in 2002 van gulle gevers hebben ontvangen? </vraag>
      <vraag nummer="4">Bestaat er een ongeschreven, informele regel die de goede doelen-branche hanteert voor het beleggen van vermogens? Zo ja, hoe luidt die? Acht u deze regel wel of niet toereikend? </vraag>
      <vraag nummer="5">Wordt door gulle gevers geld gegeven om te beleggen of juist om uit te geven aan concrete activiteiten? Hoe worden potentiële gulle gevers geïnformeerd over de keuze die een goed doel maakt tussen beleggen of uitgeven aan concrete activiteiten? Acht u deze voorlichting/informatie in de praktijk toereikend? </vraag>
      <vraag nummer="6">Hoever is de commissie-Herkströter gevorderd met het opstellen van een advies over regels/normen voor vermogensbeleid van goede doelen? Wanneer wordt een advies verwacht? Hoe wordt voorkomen dat deze commissie achter de feiten aanholt? </vraag>
      <vraag nummer="7">Kijkt het CDF werkloos toe als goede doelen zich bezighouden met het beleggen van vermogens of houdt het CDF een oogje in het zeil? Hoe beoordeelt u de opstelling van het CDF in deze kwestie? </vraag>
      <vraag nummer="8">Waarom wordt slechts één keer per jaar inzicht gegeven via het CDF in de bedragen die door goede doelen zijn opgehaald en in de besteding ervan? Kan een dergelijk overzicht in het vervolg tweemaal per jaar worden gegeven? </vraag>
      <vraag nummer="9">Tot welke beleidswijzigingen zijn goede doelen overgegaan naar aanleiding van de slechte ervaringen in 2002? Hoe beoordeelt u deze aanpassingen? </vraag>
      <vraag nummer="10">Welke expertise moet in de besturen van fondsen aanwezig zijn om de belangen van gulle gevers veilig te stellen? Bestaan voor het aantrekken van deze expertise richtlijnen en voorschriften en zo ja, hoe luiden die? Zo neen, is het niet de hoogste tijd op dit punt een voorziening te treffen? </vraag>
      <noten afkomstig="vraag">
         <noot nummer="1" datum="2003-05-7" bron="Zie Volkskrant">Zie Volkskrant, 7 mei 2003</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Het beleggingsresultaat van goede doelen met een CBF-keur in 2002 is op dit moment nog niet vast te stellen. De jaarverslagen van deze goede doelen – op basis waarvan het beleggingsresultaat vastgesteld kan worden – hoeven pas 1 oktober 2003 bij het CBF ingediend te worden. Uit het Verslag Fondsenwerving 2001 van het CBF valt af te leiden dat het beleggingsresultaat van goede doelen met een CBF-keur in 2002 –/– 2,2 miljoen euro bedroeg. </antwoord>
      <antwoord nummer="3">Uit het Verslag Fondsenwerving 2001 van het CBF valt af te leiden dat goede doelen met een CBF-keur in 2001 in totaal 1582 miljoen euro hebben ontvangen. Het beleggingsresultaat van –/– 2,2 miljoen euro is 0,14% van het ontvangen bedrag. De cijfers van 2002 zijn nog niet bekend (zie vraag 2). </antwoord>
      <antwoord nummer="4">De overheid stelt zich met betrekking tot de regulering van fondsenwerving terughoudend op. Regelgeving, controle en toezicht van fondsenwerving zijn primair zaken van het particulier initiatief (zelfregulering). Wettelijke regels met betrekking tot fondsenwerving zijn dan ook uitzondering. Ongeschreven, informele regels met betrekking tot het beleggen van vermogens door goede doelen zijn mij niet bekend. </antwoord>
      <antwoord nummer="5">Door gulle gevers wordt vermoedelijk geld gegeven aan goede doelen ter realisering van hun doelstellingen. Om deze doelstellingen te kunnen (blijven) realiseren is het dikwijls noodzakelijk dat een eigen vermogen wordt aangehouden. Dit vermogen dient als continuïteitsreserve. Het CBF hanteert geen norm voor de hoogte van het eigen vermogen. Goede doelen met een CBF-keur hebben zich echter verplicht in hun jaarverslag duidelijk uiteen te zetten wat hun beleid is ten aanzien van de functie en de hoogte van het vermogen. Bij de bepaling van de vermogensomvang gebruiken zij dikwijls de hoogte van de inkomsten of de uitgaven als referentiepunt. De gevers kunnen zich informeren over de keuze die een goed doel maakt tussen beleggen of uitgeven aan concrete activiteiten via jaarstukken van goede doelen. Mij hebben geen signalen bereikt dat de informatie en voorlichting met betrekking tot de verantwoording van het vermogen ontoereikend zijn. </antwoord>
      <antwoord nummer="6">In de loop van 2002 heeft de Vereniging van Fondsenwervende Instellingen (VFI) een onafhankelijke commissie ingesteld, de commissie Herkströter, die zal adviseren over criteria en normen die bepalend zijn voor het vermogensbeleid van goede doelen. Het beleggingsbeleid van goede doelen zal hierbij als een onderdeel aan de orde komen. Het advies van de commissie wordt vóór de zomer verwacht. Zoals aangegeven stelt de overheid zich met betrekking tot de fondsenwerving terughoudend op en is er sprake van zelfregulering van de branche. Het is derhalve de verantwoordelijkheid van de branche om te bezien of het advies van de commissie Herkströter er toe moet leiden dat criteria en normen voor het vermogensbeleid als aanbeveling aan de goede doelen moeten worden gedaan dan wel moeten worden opgenomen in het CBF-keur. </antwoord>
      <antwoord nummer="7">Het CBF houdt zich niet bezig met de toetsing van het beleggingsbeleid van goede doelen met een CBF-keur. Zoals al eerder is gememoreerd hebben goede doelen met een CBF-keur zich verplicht in hun jaarverslag duidelijk uiteen te zetten wat hun beleid is ten aanzien van de functie en de hoogte van het vermogen. </antwoord>
      <antwoord nummer="8">Elk jaar verschijnt het Verslag Fondsenwerving, uitgebracht door het CBF met financiële gegevens over fondsenwerving voor en door goededoelenorganisaties. De cijfers zijn gebaseerd op de (door de accountant) goedgekeurde financiële jaarstukken van de goede doelen. Aangezien het om gecontroleerde jaarverslagen gaat is het niet mogelijk tweemaal per jaar een overzicht te geven. </antwoord>
      <antwoord nummer="9">Er zijn mij geen beleidswijzigingen bekend. </antwoord>
      <antwoord nummer="10">Zoals aangegeven stelt de overheid zich met betrekking tot fondsenwerving terughoudend op. De branche is zelf verantwoordelijk voor een verantwoorde fondsenwerving (zelfregulering). In het kader van deze zelfregulering heeft de VFI een gedragscode voor bestuurders van goede doelen opgesteld en worden ter vergelijking – en behoud – van het CBF-keur niet alleen eisen aan bestuurders gesteld, maar ook eisen inzake beleid, fondsenwerving en verslaglegging. Aangezien de zelfregulering bevredigend functioneert en overbodige regelgeving zoveel mogelijk vermeden dient te worden, zie ik vooralsnog geen aanleiding om voor de eventuele verbetering van de expertise van de besturen een voorziening te treffen. </antwoord>
      <noten afkomstig="antwoord"/>
   </antwoorden>
</kvr>
