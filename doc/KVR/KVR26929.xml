<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ferrier en Mosterd (beiden CDA) aan de staatssecretaris van Volksgezondheid, Welzijn en Sport over geestelijke verzorging in instellingen. (Ingezonden 23 november 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26929
</item>
         <item attribuut="Inhoud">Indiener wil bevestigd hebben dat geestelijke verzorging een onlosmakelijk onderdeel vormt van de zorg bij verblijf in een instelling, mede in verband het invoeren per 1 april 2007 van de 'full package', de levering van alle zorg thuis exclusief de woonfunctie.</item>
         <item attribuut="Rubriek">Cultuur en taal (Overig) Gezondheidszorg (Patiënten) Gezondheidszorg (Zorginstellingen)</item>
         <item attribuut="Trefwoorden">Godsdiensten Patiënten Verpleeghuizen</item>
         <item attribuut="Vindplaats">Kamervragen met antwoord 2006-2007, nr. 473, Tweede Kamer</item>
         <item attribuut="Vraagnr_bij_indiening">2060703570</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Ferrier</persoon>
            <persoon partij="CDA">Mosterd</persoon>
         </item>
         <item attribuut="Datum_reaktie">2006-12-12</item>
         <item attribuut="Datum_indiening">2006-11-23</item>
         <item attribuut="Document-id">KVR26929</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1021" allpagenumbers="1021 1022" vetnummer="2060703570" code="0607tkkvr473" lopendefooter="Tweede Kamer, vergaderjaar 2006–2007, Aanhangsel" filenaam="KVR26929" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="473" onderwerp="" indiendatum="2006-11-23">
         <vrager partij="CDA" oorsprong="parlement">Ferrier</vrager>
         <vrager partij="CDA" oorsprong="parlement">Mosterd</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-12-12">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Kunt u bevestigen dat geestelijke verzorging een onlosmakelijk onderdeel vormt van de zorg bij verblijf in een instelling? </vraag>
      <vraag nummer="2">Wordt in de praktijk deze geestelijke verzorging ook in voldoende mate in de instellingen aangeboden, gelet op de bedoelingen van de wet? Zo neen, waarom niet? </vraag>
      <vraag nummer="3">Hoe is de financiering van de geestelijke verzorging in de instellingen geregeld, en kunt u aantonen dat hiervoor voldoende middelen beschikbaar zijn? </vraag>
      <vraag nummer="4">Betekent dit dat indien sprake is van een indicatie voor de functie verblijf, de financiering van de geestelijke verzorging ten laste van de collectieve middelen (AWBZ) komt? </vraag>
      <vraag nummer="5">Deelt u de mening dat geestelijke verzorging onderdeel uitmaakt van de full package, de levering van alle zorg thuis exclusief de woonfunctie, die per 1 april 2007 zal worden ingevoerd? </vraag>
      <vraag nummer="6">Kan deze bedoelde full package beschouwd worden als een substituut van de intramurale instelling? </vraag>
      <vraag nummer="7">Heeft u het College voor zorgverzekeringen verzocht een uitvoeringstoets geestelijke verzorging extramuraal uit te brengen? Zo ja, wat zijn de uitkomsten van deze toets en wat is uw reactie hierop? </vraag>
      <vraag nummer="8">Zult u uw standpunt op een zodanig tijdstip presenteren dat dit nog zijn beslag kan krijgen bij de invoering van de full package op 1 april 2007? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja. De Kwaliteitswet zorginstellingen bepaalt dat de zorgaanbieder er voor moet zorgen dat er in de instelling geestelijke verzorging beschikbaar is, die zoveel mogelijk aansluit bij de godsdienst of levensovertuiging van de patiënten of cliënten. </antwoord>
      <antwoord nummer="2">Het specifieke van de geestelijke verzorging is dat deze laagdrempelig is. Wat de cliënt tegen de geestelijk verzorger zegt, wordt niet in dossiers opgenomen of geregistreerd. Wat er in zorginstellingen precies aan geestelijke verzorging wordt geleverd, is mij dan ook niet bekend. Wel heeft de Stichting Cliënt en Kwaliteit in de Rapportage over het jaar 2005 inzicht gegeven in de mate waarin cliënten tevreden zijn over de geboden geestelijke verzorging. In de verzorgingshuizen is 86% tevreden over de geestelijke verzorging. In de verpleeghuizen is dat 87% van de ondervraagden. Ongeveer 10% vindt dat de geestelijke verzorging niet aansluit bij de behoefte. Deze cijfers zijn gebaseerd op een onderzoek dat is uitgevoerd bij 61 verzorgingshuizen (5817 respondenten) en 264 verpleeghuizen (1554 respondenten). </antwoord>
      <antwoord nummer="3">De zorginstelling ontvangt een budget ter dekking van de totale kosten van de te leveren zorg. Het instellingsbudget bestaat onder andere uit normatieve vergoedingen voor loon- en materiële kosten die de instelling daarvoor maakt. Binnen de budgetparameters voor loonkosten is geen geoormerkte component voor geestelijke verzorging te onderscheiden. De instelling heeft de taak om, gegeven de budgetvergoedingen, verantwoorde zorg te leveren. De instelling bepaalt uiteraard zelf op welke wijze de middelen worden ingezet. Het is niet aan de overheid om daar sturend in op te treden. </antwoord>
      <antwoord nummer="4">Inderdaad, in de huidige situatie wordt de geestelijke verzorging uit het ter beschikking gestelde instellingsbudget betaald. Het beslag dat geestelijke verzorging legt op het budget verschilt van instelling tot instelling. </antwoord>
      <antwoord nummer="5">Op 13 juli 2006 heeft het College voor zorgverzekeringen CVZ) een uitvoeringstoets uitgebracht over geestelijke verzorging. Daarbij is men tevens ingegaan op het full-package (in het vervolg aangeduid als «volledig pakket thuis»). Het CVZ constateert dat geestelijke verzorging drie aspecten heeft: – begeleiding bij coping en zingeving, de manier waarop iemand omgaat met ziekte en beperkingen, deze accepteert en daar zin aan geeft. – het bieden van een vrijplaats, de mogelijkheid te spreken over de zorg en de eigen situatie met iemand die de instelling goed kent, maar daar geen terugkoppeling aan hoeft te geven. – begeleiding bij religie en spiritualiteit. Het CVZ heeft deze drie aspecten apart beoordeeld. Van coping en zingeving constateert het CVZ dat het al verzekerde zorg is. Het is een normaal onderdeel van de zorg om ook de gevolgen voor de verzekerde mee te nemen en hem te begeleiden bij de verwerking ervan. Als het om ergere problemen gaat, kunnen daarbij ook professionals werkzaam in de GGZ worden ingeschakeld. Van het bieden van een vrijplaats oordeelt het CVZ dat dat aan de orde is als de verzekerde voor zijn dagelijks bestaan afhankelijk is van een instelling. Verblijfsgeïndiceerden die kiezen voor het volledig pakket thuis zullen in het algemeen ook die afhankelijkheid hebben. De verzekerde kan niet zomaar van instelling verwisselen, dus moet men ook een uitlaatklep hebben als zich problemen voortdoen. Die uitlaatklep is de geestelijk verzorger. Dit aspect van geestelijke verzorging zou volgens het CVZ dan ook onderdeel moeten uitmaken van zorg in het kader van het volledig pakket thuis. Het ondersteunen bij religie en spiritualiteit is iets heel persoonlijks. In de AWBZ-instelling is het mogelijk om een beroep te doen op dit aspect van geestelijke verzorging. Deze mogelijkheid is geschapen om voor mensen die vanwege de opname het contact met oorspronkelijke geestelijke verzorgers verliezen toch deze hulp zeker te stellen. De verzekerde die niet meer in zijn eigen omgeving woont, kan immers niet zonder meer deelnemen aan de locale geloofsgemeenschap of levensbeschouwelijke gemeenschap. Mensen in hun eigen woonsituatie zijn in principe zelf verantwoordelijk zich al dan niet aan te sluiten bij een kerk of bij een bepaalde levensovertuiging. Als men kiest voor het volledig pakket thuis woont de verzekerde in een eigen woonsfeer. Ervan uitgaande dat het contact met oorspronkelijke geestelijke verzorgers bij een locale geloofs- of levensbeschouwelijke gemeenschap in tact blijft kan de AWBZ-instelling verantwoorde zorg leveren zonder dit aspect van geestelijke verzorging over te nemen. Het ondersteunen bij religie en spiritualiteit hoeft volgens het oordeel van het CVZ dus logischerwijs níet altijd bij het volledig pakket thuis te worden geleverd. Als men, net als bij feitelijk verblijf, afhankelijk is van de instelling, is men rederlijkerwijs wel aangewezen op dit onderdeel van geestelijke verzorging en zal het onderdeel zijn van de verantwoorde zorg. Naar mijn mening heeft het CVZ een heldere lijn aangebracht in de vraag wanneer geestelijke verzorging wel of geen onderdeel zou moeten uitmaken van de kwaliteit van de geleverde zorg in het kader van het volledig pakket thuis. Het is vervolgens aan de zorgaanbieder en de cliënt samen om te bepalen op welke manier wordt voorzien in de beschikbaarheid van geestelijke verzorging. </antwoord>
      <antwoord nummer="6">Ja. Het volledig pakket thuis is een alternatief voor verblijf in de instelling. </antwoord>
      <antwoord nummer="7">Zie het antwoord op vraag 5. </antwoord>
      <antwoord nummer="8">Zie het antwoord op vraag 5. Uitgangspunt bij zorgverlening buiten de muren van de instelling is het zo lang mogelijk thuis of dicht bij huis leveren van zorg omdat de zorgvrager dan in de eigen vertrouwde omgeving kan blijven. Bij die vertrouwde omgeving hoort in principe ook de geloofsgemeenschap en de dominee, pastoor of imam die van daaruit werkt. De invoering van het volledig pakket thuis kan op deze manier bijdragen aan het geven van een volwaardige plaats aan de zorg in de lokale gemeenschap. </antwoord>
      <noten afkomstig="antwoord"/>
   </antwoorden>
</kvr>
