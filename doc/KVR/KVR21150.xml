<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Fierens (PvdA) aan de minister van Binnenlandse Zaken en Koninkrijksrelaties over het toezicht op gemeentefinanciën. (Ingezonden 26 augustus 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21150
</item>
         <item attribuut="Inhoud">Vragen naar aanleiding van aankondiging van pilots van de provincie Noord-Brabant om het financieel toezicht op gemeenten drastisch te verminderen, in relatie tot de 'steeds grotere financiële problemen' waarmee gemeenten te maken krijgen.</item>
         <item attribuut="Rubriek">Overheidsfinanciën (Gemeentelijke financiën) Staats- en bestuursrecht (Provincies)</item>
         <item attribuut="Trefwoorden">Gemeentefinanciën Noord-Brabant Provincies Toezicht</item>
         <item attribuut="Vindplaats">Kamervragen met antwoord 2003-2004, nr. 2310, Tweede Kamer</item>
         <item attribuut="Vraagnr_bij_indiening">2030420140</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PvdA">Fierens</persoon>
         </item>
         <item attribuut="Datum_reaktie">2004-09-13</item>
         <item attribuut="Datum_indiening">2004-08-26</item>
         <item attribuut="Document-id">KVR21150</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4895" allpagenumbers="4895 4896" vetnummer="2030420140" code="0304tkkvr2310" lopendefooter="Tweede Kamer, vergaderjaar 2003–2004, Aanhangsel" filenaam="KVR21150" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2310" onderwerp="" indiendatum="2004-08-26">
         <vrager partij="PvdA" oorsprong="parlement">Fierens</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2004-09-13">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van recente publicaties waarin melding wordt gemaakt van het voornemen van de provincie Noord-Brabant om het financieel toezicht op gemeenten bij wijze van pilot drastisch te verminderen? <voetnoot nummer="1"/>
      </vraag>
      <vraag nummer="2">Zal deze pilot een aantal jaren duren en heeft deze uw instemming? </vraag>
      <vraag nummer="3">Indien u instemt, hoe ziet u deze pilot dan in relatie tot de steeds grotere financiële problemen waarmee gemeenten te maken krijgen? </vraag>
      <vraag nummer="4">Hoe verhoudt het verminderen van het toezicht zich tot het gegeven dat uw ministerie vorig jaar het toen geldende minimumbeleidskader heeft aangescherpt door daarbij ook de meerjarenbegroting te betrekken? </vraag>
      <vraag nummer="5">Wat zijn de randvoorwaarden die aan deze Brabantse pilot zijn gesteld? Kan deze voortijdig worden afgebroken? Wanneer is de pilot wel of niet geslaagd? Kunnen andere dan Brabantse gemeenten ook een beroep doen op een eventueel met de pilot samenhangend minder streng beleidskader? Kunt u uw antwoorden toelichten? </vraag>
      <vraag nummer="6">Hoe verhoudt de geciteerde opmerking van de directeur Bestuurlijke en Financiële Organisatie van uw ministerie (met betrekking tot financieel toezicht: «je zou zelfs kunnen spreken van een hype») zich tot eerdere uitspraken van zijn directeur-generaal dat het (financiële) toezicht nog wel een tikje strenger kan? </vraag>
      <noten afkomstig="vraag">
         <noot nummer="1">Binnenlands Bestuur, 9 en 23 juli 2004. * I.v.m. foutief nummer</noot>
      </noten>
   </vragen>
   <antwoorden aantal="6">
      <antwoord nummer="1">Ik heb kennisgenomen van de publicaties in Binnenlands Bestuur over de pilot van de provincie Noord-Brabant om het financiële toezicht op een andere wijze in te vullen. </antwoord>
      <antwoord nummer="2">De pilot wordt door de provincie Noord-Brabant vorm gegeven en uitgewerkt, maar in samenwerking met mijn departement. De pilot wordt op het bestuurlijk overleg toezicht (gepland eind oktober 2004) door mij met het IPO worden besproken. De bedoeling, zoals het zich nu laat aanzien, is dat de pilot begint bij de begroting 2006 en duurt tot de begroting 2010. </antwoord>
      <antwoord nummer="3">De pilot moet plaatsvinden binnen de wettelijke bepalingen die gelden voor financieel toezicht. Als aan die voorwaarde wordt voldaan heeft de pilot mijn instemming. Het vernieuwende aan de pilot is dat het accent zoveel mogelijk bij de gemeenteraad wordt gelegd en dat de toezichthouder zich beperkt tot uitsluitend zijn wettelijke taak. Indien de pilot slaagt betekent dit een groter bewustzijn van en verantwoordelijkheid voor de financiële gezondheid van de gemeente bij met name de gemeenteraad, uiteraard zonder dat de financiële positie van de gemeente eronder lijdt. </antwoord>
      <antwoord nummer="4">Het minimumbeleidskader financieel toezicht dat juni 2003 is vastgesteld betreft geen verscherping van het toezicht, maar een aanpassing van het kader aan veranderingen van de regelgeving voor de begroting en verantwoording van gemeenten en provincies (met name aan het Besluit begroting en verantwoording provincies en gemeenten). Wel is najaar 2003 een brede discussie over financieel toezicht gestart waar financieel toezicht van alle kanten is bekeken en is bediscussieerd of meer of juist minder financieel toezicht wenselijk is. Conclusie van deze discussie is dat het doel van financieel toezicht – het voorkomen dat gemeenten een beroep moeten doen op collectieve middelen (artikel 12) en derhalve onder curatele worden gesteld – hetzelfde blijft, maar dat het toezichtscriterium aanpassing aan de tijd behoeft. Deze aanpassing betreft een verschuiving van het accent op de begroting naar het accent op de meerjarenraming. In vaktermen: het huidige toezichtscriterium «sluitendheid van de begroting» wordt vervangen door het criterium «duurzaam evenwicht». Tevens zijn er enkele andere aanpassingen voorgesteld. Het gaat bij deze aanpassingen enerzijds om een aanpassing aan andere wet- en regelgeving en anderzijds om een formalisering van de praktijk. Een voorstel tot aanpassing van de Provinciewet en Gemeentewet op deze punten ligt op dit moment voor advies bij VNG, IPO en Rfv en zal zo spoedig mogelijk als wetsvoorstel bij u worden ingediend. Het idee voor de pilot Brabant komt voort uit bovengenoemde discussie. Zoals aangegeven bij het antwoord op vraag 3 vindt de pilot plaats binnen het wettelijk kader. Indien de Provinciewet en Gemeentewet zijn gewijzigd zal de pilot ook aan de gewijzigde wet voldoen. </antwoord>
      <antwoord nummer="5">De randvoorwaarde voor de pilot Brabant is met name dat deze binnen de wet plaatsvindt. De pilot kan altijd worden afgebroken, maar dat is uiteraard niet de bedoeling. De doelstelling van de pilot is geformuleerd bij het antwoord op vraag 3. De pilot is geslaagd als de gemeenteraden zich bewuster zijn van de financiële positie van de gemeente en zich er meer verantwoordelijk voor voelen. Uiteraard zonder achteruitgang van de financiële positie van de gemeente. Andere dan Brabantse gemeenten kunnen geen beroep doen op de pilot. Financieel toezicht op gemeenten wordt uitgevoerd door Gedeputeerde Staten van de desbetreffende provincies. De pilot Brabant beperkt zich derhalve tot de gemeenten in de provincie Brabant. De resultaten van de pilot zullen t.z.t. door mij worden beoordeeld. Afhankelijk van de resultaten kan de pilot t.z.t. betekenis hebben voor de wijze waarop financieel toezicht is vormgegeven. </antwoord>
      <antwoord nummer="6">De uitspraken van de directeur-generaal zijn gedaan op een rondetafelbijeenkomst georganiseerd in het kader van de brede discussie over financieel toezicht (zie het antwoord op vraag 4). Op deze bijeenkomst werd gebrainstormd over financieel toezicht. Ik ben het overigens met de directeur-generaal eens dat financieel toezicht soms best een tikje strenger kan. Dat betreft dan het optreden van de toezichthouder. Deze mag, indien het nodig is, best wat meer op zijn strepen staan. Een van de voorgestelde aanpassingen (zie het antwoord op vraag 4) betreft dan ook een verzwaring van het gewicht van uitspraken van de toezichthouder. Dit staat los van de reikwijdte van het financieel toezicht. De uitspraken van de directeur Bestuurlijke en Financiële Organisatie zijn gedaan bij een regiobijeenkomst waarin de uitkomsten van de brede discussie werden besproken. Dat bij financieel toezicht soms gesproken kan worden van een hype duidt op een spanning die er is bij toezicht in het algemeen, en dus ook bij financieel toezicht. Dat is de spanning tussen enerzijds een roep om veel toezicht vanuit de zorg dat alles zo goed mogelijk moet gaan en calamiteiten voorkomen dienen te worden en anderzijds de eigen verantwoordelijkheid van medeoverheden, burgers en bedrijven en de wens om de regeldruk te verminderen. De uitspraak heeft daarom veeleer betrekking op de reikwijdte van het financieel toezicht. Overigens ben ik het ook met de directeur Bestuurlijke Financiële Organisatie eens. Financieel toezicht heeft afgelopen jaren veel in de belangstelling gestaan, dat heeft zich bijvoorbeeld geuit in de genoemde «brede discussie financieel toezicht», de discussie is nu op hoofdlijnen afgerond. Het toezichtscriterium is opnieuw benoemd en wordt in een wetswijziging bij u ingediend. De uitwerking van het financieel toezicht is voor komende jaren voorbereid in een nieuw toezichtskader dat op het bestuurlijk overleg toezicht, eind oktober, door mij met het IPO wordt besproken. Daarnaast test de provincie Noord-Brabant een andere uitwerking uit, waarbij, aansluitend bij het project andere overheid, wordt bekeken hoe financieel toezicht op een meer horizontale manier kan worden vormgegeven. Het ministerie van BZK neemt aan dit debat deel. Dat vind ik gelet op mijn verantwoordelijkheden ook goed. </antwoord>
      <noten afkomstig="antwoord"/>
   </antwoorden>
</kvr>
