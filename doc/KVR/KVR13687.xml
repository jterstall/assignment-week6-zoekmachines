<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Klein Molekamp (VVD) aan de minister van Volkshuisvesting, Ruimtelijke Ordening en Milieubeheer over export van afval naar ontwikkelingslanden. (Ingezonden 4 april 2001); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13687
</item>
         <item attribuut="Inhoud">Vragen naar aanleiding van het artikel 'Immoreel afval dumpen is een succes' in De Volkskrant van 24 maart 2001 en het proefschrift van de milieu-econoom Pieter van Beukering, waarin staat dat milieu en economie beide profiteren van het verschepen van onze afgedankte materialen naar ontwikkelingslanden.</item>
         <item attribuut="Rubriek">Handel en economie (Export) Milieu (Afvalstoffen) Ontwikkelingssamenwerking (Overig)</item>
         <item attribuut="Trefwoorden">Afvalstoffen Export Ontwikkelingssamenwerking</item>
         <item attribuut="Vindplaats">Kamervragen met antwoord 2000-2001, nr. 1194, Tweede Kamer</item>
         <item attribuut="Vraagnr_bij_indiening">2000109020</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">Klein Molekamp</persoon>
         </item>
         <item attribuut="Datum_reaktie">2001-05-15</item>
         <item attribuut="Datum_indiening">2001-04-04</item>
         <item attribuut="Document-id">KVR13687</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2489" allpagenumbers="2489 2490" vetnummer="2000109020" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13687" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1194" onderwerp="" indiendatum="2001-04-4">
         <vrager partij="VVD" oorsprong="parlement">Klein Molekamp</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2001-05-15">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het artikel «Immoreel» afval dumpen is een succes? <voetnoot nummer="1"/>
      </vraag>
      <vraag nummer="2">Deelt u de conclusie van het proefschrift International Trade and the Environment van de milieu-econoom Pieter van Beukering, dat milieu en economie beide profiteren van het verschepen van «onze» afgedankte materialen naar ontwikkelingslanden? Zo nee, waarom niet? </vraag>
      <vraag nummer="3">Wat vindt u van de gevolgen van het Verdrag van Bazel op de Pilippijnen. Hebben drie geavanceerde smeltfabrieken vanwege de verminderde aanvoer van loodschroot door het verbod van export van accu’s naar ontwikkelingslanden, moeten sluiten? Is het loodschroot smelten weer door kleine, milieuonvriendelijker smelterijen overgenomen? </vraag>
      <vraag nummer="4">Deelt u de mening van de heer Van Beukering dat het exportverbod van gevaarlijk afval naar ontwikkelingslanden dient te worden opgeheven mits de internationale handel scherp wordt gecontroleerd? Zo ja, op welke wijze zou deze controle dan plaats dienen te vinden? Zo nee, waarom niet? </vraag>
      <vraag nummer="5">Worden er op dit moment projecten uitgevoerd waarbij Nederland ontwikkelingslanden helpt aan goede recyclingstechnieken? Zo ja, kunt u hier een overzicht van geven? Zo nee, bestaat er plannen om deze projecten op korte termijn op te starten? </vraag>
      <noten afkomstig="vraag">
         <noot nummer="1" datum="2001-03-24" bron="De Volkskrant">De Volkskrant, 24 maart 2001</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Navraag bij de heer Van Beukering heeft geleerd dat zijn studie zich heeft gericht op de uitvoer van papierafval naar India en plasticafval naar China. Voor deze afvalsoorten heeft hij geconcludeerd dat het zinvol is om ze uit te voeren. Zo wordt volgens hem optimaal gebruik gemaakt van de gescheiden inzameling van recyclebare materialen in het westen en de (dankzij de goedkope arbeid aanwezige) verwerkingsmogelijkheden in ontwikkelingslanden. Voor de betreffende afvalstoffen zijn de recyclingstechnologieën doorgaans relatief eenvoudig zodat grote investeringen niet nodig zijn en geavanceerde kennis minder belangrijk is. Zo verkrijgen deze landen een relatief goedkoop alternatief voor primaire grondstoffen. Ik deel bovenstaande conclusies voor de afvalsoorten waar het proefschrift betrekking op heeft. De regelgeving in deze, de Verordening (EEG) 259/93 betreffende toezicht en controle op de overbrenging van afvalstoffen binnen, naar en uit de Europese Gemeenschap (de EVOA), kent voor deze afvalstoffen een zeer licht regime. Niet-gevaarlijke afvalstoffen, bestemd voor nuttige toepassing, mogen in beginsel zonder beperkingen worden uitgevoerd tenzij een niet-OESO-land van bestemming expliciet anders aangeeft. Wel wil ik wijzen op het belang van goede controle. De Nederlandse Staat is de afgelopen jaren diverse malen geconfronteerd met verzoeken van Aziatische landen om met name plasticafval terug te nemen, bijvoorbeeld omdat het verontreinigd was met andere materialen. Indien de oorspronkelijke exporteur niet bekend is of niet meer aangesproken kan worden, is de staat van uitvoer verplicht om de kosten van terugvoer en verwerking voor zijn rekening te nemen. Vandaar dat ook uitvoer van niet-gevaarlijk afval de volle aandacht heeft van in Nederland bij de handhaving betrokken diensten en er naar wordt gestreefd zo veel mogelijk met handhavers uit bestemmingslanden samen te werken. </antwoord>
      <antwoord nummer="3">Met betrekking tot de verwerking van accu’s in de Filippijnen is het gestelde in het krantenartikel onjuist. De onderzoeker heeft zich hierbij niet gebaseerd op zijn proefschrift maar op een artikel van de UNCTAD. De feitelijke situatie is echter geheel anders dan in het krantenartikel gesuggereerd wordt. Er is in de Filippijnen één moderne verwerkingsinrichting van accu’s gebouwd en deze installatie is nog steeds in werking. Ondanks de aanwezigheid hiervan is de inzameling van gebruikte accu’s, gevolgd door verwerking in deze installatie, lokaal nooit goed van de grond gekomen. De reden hiervoor is onder meer dat de verwerking om economische redenen gewoon doorging in het zogenoemde informele circuit, de kleine maar milieuhygiënisch zeer onwenselijke illegale loodsmelters. Hierdoor is de installatie gedeeltelijk afhankelijk geworden van invoer en afval. De accu’s werden niet geïmporteerd uit Europa, maar uit ondere andere Australië en Nieuw-Zeeland. Anders dan de landen van de EU hebben deze landen het verbod in het kader van het Verdrag van Bazel om gevaarlijke afvalstoffen uit te voeren van OESO- naar niet-OESO-landen, niet geïmplementeerd. Sterker nog: zij zijn van mening, dat het uitvoerverbod geen betrekking heeft op uitvoer van gevaarlijke afvalstoffen, bestemd voor nuttige toepassing. Overigens is het uitvoerverbod mondiaal formeel nog niet in werking getreden omdat het benodigde aantal ratificaties van de relevante wijziging van het Verdrag van Bazel nog niet bereikt is (nodig: 62 partijen, nu geratificeerd door 24). Australië heeft sinds eind 1996 wel in regelgeving vastgelegd dat de milieuaspecten van iedere uitvoer vooraf moeten worden getoetst door een onafhankelijk comité van deskundigen. Na de invoering van deze toetsing is er echter geen enkele aanvraag voor uitvoer van accu’s naar de betrokken fabriek in de Filippijnen gedaan. Ter compensatie voert de verwerkingsinrichting in de Filippijnen nu accu’s in uit onder meer Singapore en Sri Lanka. Belangrijker nog is dat de inzameling van accu’s in eigen land sinds enige tijd serieus wordt aangepakt waarbij wordt opgetreden tegen de illegale loodsmelters waardoor het smelten van accu’s in dit soort smelters is afgenomen en het aanbod uit eigen land is vergroot. Deze alternatieven hebben de beëindiging van invoer vanuit Australië niet volledig gecompenseerd. De ontwikkelingen rond de verwerking van accu’s in de Filippijnen zijn dus niet een gevolg van het Verdrag van Bazel. </antwoord>
      <antwoord nummer="4">De conclusies van de heer Beukering ten aanzien van het opheffen van het uitvoerverbod zijn iets genuanceerder, ik citeer: «Zoals ik (...) heb proberen duidelijk te maken geloof ik dat een uitvoerverbod voor gevaarlijke (recyclebare) materialen wel noodzakelijk is, maar dat de manier waarop die in het BazelVerdrag is geformuleerd ook verliezers met zich mee kan brengen. Hier is mijns inziens onvoldoende rekening mee gehouden. Maar belangrijker is dat ik de neiging van sommige overheden, in zowel OESO landen als in ontwikkelingslanden, om ook handel in de minder gevaarlijke recyclebare materialen te voorkomen, bestrijd. Daarmee ontneem je de kans voor landen om zich te specialiseren in inzameling en/of verwerking hetgeen gepaard gaat met inefficiënties voor zowel de economie als het milieu.» Tijdens de 4e Conferentie van Partijen bij het Verdrag van Bazel in het voorjaar van 1998 is besloten dat het uitvoerverbod niet ter discussie zal worden gesteld totdat het daadwerkelijk in werking is getreden (bij voldoende ratificerende landen). Op dat moment kan bekeken worden of bijvoorbeeld het onderscheid tussen OESO-landen en niet-OESO-landen nog steeds bruikbaar is of dat dit onderscheid in het licht van de ontwikkelingen (in bijvoorbeeld Azië) aangepast moet worden. Ik sta achter dit besluit. </antwoord>
      <antwoord nummer="5">De overdracht naar recyclingstechnieken is primair een zaak van de industrie en die is op dit punt vanuit concurrentieoverwegingen terughoudend. Wel neemt Nederland actief deel aan het opstellen van technische richtlijnen, zoals bijvoorbeeld voor het slopen van zeeschepen, die in de Technische Werkgroep van het Verdrag van Bazel worden opgesteld. Tijdens de 5e Conferentie van Partijen bij het Verdrag van Bazel (december 1999) is onderkend dat meer aandacht nodig is voor concrete ondersteuning voor ontwikkelingslanden op het gebied van onder meer preventie en schone technologie. Dit is in een verklaring en een lijst met prioritaire acties vastgelegd. De aansturing en prioriteitsstelling en de financiering van de projecten is in handen van het secretariaat van het Verdrag van Bazel. Los van het Verdrag van Bazel steun ik de capacitybuilding in ontwikkelingslanden via het mede financieren van de leerstoel Solid Waste Management aan het IHE te Delft. Hier worden onder meer opleidingen aangeboden, gericht op studenten uit economieën in transitie en ontwikkelingslanden. Tenslotte merk ik op dat de Subsidieregeling Internationale samenwerking milieubeheer 2001 (Stcrt. 213, 2-11-2000) mogelijkheden geeft voor financiële steun aan projecten, gericht op kennisoverdracht in ontwikkelingslanden. </antwoord>
      <noten afkomstig="antwoord"/>
   </antwoorden>
</kvr>
