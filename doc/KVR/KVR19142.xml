<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Albayrak (PvdA) aan de ministers van Justitie en van Buitenlandse Zaken over mogelijke overdracht van een Nederlandse gedetineerde uit Spanje aan Nederland. (Ingezonden 14 november 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19142
</item>
         <item attribuut="Inhoud">Vragen over de stand van zaken van een verzoek van een Nederlandse vrouw om de gevangennisstraf, die ze in Spanje kreeg, in Nederland te mogen uitzitten.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Strafrecht en strafprocesrecht (Uitlevering)</item>
         <item attribuut="Trefwoorden">Gedetineerden Spanje Uitleveringen</item>
         <item attribuut="Vindplaats">Kamervragen met antwoord 2003-2004, nr. 528, Tweede Kamer</item>
         <item attribuut="Vraagnr_bij_indiening">2030403090</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Albayrak</persoon>
         </item>
         <item attribuut="Datum_reaktie">2003-12-19</item>
         <item attribuut="Datum_indiening">2003-11-14</item>
         <item attribuut="Document-id">KVR19142</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1125" allpagenumbers="1125 1126 1127" vetnummer="2030403090" code="0304tkkvr528" lopendefooter="Tweede Kamer, vergaderjaar 2003–2004, Aanhangsel" filenaam="KVR19142" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="528" onderwerp="" indiendatum="2003-11-14">
         <vrager partij="PvdA" oorsprong="parlement">Albayrak</vrager>
         <vraagt-aan>de ministers van Justitie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2003-12-19">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Bent u op de hoogte van de zaak van A. v. Z. die al bijna een jaar zit te wachten om haar straf in Nederland te mogen uitzitten op grond van het WOTS-verdrag? </vraag>
      <vraag nummer="2">Is het waar dat er op basis van dit verdrag een verzoek ligt tot overdracht van executie aan Nederland? Kunt u zeggen wat de stand van zaken is omtrent dit verzoek? </vraag>
      <vraag nummer="3">Bent u bereid om stappen te zetten waardoor mevrouw v. Z. spoedig terug kan keren naar Nederland? </vraag>
      <vraag nummer="4">Hoe lang duurt het gemiddeld voordat een verzoek om een in het buitenland opgelegde straf in Nederland te mogen uitzitten, in Nederland in behandeling wordt genomen en hoe lang duurt het voordat de betrokkene daadwerkelijk is overgedragen (dit alles vanaf het moment van het indienen van een verzoek door betrokkene)? </vraag>
      <vraag nummer="5">Zijn er bij u voorbeelden bekend waarin door Justitie termijnen zijn overschreden bij een in vraag 2 bedoeld verzoek of waarin betrokkenen onredelijk lang op hun terugkeer naar Nederland hebben moeten wachten? </vraag>
      <vraag nummer="6">Is het, in het algemeen, duidelijk voor de betrokkenen hoe de procedure loopt? Door wie worden de betrokkenen geïnformeerd als ze in een buitenlandse gevangenis zitten? </vraag>
      <vraag nummer="7">Is er in de procedure ook een mogelijkheid om deze te versnellen? Zo ja, hoe werkt deze versnelde procedure? </vraag>
      <vraag nummer="8">Wat is de functie van de WOTS-lijn voor betrokkenen en derden met betrekking tot het in Nederland uitzitten van de gevangenisstraf? </vraag>
      <vraag nummer="9">Is het u bekend dat de WOTS-lijn moeilijk te bereiken is en, zo ja, kunt u aangeven wat daarvan de reden is? </vraag>
      <vraag nummer="10">Indien het antwoord op vraag 8 te maken heeft met organisatorische problemen, welke maatregelen kunt u nemen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1 t/m 3">Ja. Spanje heeft in mei 2001 een verzoek tot Nederland gericht tot uitlevering van A. v. Z.. A. v. Z. heeft de Nederlandse nationaliteit. Ingevolge artikel 4 van de Uitleveringswet en ingevolge de door Nederland bij de artikelen 6 en 21 van het Europees verdrag betreffende uitlevering afgelegde verklaring, kan een persoon met de Nederlandse nationaliteit worden uitgeleverd indien door de autoriteiten van de verzoekende Staat voldoende is gewaarborgd dat, zo de opgeëiste persoon ter zake van de feiten waarvoor zijn uitlevering kan worden toegestaan in de verzoekende staat tot een onvoorwaardelijke vrijheidsstraf wordt veroordeeld, hij deze straf in Nederland zal mogen ondergaan. Op grond van een uitspraak van de Hoge Raad van 31 maart 1995 dienen de autoriteiten van de verzoekende Staat daarnaast nog te garanderen dat de aan de opgeëiste persoon op te leggen straf via de in artikel 11 van het Verdrag inzake de overbrenging van gevonniste personen beschreven omzettingsprocedure zal kunnen worden aangepast. Desgevraagd heeft Spanje bij nota van 31 mei 2001 de verzochte garanties aan Nederland verstrekt. Bij beslissing van 2 mei 2002 heb ik, mede gelet op de door de Spaanse autoriteiten verstrekte garanties, de uitlevering van A. v. Z. toegestaan. A. v. Z. is op 26 juni 2002 door Nederland uitgeleverd aan de Spaanse autoriteiten. Voordat A. v. Z. werd uitgeleverd aan Spanje heeft mijn ministerie per brief aan het ministerie van Buitenlandse zaken medegedeeld dat betrokkene onder de terugkeergaranties wordt uitgeleverd. In deze brief is verzocht om er op toe te zien dat Spanje een eventueel verzoek van A. v. Z. tot overbrenging voortvarend in behandeling nemen. Bij brief van 28 januari 2003 heeft het ministerie van Buitenlandse Zaken bericht dat A. v. Z. onherroepelijk is veroordeeld tot onder meer een vrijheidsstraf. Dat zou van de zijde van Spanje vervolgens tot actie hebben moeten leiden. In april 2003 was er echter nog steeds geen verzoek tot overbrenging ontvangen, dit terwijl het samenstellen van een verzoek tot overbrenging en een vertaling vaak enkele maanden kan duren. Bij brief van 15 april 2003 is Spanje daarom verzocht een formeel verzoek op basis van het Verdrag inzake de overbrenging van gevonniste personen toe te zenden. Aangezien dit formele verzoek in juli 2003 nog niet ontvangen is, is bij Spanje meerdere keren gerappelleerd. Op 3 november 2003 is het originele verzoek tot overdracht tenuitvoerlegging van het strafvonnis (WOTS-verzoek) uit Spanje ontvangen. Bij brief van 7 november is de Nederlandse instemming naar Spanje verzonden. In deze brief is bij de Spaanse autoriteiten verzocht dit verzoek met voorrang verder in behandeling te nemen, opdat zo spoedig mogelijk de overbrenging van A. v. Z. naar Nederland bewerkstelligd kan worden. Aan de Spaanse autoriteiten is daarbij medegedeeld dat A. v. Z. al in 2002 veroordeeld is en dat in casu het er thans feitelijk op neer komt dat A. v. Z. de tenuitvoerlegging van de aan haar opgelegde sanctie in Spanje ondergaat, hetgeen in strijd is met de door de Spaanse autoriteiten gegeven garantie. Gelet op de reeds gedane verzoeken van mijn zijde om de behandeling te bespoedigen, alsmede gelet op het feit dat het WOTS-verzoek inmiddels is ontvangen, heb ik thans geen reden om aan te nemen dat overdracht niet spoedig zal plaatsvinden. Mocht evenwel onverhoopt overdracht uitblijven, dan zal ik mij opnieuw inspannen de gegeven garantie zo spoedig mogelijk te effectueren door mij over de voortgang te beklagen. </antwoord>
      <antwoord nummer="4 en 5">In het verdrag inzake de overbrenging gevonniste personen staan geen termijnen genoemd waarbinnen een overbrenging moet plaatsvinden. Het verdrag geeft aan de gevonniste persoon ook geen recht op overbrenging naar land van herkomst. In ieder afzonderlijk verzoek kan zowel de veroordelende staat als de staat van tenuitvoerlegging beslissen of zij instemmen met de overbrenging en tevens binnen welke termijn zij zo’n verzoek in behandeling nemen. Met betrekking tot gewone WOTS-verzoeken (geen verzoeken waarbij de betrokken persoon door de Nederlandse autoriteiten is uitgeleverd onder de terugkeergaranties (zogenaamde garantie WOTS) wordt na binnenkomst ernaar gestreefd om binnen een termijn van maximaal 6 weken het verzoek in behandeling te hebben genomen. Indien het echter gaat om een garantie WOTS wordt een verzoek met voorrang behandeld. De termijn van indienen van een verzoek tot de daadwerkelijke overbrenging is met betrekking tot Spanje gemiddeld ongeveer 18 maanden. De met overdracht gemoeide tijd zit hem evenwel niet in de tijd die mijn ministerie nodig heeft om een verzoek van de veroordeelde te beoordelen, als wel de tijd die gemoeid is in het buitenland met het verzamelen van de benodigde documenten en het zorgen voor een vertaling. Het duurt vaak vele maanden (gemiddeld 8) voordat Spanje het verzoek naar Nederland stuurt. Door mijn ministerie wordt het verzoek snel in behandeling genomen en worden voortvarend de vereiste procedurele handelingen verricht. Daarna duurt het nogmaals vele maanden (gemiddeld 6) voordat de Spaanse autoriteiten definitief instemmen met de overbrenging. </antwoord>
      <antwoord nummer="6 t/m 10">Nederlandse gedetineerden in een buitenlandse gevangenis worden door consulair medewerkers geïnformeerd over de WOTS-procedures. Ook is voor hen de brochure «In het buitenland veroordeeld, in Nederland de straf ondergaan» beschikbaar waarin de procedure duidelijk uiteen wordt gezet. Deze brochure wordt door het ministerie van Buitenlandse Zaken ook toegezonden aan familieleden van de gedetineerde. Daarnaast worden deze familieleden door het ministerie van Buitenlandse Zaken ook per brief ingelicht over de mogelijkheden voor overbrenging. Bij uitlevering van een Nederlands onderdaan ontvangt de betrokken persoon een brief waarin vermeld wordt dat de uitlevering is toegestaan nadat de buitenlandse autoriteiten de garantie hebben gegeven dat na een eventuele onherroepelijke veroordeling tot een vrijheidsstraf hij of zij naar Nederland kan terugkeren om hier de straf te ondergaan en dat deze straf kan worden omgezet in een Nederlandse straf via de zogenaamde omzettingsprocedure. Tevens wordt in deze brief medegedeeld dat de betrokken persoon zelf na het onherroepelijk worden van het vonnis bij de directeur van de penitentiaire inrichting waar hij of zij verblijft zijn of haar wens tot overbrenging schriftelijk kenbaar moet maken. In de brief wordt aangeraden om een kopie van dit stuk te sturen naar mijn ministerie. Vervolgens wordt in de brief vermeld dat de buitenlandse autoriteiten een formeel verzoek moeten richten aan de Nederlandse minister van Justitie. Ten slotte wordt in de brief aangeraden om zo spoedig mogelijk na uitlevering contact op te nemen met het Nederlands consulaat. Het ministerie van Buitenlandse Zaken ontvangt tevens een brief waarin medegedeeld wordt dat betrokken persoon onder de terugkeergaranties wordt uitgeleverd. In deze brief wordt verzocht om erop toe te zien dat de buitenlandse autoriteiten een eventueel verzoek van betrokkene tot overbrenging voortvarend in behandeling nemen. Het ministerie van Buitenlandse Zaken bericht mijn ministerie indien zij weten dat de betrokken persoon onherroepelijk is veroordeeld. Na ontvangst van een kopie van het verzoek van de betrokken persoon of een brief van Buitenlandse Zaken bewaakt mijn ministerie de voortgang met betrekking tot het verzoek. Indien na enkele maanden het verzoek niet is ontvangen wordt gerappelleerd bij de buitenlandse autoriteiten. Indien het gaat om een garantie WOTS zal na binnenkomst van het verzoek bij mijn ministerie niet beoordeeld worden of Nederland kan instemmen met de overbrenging. Er zal dan alleen geconstateerd moeten worden of in casu Spanje alle benodigde documenten heeft verzonden. Daarna zal de instemming naar Spanje worden verzonden. Dit is een versnelling ten opzichte van de gewone WOTS-verzoeken waarbij eerst beoordeeld wordt of de betrokken persoon volgens het Nederlands beleid in aanmerking komt voor overbrenging. Bovendien wordt in geval van een garantie WOTS het verzoek met voorrang in behandeling genomen. Het verzoek van A. v. Z. is volgens deze versnelde procedure behandeld. Via de WOTS-informatielijn wordt informatie verstrekt over de stand van zaken in de behandeling van individuele verzoeken tot overbrenging en informatie over de procedure. De vragen aan de WOTS-informatielijn worden iedere werkdag ’s ochtends van 9 tot 12 uur per toerbeurt door een medewerker van mijn ministerie beantwoord. De informatie over de individuele verzoeken wordt op de eerste plaats ontleend aan het landelijk computersysteem Luris. In het verleden zijn er klachten geweest over de bereikbaarheid van de WOTS-informatielijn. Er is toen een WOTS-informatielijn Verbeterplan 2001 opgesteld. Volgens dit verbeterplan wordt sinds januari 2001 gewerkt. Dit heeft ertoe geleid dat sedert januari 2001 ook de juridische beleidsmedewerkers, juristen die ook de WOTS-verzoeken behandelen, worden ingeschakeld om per toerbeurt de WOTS-informatielijn te bemensen. Hiermee is tevens beoogd de kwaliteit van de informatie te verbeteren. Klachten behoudens de onderhavige, hebben mij hierover sindsdien niet bereikt. Vooralsnog heb ik dan ook geen reden om aan te nemen dat de WOTS-informatielijn niet zou functioneren; er is dan ook geen reden om nadere maatregelen terzake te treffen. </antwoord>
      <noten afkomstig="antwoord"/>
   </antwoorden>
</kvr>
