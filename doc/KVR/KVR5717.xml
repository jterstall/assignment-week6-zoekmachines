<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hoekema (D66) en Schutte (GPV) over de financiering van het onderhoud van kerktorens. (Ingezonden 28 augustus 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5717
</item>
         <item attribuut="Inhoud">Vragen betreffen de financiële verantwoordelijkheden van gemeenten en kerken terzake.</item>
         <item attribuut="Rubriek">Cultuur en taal (Monumenten)</item>
         <item attribuut="Trefwoorden">Godsdiensten Monumenten</item>
         <item attribuut="Vindplaats">Kamervragen met antwoord 1997-1998, nr. 45, Tweede Kamer</item>
         <item attribuut="Afkomstig_van">Binnenlandse Zaken (BIZA)</item>
         <item attribuut="Indiener">
            <persoon partij="D66">Hoekema</persoon>
            <persoon partij="GPV">Schutte</persoon>
         </item>
         <item attribuut="Datum_reaktie">1997-09-29</item>
         <item attribuut="Datum_indiening">1997-08-28</item>
         <item attribuut="Document-id">KVR5717</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="91" allpagenumbers="91 92" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5717" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="45" onderwerp="" indiendatum="1997-08-28">
         <vrager partij="D66" oorsprong="parlement">Hoekema</vrager>
         <vrager partij="GPV" oorsprong="parlement">Schutte</vrager>
         <vraagt-aan/>
      </vraagdata>
      <antwoorddata antwoorddatum="1997-09-29">
         <antwoorder functie="staatssecretaris" ministerie="Binnenlandse Zaken">Van de Vondervoort</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Hoe beoordeelt u de huidige stand van zaken m.b.t. de verantwoordelijkheden van gemeenten en kerken voor de financiering van het onderhoud van kerktorens tegen de achtergrond van de Staatsregeling van 1798? 1, 2 </vraag>
      <vraag nummer="2">Deelt u onze mening dat deze Staatsregeling in de richting wijst van een verantwoordelijkheid van gemeenten voor het beheer en onderhoud van kerktorens en -klokken? </vraag>
      <vraag nummer="3">Bent u bereid, mede gezien de lopende juridische procedure in Friesland, overleg te openen over een landelijke regeling terzake? </vraag>
      <noten afkomstig="vraag">
         <noot nummer="1">Nederlandse Gemeente, 1/8 augustus 1997, p. 12–14</noot>
         <noot nummer="2" titel="De Torens, aan de Kerkgebouwen gehecht, benevens de Klokken, met derzelver huisingen, worden verklaard, eigendommen te zijn en te blijven der burgerlijke Gemeenten, staande ten allen tijde onder derzelver beheering en onderhoud.">Staatsregeling 1798: «De Torens, aan de Kerkgebouwen gehecht, benevens de Klokken, met derzelver huisingen, worden verklaard, eigendommen te zijn en te blijven der burgerlijke Gemeenten, staande ten allen tijde onder derzelver beheering en onderhoud.»</noot>
      </noten>
   </vragen>
   <antwoorden aantal="3">
      <antwoord nummer="1">Naar mijn oordeel is de situatie in hoofdlijnen als volgt – ik bedoel daarmee overigens niet vooruit te lopen op de uitslag van een procedure over enkele kerktorens die thans loopt. De aangehaalde bepaling maakt deel uit van additioneel artikel 6 bij de Staatsregeling van 1798 en kan niet los gezien worden van de rest van dat artikel en van artikel 13 van de Staatsregeling van 1801 (v. Hasselt, Verzameling van Nederlandse Staatsregelingen en Grondwetten, 17e druk, blzz. 101/102 en 106). De Staatsregeling van 1798 bevatte de opdracht aan de gemeentelijke overheid de eigendom van de kerkgebouwen in hun gemeente te verdelen onder de verschillende kerkgenootschappen, met dien verstande dat de eigendom van de torens bij de «burgerlijke gemeenten» zou zijn en blijven. Deze verdeling moest gestalte krijgen via een plan van schikking. Voordat dit proces overal kon worden voltooid werd de bestaande situatie via artikel 13 van de Staatsregeling van 1801 bevroren: «Ieder kerkgenootschap blijft onherroepelijk in het bezit van hetgeen met den aanvang dezer eeuw door hetzelfde wierd bezeten.» Op 28 december 1885 concludeerde de arrondissementsrechter in Arnhem, zich beroepend op een decreet van het vertegenwoordigend lichaam uit 1799, dat alleen die torens eigendom van de gemeenten waren geworden die behoorden bij kerken die onderdeel uitmaakten van een plan van schikking als bovenbedoeld (Weekblad van het regt 5244). De Staatsregelingen van 1798 en 1801 hebben dus tot gevolg gehad dat een deel van de toen bestaande kerktorens eigendom is geworden van de gemeenten en dat een ander deel eigendom is gebleven van de desbetreffende kerkgenootschappen. Sindsdien zijn er vele nieuwe kerken gebouwd waarvan de eigendom, ook van de bijbehorende torens, berust bij de desbetreffende kerkgenootschappen. Op dit moment is dus een deel van de kerktorens in Nederland eigendom van de gemeenten, en een ander deel in eigendom bij de kerkgenootschappen. In een vonnis van 17 juli 1996 in bovenbedoelde procedure heeft de arrondissementsrechtbank van Leeuwarden uitgesproken dat de desbetreffende kerkgenootschappen hun recht verwerkt hebben om te vorderen dat de gemeentebesturen beheer en onderhoud van de kerktorens voor hun rekening zullen nemen, nu zij zich gedurende twee eeuwen als eigenaresse van de kerktorens hebben gedragen. Tegen dat vonnis is hoger beroep ingesteld, dat thans nog loopt. </antwoord>
      <antwoord nummer="2">Lezing van uitsluitend het laatste lid van additioneel artikel 6 van de Staatsregeling van 1798 zou dat kunnen doen vermoeden. Uit het antwoord op vraag 1 blijkt echter dat daarvan in ieder geval sinds de Staatsregeling van 1801, mede gezien in het licht van het gehele additionele artikel 6 bij de Staatsregeling van 1798 geen sprake meer is. Ik ga er van uit dat de verantwoordelijkheid voor beheer en onderhoud berust bij de eigenaar. Dat was ook het uitgangspunt van de Staatsregeling van 1798. Zoals reeds in het antwoord op vraag 1 is aangegeven berust die eigendom in de huidige situatie in veel gevallen bij de kerkgenootschappen zelf. </antwoord>
      <antwoord nummer="3">Nee. Ik ga er van uit dat in die gevallen waarin onzekerheid bestaat over de eigendom, het gemeentebestuur en het desbetreffende kerkgenootschap zullen proberen in onderling overleg tot overeenstemming te komen. Het feit dat dit kennelijk niet altijd lukt en dus soms procedures hierover worden gevoerd, is voor mij onvoldoende reden hiervoor de totstandkoming van een landelijke regeling te stimuleren. </antwoord>
      <noten afkomstig="antwoord"/>
   </antwoorden>
</kvr>
