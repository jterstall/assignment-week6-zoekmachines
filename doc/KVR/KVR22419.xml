<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hofstra (VVD) aan de minister van Verkeer en Waterstaat over het gebruik van asfaltrevitalisatieproducten. (Ingezonden 15 februari 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22419
</item>
         <item attribuut="Inhoud">Vragen over de mogelijkheid van het toepassen van verjongingsproducten voor asfalt. Deze producten hebben een positieve invloed op de afname van de geluidsabsorberende eigenschappen van ZOAB en de levensduur van wegen wordt verlengd.</item>
         <item attribuut="Rubriek">Verkeer, vervoer en waterstaat (Wegen)</item>
         <item attribuut="Trefwoorden">Wegen</item>
         <item attribuut="Vindplaats">Kamervragen met antwoord 2004-2005, nr. 1100, Tweede Kamer</item>
         <item attribuut="Vraagnr_bij_indiening">2040508530</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Hofstra</persoon>
         </item>
         <item attribuut="Datum_reaktie">2005-03-07</item>
         <item attribuut="Datum_indiening">2005-02-15</item>
         <item attribuut="Document-id">KVR22419</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2333" allpagenumbers="2333 2334" vetnummer="2040508530" code="0405tkkvr1100" lopendefooter="Tweede Kamer, vergaderjaar 2004–2005, Aanhangsel" filenaam="KVR22419" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1100" onderwerp="" indiendatum="2005-02-15">
         <vrager partij="VVD" oorsprong="parlement">Hofstra</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2005-03-7">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u bekend met verjongingsproducten voor preventief asfaltonderhoud, zoals die onder meer succesvol gebruikt worden in Scandinavië? </vraag>
      <vraag nummer="2">Is het waar dat deze verjongingsproducten voor asfalt onder andere zijn getest door de Dienst Wegen en Waterbouwkunde van Rijkswaterstaat? Welke onderzoeken zijn precies uitgevoerd en wat zijn hiervan de resultaten? Welke resultaten kunnen behaald worden indien deze verjongingsproducten grootschalig worden toegepast in Nederland? </vraag>
      <vraag nummer="3">Is het waar dat Rijkswaterstaat op dit moment bij het wegwerken van achterstallig onderhoud aan wegen gebruik maakt van emulsieasvaltbeton? Zo ja, kunt u aangeven welke effecten de toepassing van emulsieasfaltbeton heeft voor de drainerende en geluidsabsorberende werking van zeer open asfalt beton (ZOAB)? </vraag>
      <vraag nummer="4">Kunt u aangeven op welke wijze de geluidstoename of -afname van een weg met ZAOB zich ontwikkelt tijdens de levensduur van deze weg? Kunt u tevens aangeven wat de oorzaak is van een mogelijke toe- of afname van geluid? </vraag>
      <vraag nummer="5">Deelt u de mening dat tijdige toepassing van verjongingsproducten een positieve invloed kan hebben op de afname van de geluidsabsorberende eigenschappen van ZOAB? </vraag>
      <vraag nummer="6">Deelt u de mening dat preventief onderhoud aan wegen middels verjongingsproducten de levensduur van deze wegen kan verlengen? Zo ja, op welke wijze bent u van plan preventief onderhoud aan wegen te gaan uitvoeren? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Rijkswaterstaat heeft verschillende laboratorium- en praktijkonderzoeken uitgevoerd – in samenwerking met leveranciers, aannemers en een adviesbureau – naar de (kosten)effectiviteit van verjongingsproducten. De uitgevoerde onderzoeken hadden betrekking op wegoppervlak-eigenschappen (stroefheid, remvertraging, waterdoorlatendheid, geluidemissie), mechanische eigenschappen (sterkte), arbeidshygiëne (emissie van schadelijke stoffen) en bitumeneigenschappen (verouderingsgevoeligheid). Uit de onderzoeken is gebleken dat met verjongingsproducten een levensduur-verlenging van ZOAB-deklagen van circa 2 à 3 jaar haalbaar is. De behandeling op het hoofdwegennet is evenwel pas kosteneffectief bij een levensduurverlenging van 3 jaar of meer. Een dergelijke levensduurverlenging wordt dus niet of nauwelijks gerealiseerd. Een bijkomend probleem is dat deze vorm van levensduurverlenging een preventieve maatregel is die op het juiste moment toegepast moet worden. Bij een te vroege toepassing wordt de levensduurverlenging van 2 à 3 jaar niet gehaald. Een te late toepassing is niet effectief, omdat het verjongingsproduct dan niet meer toepasbaar is. </antwoord>
      <antwoord nummer="3">Rijkswaterstaat maakt op dit moment voor het onderhoud aan wegen gebruik van zogenaamd zeer open emulsieasfalt (soms aangeduid als emulsieasfaltbeton) als levensduurverlengende maatregel. Gebleken is dat na behandeling met emulsie-asfalt de drainerende werking van ZOAB in het algemeen afneemt en de geluids-absorberende werking in het algemeen toeneemt. In tegenstelling tot de hierboven genoemde verjongingsproducten is zeer open emulsieasfalt een preventieve maatregel die toegepast kan worden als er reeds verlies van steenslag is opgetreden. Voor de toepassing is het daarbij niet relevant of er veel of weinig verlies van steenslag is opgetreden. Het tijdvenster voor toepassing van deze maatregel is daarom zeer ruim. </antwoord>
      <antwoord nummer="4">Bij alle gebruiksvoorwerpen neemt de kwaliteit ervan af naarmate de leeftijd toeneemt. Dat is bij asfalt niet anders. De geluidemissie van een weg met ZOAB neemt geleidelijk toe wanneer bij het ZOAB de ruwheid van het wegoppervlak toeneemt als gevolg van steenslagverlies. Ook de vervuiling van het ZOAB speelt hierbij een rol. Het moment waarop deze slijtage een aanvang neemt, is niet precies te voorspellen. Dit hangt af van de kwaliteit van het ZOAB en de verkeersbelasting. De levensduur van de (zwaarst belaste) rechter rijstrook varieert voor ZOAB globaal tussen 8 en 12 jaar. Bij een gemiddelde levensduur van 10jaar, zal na ongeveer 8 jaar de geluidemissie van een weg met ZOAB gaan toenemen ten gevolge van de slijtage van het wegdek. </antwoord>
      <antwoord nummer="5">Het is aangetoond dat door behandeling met een verjongingsproduct het verlies van steenslag van ZOAB kan worden vertraagd. Dat zal dan een gunstige invloed hebben op de ontwikkeling van de geluidemissie van een weg met ZOAB. </antwoord>
      <antwoord nummer="6">Bij het wel of niet toepassen van verjongingsproducten is het volgende van doorslaggevend belang: • voor een effectieve toepassing van een verjongingsproduct is het noodzakelijk dat de behandeling op het juiste moment wordt uitgevoerd. • omdat de levensduur van ZOAB sterk varieert (8 á 12 jaar voor de rechter rijstrook), is het juiste moment niet van tevoren voorspelbaar, maar moet door waarneming vastgesteld worden. • zelfs indien het verjongingsproduct op het juiste moment aangebracht wordt, is de te bereiken levensduurverlenging van 2 à 3 jaar niet of nauwelijks kosteneffectief. Het bovenstaande is voor Rijkswaterstaat aanleiding om zeer terughoudend te zijn met het toepassen van verjongingsproducten op rijkswegen. In bijzondere gevallen kan het een kosteneffectieve oplossing zijn, maar het wordt niet gebruikt als standaardoplossing op alle wegen. Zoals hiervoor al is opgemerkt, maakt Rijkswaterstaat voor verduurzaming van ZOAB-wegdekken momenteel vooral gebruik van zeer open emulsieasfalt. Deze methode is gebleken kosteneffectiever te zijn dan verduurzaming met behulp van een verjongingsproduct en kent een veel minder kritisch tijdvenster. De levens-duurverlenging als gevolg van zeer open emulsieasfalt wordt momenteel geschat op 4 jaar, mogelijk zelfs nog meer. </antwoord>
      <noten afkomstig="antwoord"/>
   </antwoorden>
</kvr>
