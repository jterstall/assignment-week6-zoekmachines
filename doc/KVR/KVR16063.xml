<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Ruiter (SP) aan de minister van Volkshuisvesting, Ruimtelijke Ordening en Milieubeheer over de vertragingen bij de uitbetaling van huursubsidie. (Ingezonden 7 augustus 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16063
</item>
         <item attribuut="Inhoud">Hoeveel huurders hebben de huursubsidie nog steeds niet ontvangen, waardoor zij al twee maanden (gedeeltelijke) huursachterstand hebben gelopen. Hoe worden deze problemen nu en in de toekomst opgelost?</item>
         <item attribuut="Rubriek">Volkshuisvesting (Huurwoningen) Volkshuisvesting (Subsidies)</item>
         <item attribuut="Trefwoorden">Huursubsidies</item>
         <item attribuut="Vindplaats">Kamervragen met antwoord 2001-2002, nr. 1487, Tweede Kamer</item>
         <item attribuut="Vraagnr_bij_indiening">2010213560</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">De Ruiter</persoon>
         </item>
         <item attribuut="Datum_reaktie">2002-08-09</item>
         <item attribuut="Datum_indiening">2002-08-07</item>
         <item attribuut="Document-id">KVR16063</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3155" allpagenumbers="3155 3156" vetnummer="2010213560" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16063" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1487" onderwerp="" indiendatum="2002-08-7">
         <vrager partij="SP" oorsprong="parlement">De Ruiter</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-08-9">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Kamp</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van de berichtgeving inzake de vertragingen bij de uitbetaling van huursubsidie? <voetnoot nummer="1"/>
      </vraag>
      <vraag nummer="2">Hoe verhouden zich deze vertragingen met de toezeggingen gedaan in de brief (d.d. 4 juli 2002) van voormalig staatssecretaris Remkes aan de Kamer en met de door hem gedane toezeggingen in het interpellatiedebat van 16 juli 2002? </vraag>
      <vraag nummer="3">Is bij u bekend hoeveel huurders de huursubsidie nog steeds niet hebben ontvangen en nu al twee maanden (gedeeltelijke) huurachterstand hebben opgelopen? Zo neen, kunt u een beredeneerde schatting geven? </vraag>
      <vraag nummer="4">Bent u van plan de gedupeerde huurders alsnog schadeloos te stellen indien zij zich geconfronteerd zien met incassokosten? </vraag>
      <vraag nummer="5">Acht u de centralisatie van de uitvoering van de huursubsidie mislukt? </vraag>
      <vraag nummer="6">Welke maatregelen gaat u nemen om voor het subsidiejaar 2003–2004 dergelijke vertragingen te voorkomen? </vraag>
      <vraag nummer="7">Kunt u gezien het spoedeisende karakter alsmede het feit dat mogelijk vele mensen met minimale inkomens in de problemen raken deze vragen per ommegaande beantwoorden? </vraag>
      <noten afkomstig="vraag">
         <noot nummer="1" datum="2002-08-3" bron="Onder andere in AD, 1 augustus jl. en Utrechts Nieuwsblad">Onder andere in AD, 1 augustus jl. en Utrechts Nieuwsblad, 3 augustus 2002</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De brief van voormalig staatssecretaris Remkes van 4 juli 2002 en het interpellatiedebat van 16 juli 2002 betroffen een tijdige betaling van de huursubsidie voor de automatische continuanten mede in relatie tot de datum van de huurbetalingen voor juli 2002. De toezeggingen die de betaling en het versturen van een uitlegbrief betroffen zijn nagekomen. Uiterlijk op 19 juli 2002 zijn 718 408 betalingen gedaan op basis van uiterlijk op 5 juli 2002 geretourneerde subsidieberichten. Van alle subsidieberichten geretourneerd voor laatstgenoemde datum kan voor 3000 gevallen het recht op huursubsidie niet worden vastgesteld, omdat de aanvraaggegevens nog niet volledig zijn, bijvoorbeeld vanwege het ontbreken van een girorekeningnummer. Aan deze aanvragers wordt verzocht aanvullende gegevens te leveren, waarna de aanvraag kan worden afgehandeld. Subsidieberichten geretourneerd na 5 juli 2002 zullen uiterlijk eind augustus zijn behandeld. </antwoord>
      <antwoord nummer="3">Naast de in het antwoord op vraag 2 bedoelde 3000 gevallen, betreft de vertraging in de uitbetaling van huursubsidie huurders die voor het eerst huursubsidie aanvragen. Per 1 juli jl. is voor de eerste aanvraag een nieuwe procedure van kracht. Kern van de nieuwe procedure is dat in principe binnen 4 weken wordt beschikt op basis van gegevens van het GBA en de Belastingdienst. Voorts heeft men recht op huursubsidie per de eerste van de maand volgend op de maand waarin de subsidie wordt aangevraagd. Vanwege de tijd die is gemoeid met de beoordeling van de aanvraag is het inherent aan de nieuwe procedure dat de eerste maand door de burger overbrugd dient te worden. In de maand daarna vindt een uitbetaling plaats voor 2 maanden tegelijk (namelijk voor de eerste maand van het subsidietijdvak als uitbetaling achteraf en voor de daarop volgende maand als uitbetaling vooraf). Bij de uitvoering is geanticipeerd op 40 000 eerste aanvragen te behandelen in de maand juli, gebaseerd op het gemiddeld aantal aanvragen dat in de afgelopen drie jaar gedurende de maand juli bij het ministerie is binnengekomen. Tot op heden zijn echter ruim 140 000 eerste aanvragen ingediend. Het grote verschil wordt veroorzaakt door een aantal factoren. Voorheen kon een huurder een aanvraag om huursubsidie indienen tot uiterlijk 1 oktober om toch nog subsidie met terugwerkende kracht tot 1 juli te krijgen. In de nieuwe procedure moet een huurder die vanaf 1 juli aanspraak wil maken op huursubsidie, zijn aanvraag vóór die datum hebben ingediend. Dit heeft geleid tot een grote concentratie van aanvragen rond de datum van 1 juli. Daarnaast had de voorheen gevolgde aanvraagprocedure door tussenkomst van verhuurders en gemeenten, tot gevolg dat aanvragen veel meer gespreid over het jaar bij het ministerie werden ingediend. Ook filterden deze instanties de aanvragen waarbij geen recht was op huursubsidie, er al op voorhand uit. Deze aanvragen worden nu rechtstreeks naar het ministerie verzonden. Op basis van deze factoren kan het hoge aantal eerste aanvragen in elk geval ten dele worden verklaard. Nader onderzoek zal worden uitgevoerd om de verklaring sluitend te krijgen en vast te stellen of en zo ja, in welke mate, sprake is van een absolute toename van het aantal eerste aanvragen. Om toch voor vrijwel alle eerste aanvragen binnen de gestelde termijn een betaling te doen heb ik besloten een voorschot te gaan verstrekken op de eerste aanvragen. Consequentie hiervan is dat voor ongeveer 80 000 aanvragen volgende week vanuit VROM een voorschot wordt betaald en uiterlijk eerste week september voor de overige eerste aanvragen een voorschot wordt betaald. Aangezien op 1 juli ongeveer 100 000 eerste aanvragen waren ingediend, wordt het overgrote deel van de aanvragen weliswaar niet meer binnen de streeftermijn van 4 weken afgehandeld, maar wel ruimschoots binnen de wettelijke termijn van 8 weken na de peildatum, waarbinnen moet zijn beschikt op een aanvraag. </antwoord>
      <antwoord nummer="4">Ik acht het van belang dat, alvorens tot uitbetaling van huursubsidie over te gaan, zorgvuldig wordt vastgesteld dat daadwerkelijk het recht op huursubsidie bestaat. Daarvoor is een redelijke behandeltermijn noodzakelijk, waarna bij een positieve beschikking tijdig betaling van de subsidie kan plaatsvinden. Omdat nu de redelijke afhandeltermijn door de hiervoor geschetste omstandigheden onder druk is komen te staan, heb ik besloten om over te gaan tot het verstrekken van voorschotten. Overigens heeft een groot aantal verhuurders aangegeven coulant om te gaan met eventuele ontstane betalingsproblemen als gevolg van vertraagde huursubsidiebetalingen. Ik verwacht dat de problemen ten aanzien van incassoprocedures beperkt blijven en zie dan ook geen noodzaak over te gaan tot schadeloosstellingen. </antwoord>
      <antwoord nummer="5">De stap per 1 juli naar een volledig gecentraliseerde uitvoering heeft onmiskenbaar problemen met zich meegebracht. Om deze te verhelpen zijn al de nodige maatregelen getroffen en zullen waar nodig aanvullende maatregelen worden getroffen. De uiteindelijke doelstelling van de nieuwe uitvoeringswijze blijft echter onverminderd van kracht. Tegenover de huidige – naar ik vertrouw eenmalig optredende – knelpunten staan belangrijke voordelen. Ik noem in dit verband de mogelijkheid om gedurende het hele jaar een aanvraag in te dienen, de sterk vereenvoudigde aanvraagprocedure, waarbij de aanvrager zelf slechts een beperkt aantal gegevens behoeft aan te leveren en in principe binnen 4 weken een beschikking tegemoet kan zien en het systeem van automatisch continueren, waardoor de huurder niet meer elk jaar een vervolgaanvraag behoeft in te dienen. Bovendien is sprake van aanmerkelijk lagere uitvoeringskosten. Deze winstpunten voor de langere termijn worden door de nu opgetreden problemen niet teniet gedaan. Ik acht de centralisatie van de uitvoering dan ook zeker niet mislukt. </antwoord>
      <antwoord nummer="6">Vooralsnog laat het zich aanzien dat het grote aantal eerste aanvragen dat dit jaar per 1 juli is binnen gekomen, voor een deel is veroorzaakt door incidentele factoren en voor een deel door structurele factoren. Om hierover meer zekerheid te verkrijgen laat ik nader onderzoeken wat de exacte oorzaken zijn voor de toename van het aantal eerste aanvragen en de consequenties die dit heeft op het subsidiebeslag. Voorts blijkt een van de probleemfactoren samen te hangen met de discrepantie tussen de datum waarop betaling van de huursubsidie plaatsvindt en de datum dat de huurder de huur moet hebben betaald. Ik zal op korte termijn met vertegenwoordigers van verhuurders in overleg treden om te komen tot een betere afstemming van de data voor de huurbetalingen en de betalingen van de huursubsidie. </antwoord>
      <antwoord nummer="7">Ja. </antwoord>
      <noten afkomstig="antwoord"/>
   </antwoorden>
</kvr>
