<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ruers (SP) op 4 oktober 2000 medegedeeld aan de ministers van Justitie en van Binnenlandse Zaken en Koninkrijksrelaties inzake integriteitskwestie gemeente Rotterdam(Ontvangen 4 oktober 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12779
</item>
         <item attribuut="Inhoud">Vragen naar aanleiding van een artikel over weigering van een bouwbedrijf om steekpenningen te betalen aan ambtenaren van de gemeente Roterdam. Tevens worden vragen gesteld over de toelaatbaarheid van nevenfuncties.</item>
         <item attribuut="Rubriek">Bouw (Overig) Criminaliteit en openbare orde (Fraude) Staats- en bestuursrecht (Gemeenten) Strafrecht en strafprocesrecht (Misdrijven)</item>
         <item attribuut="Trefwoorden">Ambtsmisdrijven Bouwnijverheid Fraude Gemeenteraden Nevenfuncties</item>
         <item attribuut="Vindplaats">Kamervragen met antwoord 2000-2001, nr. 6, Eerste Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Justitie (JUS) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="SP">Ruers</persoon>
         </item>
         <item attribuut="Datum_reaktie">2000-12-12</item>
         <item attribuut="Datum_indiening">2000-10-04</item>
         <item attribuut="Document-id">KVR12779</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="11" allpagenumbers="11 12" vetnummer="" code="" lopendefooter="Eerste Kamer, vergaderjaar 2000–2001, Aanhangsel" filenaam="KVR12779" issn-nummer="ISSN 0921 - 738x" uitgever="Sdu Uitgevers ’s-Gravenhage 2000"/>
      <vraagdata vraagnummer="6" onderwerp="" indiendatum="">
         <vrager partij="SP" oorsprong="parlement">Ruers</vrager>
         <vraagt-aan/>
      </vraagdata>
      <antwoorddata antwoorddatum="2000-12-12">
         <antwoorder functie="minister" ministerie="Binnenlandse Zaken en Koninkrijksrelaties, ">De Vries</antwoorder>
         <mede-antwoorder>de minister van Justitie)</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebben de bewindslieden kennis genomen van het artikel «Bouwconcern weigert steekpenningenschuiverij»? <voetnoot nummer="1"/>
      </vraag>
      <vraag nummer="2">Is de minister van Justitie bereid om het Openbaar Ministerie opdracht te geven om de beschuldiging van de directeur van het bouwbedrijf Roosdom-Tijhuis, dat hij door ambtenaren van de gemeente Rotterdam vaak onder druk is gezet om forse bedragen op hun rekening te storten en dat er sprake zou zijn van grootschalige, ambtelijke fraude, te onderzoeken in verband met mogelijk strafbare feiten? </vraag>
      <vraag nummer="3">Acht de minister van Binnenlandse Zaken en Koninkrijksrelaties het in het algemeen – uit een oogpunt van integriteitsbeleid – acceptabel indien ambtenaren eigen adviesbureaus voor grondzaken en ontwikkeling zouden hebben? Zo ja, onder welke condities? </vraag>
      <vraag nummer="4">Is de minister van Binnenlandse Zaken en Koninkrijksrelaties bereid om in casu onderzoek te laten instellen naar het integriteitsbeleid van de gemeente Rotterdam, en in het bijzonder met betrekking tot de wijze waarop het gemeentebestuur van Rotterdam heeft gereageerd op meldingen inzake fraude door de directeur van voornoemd bouwbedrijf? </vraag>
      <vraag nummer="5">Doet de minister van Binnenlandse Zaken en Koninkrijksrelaties in het algemeen actief onderzoek naar de kwaliteit van het gemeentelijk integriteitsbeleid, in het bijzonder waar het gaat om de meldingsplicht voor nevenfuncties en de beoordeling van de toelaatbaarheid van nevenfuncties? Zo nee, is hij bereid om een dergelijk systematisch onderzoek c.q. een vorm van tweedelijns handhaving op te zetten? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het openbaar ministerie heeft de minister van Justitie desgevraagd bericht dat de signalen in het bewuste artikel in «de Roskam» geen onderdeel vormen van strafrechtelijk onderzoek door het arrondissementsparket Rotterdam en het landelijk parket. Evenmin zijn er aangiften gedaan die met deze signalen te maken zouden hebben. Ook heeft de directeur van het bouwbedrijf Roosdom-Tijhuis zelf geen aangifte gedaan. Nu de opmerkingen in het bewuste krantenartikel onvoldoende concrete aanwijzigingen bevatten en er ook anderszins niet is gebleken van dergelijke signalen heeft het openbaar ministerie besloten geen onderzoek in te stellen. </antwoord>
      <antwoord nummer="3">In 1997 is de Ambtenarenwet gewijzigd in verband met nevenwerkzaamheden van ambtenaren. Artikel 125 van de Ambtenarenwet bevat sindsdien de opdracht aan het bevoegd gezag om voorschriften vast te stellen met betrekking tot de melding en registratie van nevenwerkzaamheden, welke de belangen van de dienst kunnen raken. Ook wordt het stellen van nadere regels verplicht gesteld omtrent het verbieden van werkzaamheden waardoor de goede vervulling van de functie of het goede functioneren van de openbare dienst niet in redelijkheid zou zijn verzekerd. De beoordeling van nevenwerkzaamheden van gemeente-ambtenaren is echter een verantwoordelijkheid van het gemeentebestuur. Het vervullen van nevenfuncties hoeft vanuit het oogpunt van integriteitsbeleid niet onacceptabel te zijn. Van belang is met name of er sprake is van belangenverstrengeling, gelet op de specifieke functie die de betreffende ambtenaar vervult. Als voorbeeld daarvan noem ik ambtenaren die belast zijn met het beoordelen van aanvragen van bouwvergunningen, maar zelf aan burgers aanbieden om de bouwtekeningen te maken in de avonduren, waarover gesproken is tijdens het Algemeen Overleg met de vaste commissie voor Binnenlandse Zaken en Koninkrijksrelaties uit de Tweede Kamer van 3 februari 1999 (Kamerstukken II 1998/99, 24 655 en 26 200 VII, nr. 6). </antwoord>
      <antwoord nummer="4">Bij brief van 7 november jl. heb ik burgemeester en wethouders van Rotterdam verzocht om informatie inzake deze kwestie. Zij hebben mij bij brief van 6 december jl. het antwoord op raadsvragen doen toekomen over dezelfde kwestie. In deze antwoorden wordt gemeld dat de betrokkene zowel schriftelijk als mondeling heeft verklaard dat hij volledig afstand neemt van de in het artikel gedane uitspraken ten aanzien van Rotterdamse ambtenaren. Uitspraken die tijdens een lezing zijn geuit worden uit hun context gehaald en onjuist geciteerd en ook is geen interview gegeven over dit onderwerp. Het college stelt in de beantwoording dat er geen reden bestaat om te twijfelen aan de integriteit van de betrokken ambtenaren. Gelet op de verklaring van de betrokkene zijn door het gemeentebestuur geen stappen ondernomen richting de betrokkene. Van een actie richting «de Roskam» is afgezien, omdat het college van mening is dat het niet opportuun is nog meer aandacht te vestigen op de onderhavige berichtgeving. Het college heeft voorts meegedeeld de nodige inspanningen te verrichten waar het de integriteit van de ambtenaren betreft. Vrijwel alle gemeentelijke diensten en bedrijven en een groot aantal deelgemeenten hebben een contactpersoon aangewezen, die belast is met de coördinatie van activiteiten op het gebied van integriteit binnen de eigen organisatie. In samenhang hiermee is een centraal meld- en steunpunt ingesteld, waarmee beoogd wordt de integriteit van ambtenaren en bestuurders verder te waarborgen en waar ambtenaren en ook burgers terecht kunnen met meldingen over (vermeend) niet-integer handelen van ambtenaren of bestuurders. </antwoord>
      <antwoord nummer="5">In 1999 heeft de toenmalige minister van Binnenlandse Zaken en Koninkrijksrelaties de commissarissen van de Koningin verzocht informatie te geven over het integriteitsbeleid van gemeentebesturen (kamerstukken II 1999/2000, 26 806 en 26 800 VII, nr. 2). Uit deze rapportage is gebleken dat veel gemeenten op diverse terreinen al maatregelen hebben getroffen of in voorbereiding hebben. De commissarissen plegen tijdens reguliere werkbezoeken het onderwerp integriteitsbeleid aan de orde te stellen. Uit de rapportage is het beeld ontstaan dat gemeenten serieus aandacht besteden aan de dagelijkse toepassing van een integer optredende overheid. Dit heeft nog niet in alle gevallen geleid tot het opstellen van gedragsnormen of het aannemen van een verordening. Omdat, waar het gaat om het treffen van beleidsmaatregelen op dit punt zeker verbeteringen mogelijk zijn heeft mijn ambtsvoorganger met de VNG gesproken over de rapportage. De VNG heeft in dit overleg aangegeven bereid en in staat te zijn gemeenten die hun integriteitsbeleid beter vorm willen geven, hierbij te ondersteunen en tevens namens de gemeenten te fungeren als aanspreekpunt over dit onderwerp, waarbij onder meer gedacht wordt aan het opstellen van voorbeeldregelingen. Het nemen van maatregelen blijft echter in de eerste plaats een verantwoordelijkheid van gemeenten zelf. Ik wil met de VNG overleg voeren over de stand van zaken van de uitvoering van deze beleidsvoornemens. </antwoord>
      <noten afkomstig="antwoord">
         <noot nummer="1" datum="2000-09-29" bron="Roskam">Roskam, 29 september 2000</noot>
      </noten>
   </antwoorden>
</kvr>
