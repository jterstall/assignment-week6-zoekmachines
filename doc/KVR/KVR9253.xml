<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Justitie en de staatssecretaris van Volksgezondheid, Welzijn en Sport over opname van jongeren in gesloten inrichtingen. (Ingezonden 2 april 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9253
</item>
         <item attribuut="Rubriek">Gezondheidszorg (Geestelijke gezondheidszorg) Welzijn (Jeugdigen)</item>
         <item attribuut="Trefwoorden">Jeugdhulpverlening Psychiatrie</item>
         <item attribuut="Vindplaats">Kamervragen met antwoord 1998-1999, nr. 1272, Tweede Kamer</item>
         <item attribuut="Vraagnr_bij_indiening">2989910880</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">1999-04-28</item>
         <item attribuut="Datum_indiening">1999-04-02</item>
         <item attribuut="Document-id">KVR9253</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2513" allpagenumbers="2513 2514" vetnummer="2989910880" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9253" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1272" onderwerp="" indiendatum="1999-04-2">
         <vrager partij="PvdA" oorsprong="parlement">Arib</vrager>
         <vraagt-aan>de minister van Justitie en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-04-28">
         <antwoorder functie="minister" ministerie="Justitie">Korthals</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de opmerkingen van de algemeen directeur Jeugdzorg Den Haag/Zuid-Holland Noord dat hulpverleners gevangen zitten in instituutsdenken, dat het succes van behandelingen in gesloten inrichting beperkt is en dat het wenselijk zou zijn om voor jongeren met ernstige psychische problemen eerder te zoeken naar oplossingen dicht bij huis dan naar een plek in een instituut? <voetnoot nummer="1"/>
      </vraag>
      <vraag nummer="2">Wat is uw oordeel over de zienswijze inzake het beperkte succes bij opname van jongeren in gesloten inrichtingen en de wenselijkheid om oplossingen te zoeken die leiden tot een gezamenlijke verantwoordelijkheid van hulpverlening, ouders en jongeren? </vraag>
      <vraag nummer="3">Deelt u de mening dat de jeugdbescherming bureaucratisch georganiseerd is en dat er voor jongeren slechts anderhalf uur per maand tijd is voor begeleiding? Hoeveel tijd is er feitelijk – gemiddeld – beschikbaar voor begeleiding door een gezinsvoogd? </vraag>
      <vraag nummer="4">Wat is de stand van zaken omtrent het onderzoek naar de nieuwe financieringssystematiek (ONPK) voor de instellingen voor voogdij en gezinsvoogdij? Mag verwacht worden dat de uitkomsten hiervan nog van invloed (kunnen) zijn op de begroting voor het jaar 2000? </vraag>
      <vraag nummer="5">Zijn er overigens onderzoeken bekend die de zienswijze inzake het beperkte succes bij opname in gesloten inrichtingen ondersteunen? Zo ja welke conclusies worden hieraan verbonden? </vraag>
      <vraag nummer="6">In hoeverre is het momenteel – financieel – mogelijk dat ouders vanuit de jeugdhulpverlening en jeugdbescherming zodanig (intensief) worden ondersteund, dat hiermee opname van hun kind in een residentiële instelling kan worden voorkomen? </vraag>
      <noten afkomstig="vraag">
         <noot nummer="1" datum="1999-03-31" bron="De Volkskrant">De Volkskrant, 31 maart 1999</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het besluit tot opname in een gesloten inrichting wordt niet lichtvaardig genomen. Algemeen uitgangspunt voor zowel de jeugdbescherming, als de jeugdhulpverlening als de jeugd-GGZ is dat hulp dient plaats te vinden in de lichtst mogelijke vorm, zo dicht mogelijk bij huis en zo kortdurend als mogelijk is. Alleen de zwaarste groep jeugdigen, waarvoor dit geïndiceerd is, wordt opgenomen in een gesloten inrichting of op een gesloten plaats. Deze jongeren hebben in de regel veelal een geschiedenis van hulpverlening achter de rug zonder gewenst resultaat. Dat een opname in een gesloten inrichting niet in alle gevallen tot een verbetering van de situatie leidt, is bekend. Dit laat onverlet dat bij een deel van de jeugdigen het verblijf in een gesloten inrichting wel degelijk een bijdrage levert aan het verbeteren van de situatie. Overigens staat een verblijf op een gesloten plaats zelden op zich. Veelal volgt op een periode van geslotenheid een periode van openheid. Uiteraard deel ik de opvatting dat andere interventies – zonder opname in een gesloten inrichting – het meest verkieslijk zouden zijn. De inrichting van de Bureaus Jeugdzorg is erop gericht dat een op de situatie van de jeugdige toegesneden hulpverleningsaanbod tot stand komt. Naarmate de interventie succesvoller is, zal minder behoefte bestaan aan opname in een gesloten inrichting. Dit laat onverlet dat ik niet verwacht dat gesloten inrichtingen overbodig zullen worden. Voor bepaalde jongeren zal opname in een gesloten inrichting – ook in de toekomst – geïndiceerd blijven. </antwoord>
      <antwoord nummer="3">De mening dat de jeugdbescherming bureaucratisch is georganiseerd, deel ik niet. Een gezinsvoogd met een volledige aanstelling heeft een caseload van gemiddeld 23 pupillen. De werkzaamheden van de gezinsvoogd omvatten meer dan de directe begeleiding van de jeugdigen. De gezinsvoogd is onder meer belast met begeleiding van de jeugdige en zijn ouders, de organisatie van aanvullende zorg en verantwoording over de uitvoering van de kinderbeschermingsmaatregel naar de kinderrechter bijvoorbeeld in verband met een verzoek tot verlenging van een ondertoezichtstelling. Wanneer gesteld wordt dat er anderhalf uur gemiddeld per cliënt beschikbaar is voor direct contact met de cliënten is dat grosso modo juist. Daarnaast is er echter ook contact met bijvoorbeeld de ouders en anderen die bij de begeleiding betrokken zijn. Het gaat voorts om een gemiddelde. Het laatste betekent dat zonodig voor individuele cliënten door prioriteitstelling meer tijd kan worden vrijgemaakt. Voor meer intensieve begeleiding moet beroep gedaan worden op hulp op indicatie. </antwoord>
      <antwoord nummer="4">Het is onderzoek is in de laatste fase. Ter validering van de voorlopige resultaten zal in drie instellingen nog een proef plaatsvinden met de genormeerde werkwijze. Het is nog steeds de intentie om met ingang van 2000 de nieuwe financieringssystematiek in te voeren. Bij de budgetaanschrijving van de instellingen voor 2000 zal in eerste instantie nog worden uitgegaan van de oude systematiek. Eventuele financiële gevolgen van de invoering in 2000 kunnen nog bij de Voorjaarsnota 2000 aan de orde worden gesteld. </antwoord>
      <antwoord nummer="5">Het meest recent zijn de WODC onderzoeken van mw. Boendermaker naar «Jongeren in Justitiële Behandelinrichtingen», «Een veld in beeld», «Eind goed, al goed?». In zijn algemeenheid blijkt, dat een onderscheid gemaakt moet worden tussen jeugdigen, die voortijdig de behandeling beëindigen, weglopen etc. en jongeren die volgens plan het verblijf afmaken. De effectiviteit is minder bij de groep die voortijdig de inrichting verlaat dan bij de groep die de behandeling volgens het plan afmaakt. Bij de groep die wel tot het einde toe in de inrichting verblijft is in meer gevallen sprake van een verbetering van de situatie. Voorts bleek het van groot belang dat het verblijf in de inrichting niet abrupt wordt beëindigd, maar zorgvuldig wordt voorbereid en dat ook nadien nog begeleiding noodzakelijk is teneinde geboekte resultaten vast te houden. In het kader van de uitvoering van het Programma Kwaliteitsbeleid in de justitiële inrichtingen krijgt, zoals in de Voortgangsrapportage Beleidskader Jeugdzorg 1999–2002 op blz. 20 en 21 is aangegeven, de meting van de resultaten van de justitiële inrichtingen meer systematisch aandacht. De bedoeling is na te gaan of het mogelijk is meetbare eindtermen te formuleren op de gebieden opvoeding, onderwijs en opleiding/arbeidstraining en hiervoor een meetinstrument te ontwikkelen. </antwoord>
      <antwoord nummer="6">Er is een aantal methodieken beschikbaar waarmee intensieve ambulante hulp kan worden geboden aan het gezin, onder meer: Families First, Videohometraining en Hulp aan Huis. Door een dergelijk aanbod blijkt het mogelijk voor een deel van de cliënten plaatsing in een residentiële inrichting te voorkomen. Het streven is ook steeds om jongeren waar mogelijk binnen de gezinssituatie te laten. Welke hulp dient te worden aangeboden, wordt in eerste instantie bepaald door de plaatsende instelling. Niet voor alle problemen is een aanbod van intensief ambulant het meest optimale. De provincies hebben in hun plannen jeugdhulpverlening aangegeven welk deel van de doeluitkering wordt ingezet voor intensieve ambulante hulp. </antwoord>
      <noten afkomstig="antwoord"/>
   </antwoorden>
</kvr>
