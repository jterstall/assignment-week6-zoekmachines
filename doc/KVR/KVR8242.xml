<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over wachttijden voor plastische chirurgie. (Ingezonden 16 oktober 1998); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8242
</item>
         <item attribuut="Rubriek">Gezondheidszorg (Geneeskunde)</item>
         <item attribuut="Trefwoorden">Chirurgie</item>
         <item attribuut="Vindplaats">Kamervragen met antwoord 1998-1999, nr. 383, Tweede Kamer</item>
         <item attribuut="Vraagnr_bij_indiening">2989901730</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1998-11-25</item>
         <item attribuut="Datum_indiening">1998-10-16</item>
         <item attribuut="Document-id">KVR8242</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="779" allpagenumbers="779 780 781" vetnummer="2989901730" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8242" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="383" onderwerp="" indiendatum="1998-10-16">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="25 november 1998), zie ook Aanhangsel Handelingen nr. 311, vergaderjaar 1998–1999">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1">Erkent u dat de wachttijden voor plastische chirurgie de extreme vormen hebben aangenomen van drie maanden voor urgente operaties en van gemiddeld twee jaar voor niet-urgente operaties? 1, 2 </vraag>
      <vraag nummer="2">Is het u bekend dat in sommige ziekenhuizen voor bepaalde niet-urgente zaken in het geheel geen afspraken meer gemaakt kunnen worden? </vraag>
      <vraag nummer="3">Bent u op de hoogte van de uitspraak van de Nederlandse Vereniging voor Plastische Chirurgie dat afspraken tussen bedrijven en ziekenhuizen, om zieke werknemers met voorrang, buiten wachtlijsten om, te behandelen de laatste tijd toenemen? Gaat u hier onderzoek naar doen en indien nodig ingrijpen? </vraag>
      <vraag nummer="4">Bent u het eens met de vereniging dat mensen met geld zich op korte termijn nog altijd in een privékliniek kunnen laten behandelen en dat daarmee sprake is van tweedeling? </vraag>
      <vraag nummer="5">Erkent u dat late diagnose en behandeling gevolgen kan hebben voor de gezondheid en tot langdurige arbeidsongeschiktheid kan leiden? </vraag>
      <vraag nummer="6">Wat is uw reactie op de mening van de Vereniging voor Plastische Chirurgie dat de lange wachttijden veroorzaakt zijn door overheidsbeleid en dat de wachttijden vanwege overheidsbeleid ook niet zullen afnemen? </vraag>
      <vraag nummer="7">Is het waar dat specialisten soms minder of zelfs enkele maanden van het jaar niet meer werken omdat zij bepaalde productieafspraken niet mogen overschrijden? </vraag>
      <vraag nummer="8">Is het waar dat om budgettaire reden geen nieuwe specialisten aangesteld kunnen worden en dat er minstens 40 nieuwe plastisch chirurgen in het land nodig zijn? </vraag>
      <vraag nummer="9">Is het waar dat de vereniging de afgelopen jaren de groeiende capaciteitsproblemen onder de aandacht van de overheid heeft gebracht? Zo ja, waarom heeft u nog geen maatregelen genomen? </vraag>
      <vraag nummer="10">Is het u bekend dat de Nederlandse plastische chirurgen de situatie nu zo zorgelijk achten dat zij geen verantwoordelijkheid meer kunnen dragen voor de medische gevolgen van de lange wachttijden? Zo ja, kunt u deze verantwoordelijkheid nog wel nemen of gaat u onmiddellijk maatregelen nemen? </vraag>
      <vraag nummer="11">Ontvangt u soortgelijke signalen van andere specialismen, zoals bijvoorbeeld van orthopedie en oogheelkunde? </vraag>
      <noten afkomstig="vraag">
         <noot nummer="1" datum="1998-10-14" bron="Persbericht Nederlandse Vereniging Plastische Chirurgie">Persbericht Nederlandse Vereniging Plastische Chirurgie, 14 oktober 1998</noot>
         <noot nummer="2" datum="1998-10-15" bron="Telegraaf">Telegraaf, 15 oktober 1998</noot>
      </noten>
   </vragen>
   <antwoorden aantal="10">
      <antwoord nummer="1">De Nederlandse Vereniging voor Plastische Chirurgie heeft onlangs een enquete onder de eigen leden gehouden. Uit deze enquete blijkt dat de toegangstijd tot de polikliniek voor reguliere niet-urgente indicaties 19 weken en de wachttijd voor reguliere niet-urgente klinische indicaties 71 weken bedroeg. Uit een peiling van het Nationaal Ziekenhuisinstituut (evaluatie wachtlijstfonds 1997, u aangeboden bij brief van 9 november 1998) blijkt dat de gemiddelde wachttijd – per 1 maart 1998 bij algemene ziekenhuizen – voor een klinische opname voor plastische chirurgie en voor dagopname het langst is in vergelijking met andere specialismen (148 dagen voor een klinische opname en 106 dagen voor een dagopname). ln beide enquetes gaat het om een momentopname waaruit inderdaad blijkt dat er sprake is van erg lange wachttijden. Helaas ontbreekt het evenwel aan een langer lopende registratie van de wachttijden waaruit ook de ontwikkeling van de wachttijden valt na te gaan. Ook ontbreekt het aan een goede structuur en methodiek voor verwijzing van patiënten van de huisarts naar de tweede lijn en in het bijzonder de plastisch chirurg, waardoor de poliklinische toegangstijd beter in de hand zou zijn te houden. </antwoord>
      <antwoord nummer="2">Ja, in enkele ziekenhuizen zoals bijvoorbeeld het AMC te Amsterdam of het AZN te Nijmegen is dat het geval. </antwoord>
      <antwoord nummer="3">Ja, de Nederlandse Vereniging voor Plastische Chirurgie heeft mij op 12 oktober jongstleden bij brief het persbericht toegezonden waarin zij laten weten dat afspraken tussen bedrijven en ziekenhuizen om zieke werknemers buiten de wachtlijsten om met voorrang te behandelen, de laatste tijd toenemen. Indien dat inderdaad het geval zou zijn, betreur ik dat ten zeerste, mede gezien de voortgang die in de afgelopen maanden geboekt is waar het de aanpak van lange wachttijden betreft. In de rondetafelconferentie van 28 januari 1998 waren de partijen uit het veld (waaronder werkgevers) als de Vaste Commissie Volksgezondheid, Welzijn en Sport het met elkaar eens dat tweedeling onaanvaardbaar is. Ook ik heb dit standpunt nog onverminderd. Zorgverzekeraars Nederland heeft mij afgelopen zomer nog verzekerd dat er geen zorgverzekeraars zijn die vormen van wachtlijstomzeiling ontplooien. De Nederlandse Vereniging voor Plastische Chirurgie heeft echter niet aan kunnen geven in hoeverre dergelijke wachtlijstomzeilende mogelijkheden er in de praktijk ook zijn. Ik ben van oordeel dat de vereniging op dit punt volstrekte duidelijkheid dient te geven over de handelwijze van haar leden. </antwoord>
      <antwoord nummer="4">Voor wat betreft de tweede compartimentszorg maakt het geen verschil of deze zorg wordt aangeboden in een zelfstandig behandelcentrum (privékliniek) dan wel in een regulier ziekenhuis. Het al dan niet hebben van geld speelt daarin geen rol. Van tweedeling in de zorg is mijns inziens hierbij geen sprake, immers zowel werknemers als niet-werknemers kunnen zich wenden tot een zelfstandig behandelcentrum. </antwoord>
      <antwoord nummer="5">Wanneer er pas na een lange wachttijd een diagnose gesteld kan worden, kan er kostbare tijd verloren gaan. Dit kan gevolgen hebben voor de gezondheid van de patiënt. Voor iedere patiënt is het dan ook van belang dat de toegangstijd tot de polikliniek niet onnodig lang is. </antwoord>
      <antwoord nummer="6">Ik ben het niet met de Nederlandse Vereniging voor Plastische Chirurgie eens. Wat betreft het terugdringen van wachtlijsten hebben de ziekenhuizen de primaire verantwoordelijkheid. Zij hebben die verantwoordelijkheid ook genomen. Dit is uitgemond in het Plan van Aanpak Wachtlijsten. In de op 5 november jl. getekende verklaring van overeenstemming over de meerjarenafspraken hebben de ziekenhuizen dit nog eens bevestigd en hebben zij aangegeven zich alle moeite te getroosten de problematiek echt aan te pakken. In de meerjarenafspraken zijn ook de financiële middelen die het kabinet voor de komende jaren structureel beschikbaar heeft gesteld voor het terugdringen van wachtlijsten, toebedeeld. Uit het eerdergenoemde evaluatieonderzoek van het Nationale Ziekenhuis Instituut blijkt dat ook de inzet van incidentele wachtlijstgelden in 1997 wel degelijk al een positief effect heeft gehad op het aantal wachtenden en de gemiddelde wachttijd. Het terugdringen van de lange wachttijden blijft echter ook de komende jaren nog mijn uitdrukkelijke aandacht houden. Ook in het Platform Wachttijden, waarin het Plan van Aanpak verder wordt uitgewerkt, zal de inzet van de wachtlijstmiddelen nauwgezet worden gevolgd. </antwoord>
      <antwoord nummer="7">Het is mij niet bekend dat er plastisch chirurgen zijn die soms enkele maanden van het jaar niet werken. Ook de Nederlandse Vereniging voor Plastische Chirurgie kon dit niet bevestigen. </antwoord>
      <antwoord nummer="8">Slechts voor een beperkt aantal specialismen hebben de ziekenhuizen de mogelijkheid om extra ziekenhuisbudget te ontvangen om het aantrekken van een nieuwe specialist te bekostigen. Bij plastische chirurgie is dat niet het geval. Uitbreiding van het specialisme plastische chirugie met bijbehorend extra ziekenhuisbudget is dan ook enkel mogelijk door substitutie met een ander specialisme. Het capaciteitsorgaan dat 1 januari as. gaat werken, zal een goede schatting moeten maken over het voor de komende jaren benodigde aantal plastisch chirurgen. Er zijn op dit ogenblik nauwelijks of geen werkloze plastisch chirurgen die op heel korte termijn kunnen instromen. Voorlopig zal de nadruk dus vooral moeten liggen op een verdere optimalisering van de efficiency. </antwoord>
      <antwoord nummer="9 en 10">Ja, de Nederlandse Verening voor Plastische Chirurgie heeft inderdaad de problemen op het gebied van plastische chirurgie enkele malen onder mijn aandacht gebracht. In haar brief van 12 oktober 1998 heeft de vereniging aangegeven geen verantwoordelijkheid meer te kunnen dragen voor de gevolgen van de lange wachttijden. Om de wachtlijstproblematiek aan te pakken heb ik in 1997 de zgn. lokale initiatieven gevraagd te komen met voorstellen ter vermindering van de wachtlijsten. Bij de aanvragen vanuit deze initiatieven voor middelen uit het wachtlijstfonds bleken de gevoelde knelpunten hoofdzakelijk te liggen op het terrein van cardiochirurgie, oogheelkunde en orthopedie. Bij deze specialismen is vervolgens dan ook prioriteit gelegd. In 1998 heb ik wederom geld beschikbaar gesteld voor terugdringen van lange wachttijden. De aanpak hierbij was echter anders dan in 1997. Ziekenhuizen kunnen nu in het lokale overleg met de zorgverzekeraar extra productie-afspraken maken voor elk gewenst specialisme. Dus kunnen de ziekenhuizen met verzekeraars ook afspraken maken over het terugbrengen van wachtlijsten voor de plastische chirurgie. In de meerjarenafspraken die partijen 5 november jl. hebben getekend, ligt de basis voor een gemeenschappelijke verantwoordelijkheid voor de aanpak van de wachtlijstproblematiek. Ik heb geen reden om aan te nemen dat partijen die verantwoordelijkheid niet zullen oppakken. </antwoord>
      <antwoord nummer="11">Orthopedie en oogheelkunde kennen eveneens forse knelpunten op het gebied van wachtlijsten. Dit is de reden dat vooral deze specialismen, samen met cardiochirurgie, veel aandacht hebben gekregen in het wachtlijstbeleid tot nu toe. Signalen dat men de verantwoordelijkheid niet langer op zich wil nemen hoor ik niet. </antwoord>
      <noten afkomstig="antwoord"/>
   </antwoorden>
</kvr>
