<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sipkes (GroenLinks) over de pers in Ethiopië. (Ingezonden 27 februari 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6812
</item>
         <item attribuut="Inhoud">Betreft arrestaties van journalisten en het sluiten van 4 tijdschriften.</item>
         <item attribuut="Rubriek">Communicatie, media en informatievoorziening (Pers) Staats- en bestuursrecht (Grondrechten)</item>
         <item attribuut="Trefwoorden">Ethiopië Mensenrechten Pers</item>
         <item attribuut="Vindplaats">Kamervragen met antwoord 1997-1998, nr. 981, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1998-03-25</item>
         <item attribuut="Datum_indiening">1998-02-27</item>
         <item attribuut="Document-id">KVR6812</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2013" allpagenumbers="2013 2014" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6812" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="981" onderwerp="" indiendatum="1998-02-27">
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="1998-03-25">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kunt u bevestigen dat in januari jl. in Ethiopië (opnieuw) journalisten zijn gearresteerd en tijdschriften gesloten? Bent u bekend met de aanklachten die tegen de 14 journalisten zijn ingebracht en de reden(en) waarom de 4 tijdschriften zijn gesloten? <voetnoot nummer="1"/>
      </vraag>
      <vraag nummer="2">Wat is momenteel het lot van de 14 journalisten? Worden ook nog andere, eerder of later gearresteerde journalisten in Ethiopië vastgehouden? Zo ja, op welke gronden? </vraag>
      <vraag nummer="3">Deelt u de opvatting van de Ethiopische bond van vrije journalisten dat in dat land een «nieuwe campagne van intimidatie van de onafhankelijke pers» wordt gevoerd? </vraag>
      <vraag nummer="4">Kunt u bevestigen dat de Oromo’s de grootste etnische groep in Ethiopië, zwaar wordt onderdrukt door de regering, waarbij martelingen, arrestaties zonder aanklacht, executies, verbrandingen van dorpen en concentratiekampen tot de dagelijkse praktijk behoren? </vraag>
      <vraag nummer="5">Wat is uw algeheel oordeel over de mensenrechtensituatie in Ethiopië? </vraag>
      <vraag nummer="6">Bent u bereid – bilateraal en in EU-verband – uw zorg over de onderdrukking van de Oromo’s en de persbreidel aan de regering in Adis Abeba over te brengen? </vraag>
      <noten afkomstig="vraag">
         <noot nummer="1" datum="1998-02-9" bron="Trouw">Trouw, 9 februari 1998</noot>
      </noten>
   </vragen>
   <antwoorden aantal="5">
      <antwoord nummer="1 en 2">De in het betrokken artikel in Trouw van 9 februari jongstleden genoemde groep van veertien journalisten kon niet als zodanig worden geïdentificeerd. In Ethiopië worden met enige regelmaat journalisten gearresteerd, over het algemeen zonder in staat van beschuldiging te worden gesteld en zonder te worden voorgeleid. Meestal worden zij na korte tijd weer op borg vrijgelaten. Voor zover bekend is het nog niet voorgekomen dat in Ethiopië tijdschriften of kranten op bevel van hogerhand werden gesloten. Wel komt het regelmatig voor, dat tijdschriften en kranten enige tijd niet verschijnen, zonder duidelijke oorzaak, doch veelal door gebrek aan middelen. </antwoord>
      <antwoord nummer="3">De pers in Ethiopië verkeert doorgaans in een onvrije situatie. Aanwijzingen, waaruit zou kunnen worden opgemaakt, dat het regeringsbeleid ten aanzien van de onafhankelijke pers recentelijk zou zijn verhard, ontbreken evenwel. </antwoord>
      <antwoord nummer="4">Berichten over onderdrukking van Oromo’s, zoals in deze vraag bedoeld, hebben ook mij bereikt, maar kunnen door mij niet worden bevestigd. Wel is mij bekend, dat de afgelopen maanden enkele tientallen Oromo’s zijn gearresteerd, van wie het merendeel zich nog in detentie bevindt. </antwoord>
      <antwoord nummer="5">De mensenrechtensituatie in Ethiopië laat helaas nog te wensen over. Naar mijn mening doet de Ethiopische regering echter pogingen om hierin verbetering te brengen en geconstateerd kan worden dat de laatste jaren op dit gebied vooruitgang is geboekt. Dit laat onverlet dat nog een lange weg moet worden afgelegd eer kan worden gesproken van een bevredigende situatie. </antwoord>
      <antwoord nummer="6">Ja. Nederland voert regelmatig op bilateraal niveau en in multilateraal verband overleg met de Ethiopische autoriteiten over de mensenrechtensituatie. Onder andere gedurende het bezoek van de Ethiopische Minister van Buitenlandse Zaken aan Nederland (november 1997) en mijn recente verblijf in Ethiopië (januari 1998) is van Nederlandse kant de mensenrechtensituatie nadrukkelijk aan de orde gesteld. Ook in de contacten tussen de Nederlandse Ambassade in Addis Abeba en de autoriteiten aldaar wordt zowel in bilateraal als in EU-verband voortdurend blijk gegeven van bezorgdheid over de mensenrechtensituatie in Ethiopië. De ontwikkelingen op het gebied van de mensenrechten, waaronder de positie van de pers en van de Oromo’s, worden nauwlettend gevolgd. </antwoord>
      <noten afkomstig="antwoord"/>
   </antwoorden>
</kvr>
