<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Vermeij en Depla (beiden PvdA) aan de ministers voor Wonen, Wijken en Integratie en van Volkshuisvesting, Ruimtelijke Ordening en Milieubeheer over de voorstellen van Bouwend Nederland om te bouwen in het Groene Hart. (Ingezonden 12 februari 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31369
</item>
         <item attribuut="Inhoud">Vragen over bericht (Cobouw, 4 februari 2008) over vraag Bouwend Nederland bouwlocaties aan te wijzen in het Groene Hart, omdat na 2008 (gezien de woningvraag) een nijpend tekort aan bouwlocaties zou ontstaan om aan de woningvraag te voldoen.</item>
         <item attribuut="Rubriek">Bouw (Woningbouw) Natuur (Landelijke gebieden)</item>
         <item attribuut="Trefwoorden">Landelijke gebieden West-Nederland Woningbouw</item>
         <item attribuut="Vindplaats">Kamervragen met antwoord 2007-2008, nr. 1782, Tweede Kamer</item>
         <item attribuut="Vraagnr_bij_indiening">2070811260</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="PvdA">Vermeij Depla</persoon>
         </item>
         <item attribuut="Datum_reaktie">2008-03-26</item>
         <item attribuut="Datum_indiening">2008-02-12</item>
         <item attribuut="Document-id">KVR31369</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3637" allpagenumbers="3637 3638" vetnummer="2070811260" code="0708tkkvr1782" lopendefooter="Tweede Kamer, vergaderjaar 2007–2008, Aanhangsel" filenaam="KVR31369" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1782" onderwerp="" indiendatum="2008-02-12">
         <vrager partij="PvdA" oorsprong="parlement">Vermeij Depla</vrager>
         <vraagt-aan>de ministers voor Wonen, Wijken en Integratie en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2008-03-26">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Deelt u de mening van Bouwend Nederland dat er na 2008 een nijpend tekort aan bouwlocaties ontstaat? Zo ja, welke maatregelen worden genomen om tegen die tijd over voldoende bouwlocaties te beschikken om aan de woningvraag te kunnen voldoen? <voetnoot nummer="1"/>
      </vraag>
      <vraag nummer="2">Deelt u de mening van Bouwend Nederland dat de bouwopgave na 2008 deels in het Groene Hart gerealiseerd zou moeten worden? </vraag>
      <vraag nummer="3">Onderschrijft u de observatie van Bouwend Nederland dat het Groene Hart op dit moment «sluipenderwijs wordt volgebouwd» en dus «het restrictieve beleid niet goed gehandhaafd» wordt? Hoeveel woningen zijn er de afgelopen vijf jaar in het Groene Hart gebouwd? Hoeveel woningen hadden er gebouwd mogen worden op grond van het uitgangspunt «migratiesaldo nul»? </vraag>
      <vraag nummer="4">Welke maatregelen gaat u nemen, indien er daadwerkelijk meer is gebouwd dan was afgesproken, om de handhaving te versterken? </vraag>
      <vraag nummer="5">Hoeveel procent van het totaal aantal gebouwde woningen in het Groene Hart is een sociale huurwoning respectievelijk een sociale koopwoning? </vraag>
      <vraag nummer="6">Onderschrijft u de stelling van Bouwend Nederland dat de kwaliteit van het Groene Hart beter wordt beschermd wanneer er een beperkt aantal gebieden wordt aangewezen voor woningbouw? Zo ja, waarom? Zo neen, waarom niet? </vraag>
      <noten afkomstig="vraag">
         <noot nummer="1" datum="2008-02-4" bron="Cobouw" titel="wijs bouwlocaties aan in het Groene Hart">Cobouw, 4 februari 2008: «wijs bouwlocaties aan in het Groene Hart»</noot>
      </noten>
   </vragen>
   <antwoorden aantal="6">
      <antwoord nummer="1">Nee, ik deel de mening van Bouwend Nederland op dit punt niet. Het IPO doet in samenwerking met VROM en met ondersteuning van het RIGO jaarlijks onderzoek naar de hoeveelheid beschikbare zachte en harde plancapaciteit, onder andere in relatie tot de afgesproken aantallen te bouwen woningen in de woningbouwafspraken. Hieruit blijkt (nog) niet dat er in de periode 2007 tot 2010 een nijpend tekort aan bouwlocaties zou ontstaan. Wel is het zo dat in een enkele regio (Holland Rijnland, Haaglanden, Drenthe en Groningen–Assen) de hoeveelheid beschikbare harde plancapaciteit op peildatum 1 januari 2007 onvoldoende was om volledig aan de woningbouwafspraken te kunnen voldoen. Mijn inzet, in bestuurlijk overleg met deze regio’s, is erop gericht om die capaciteitstekorten, voorzover dat nog mogelijk is voor 2010, in te lopen. Wanneer dit onverhoopt niet mocht lukken, wordt dit uiteraard meegenomen bij de nieuwe woningbouwafspraken ten behoeve van de verstedelijkingsopgaven vanaf 2010. Het kabinet wil in de loop van 2009 deze regionale verstedelijkingsafspraken maken voor de periode 2010–2015–2020. In het kader van deze verstedelijkingsafspraken heeft dit kabinet de inzet om in het kader van Randstad Urgent een aantal majeure verstedelijkingsprojecten te stimuleren en te versnellen: onder meer duurzaam bouwen in de Utrechtse regio, Oude Rijnzone, Haarlemmermeer, Zuidplaspolder, Almere. Daarbij gaat het niet alleen om woningbouw, maar om integrale verstedelijkingsopgaven. </antwoord>
      <antwoord nummer="2">Nee. Het beleid met betrekking tot nationale landschappen als het Groene Hart biedt onder voorwaarden mogelijkheden voor woningbouw. De woningbouw moet de ruimtelijke kwaliteiten van het landelijk gebied in stand houden of versterken. De woningbouwopgave in het groene hart is beperkt tot de lokale en regionale behoefte (migratiesaldo 0). Grootschalige woningbouw ten behoeve van de behoefte buiten het Groene Hart is dus niet aan de orde. Ik merk daarbij overigens op dat binnen deze uitgangspunten ook in het Groene Hart (gebundelde) woningbouwlocaties zijn geprojecteerd of worden verkend, zoals in het project Oude Rijnzone (tussen Leiden en Alphen) of de verkenning, in het kader van de verstedelijkingsopgave Utrecht, in het gebied Utrecht-West/Woerden. </antwoord>
      <antwoord nummer="3">Nee, deze observatie onderschrijf ik niet. De Nota Ruimte bevat de kwantitatieve (migratiesaldo 0) en kwalitatieve (beschrijving van de kernkwaliteiten van het Groene Hart) uitgangspunten die het kader vormen voor de woningbouw. De drie betrokken provincies werken deze uitgangspunten op dit moment uit naar kwaliteiten per deelgebied en in een Groene Hart-brede woningbouwprogrammering. Deze uitwerking zal vervolgens planologisch worden verankerd in de provinciale structuurvisies. In de afgelopen vijf jaar (2002 t/m 2006) zijn er in het Groene Hart ca. 8000 woningen gebouwd (uitbreiding voorraad). Regiospecifieke woningproductiecijfers over 2007 (CBS) komen in de tweede helft van april beschikbaar. Op basis van het uitgangspunt «migratiesaldo 0» mogen er in het Groene Hart in de periode 2004–2020 maximaal 35.700 woningen gebouwd worden. Dat is gemiddeld per jaar ruim 2.200 woningen. De productie in de afgelopen vijf jaar blijft daar dus (ruim) onder. </antwoord>
      <antwoord nummer="4">Zie het antwoord op vraag 3. </antwoord>
      <antwoord nummer="5">In de periode 2002–2006 is 17% van alle nieuwbouwwoningen in het Groene Hart (huur en koop) gebouwd door corporaties. Van deze, door corporaties gebouwde woningen is 57% een huurwoning. Dat totaal in die periode bedroeg ca. 800 woningen. </antwoord>
      <antwoord nummer="6">Ja, in een waardevol en kwetsbaar gebied als het Groene Hart is het van groot belang om de woningbouw zoveel mogelijk te bundelen. Daarmee wordt het beslag op het open, landelijk gebied beperkt. Daarnaast biedt bundeling de mogelijkheid om het voorzieningendraagvlak op peil te houden. Dat wordt op het niveau van de kernen bereikt door in eerste instantie de binnenstedelijke mogelijkheden te benutten en door de uitbreidingsmogelijkheden te reguleren (het contourenbeleid van de provincies). Op het niveau van het Groene Hart als geheel gebeurt dit door bundelingsgebieden aan te wijzen (zoals de Oude Rijnzone). </antwoord>
      <noten afkomstig="antwoord"/>
   </antwoorden>
</kvr>
