<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ploeg (PvdA) over parallel-import van cd's. (Ingezonden 13 augustus 1996); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3717
</item>
         <item attribuut="Rubriek">Burgerlijk recht en burgerlijk procesrecht (Intellectueel en industrieel eigendom) Handel en economie (Import) Handel en economie (Mededinging)</item>
         <item attribuut="Trefwoorden">Import Industriële eigendom Mededinging</item>
         <item attribuut="Vindplaats">Kamervragen met antwoord 1996-1997, nr. 54, Tweede Kamer</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Van der Ploeg</persoon>
         </item>
         <item attribuut="Datum_reaktie">1996-09-27</item>
         <item attribuut="Datum_indiening">1996-08-13</item>
         <item attribuut="Document-id">KVR3717</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="107" allpagenumbers="107 108 109" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="54" onderwerp="" indiendatum="1996-08-13">
         <vrager partij="PvdA" oorsprong="parlement">Van der Ploeg</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u de uitspraak van de president van de Utrechtse rechtbank in de zaak tussen de NVPI en de Amersfoortse detaillist T. de Haard? <voetnoot nummer="1"/>
      </vraag>
      <vraag nummer="2">Deelt u de mening, dat in de zaak van parallel-import van cd’s geen sprake is van piraterij, dumping of monopoliewinsten ten behoeve van het terug verdienen van de kosten van onderzoek en ontwikkeling? </vraag>
      <vraag nummer="3">Heeft u informatie, dat in de praktijk parallel-import ook bij andere produkten dan cd’s, merkkleding of parfum speelt? Is u de omvang van parallel-import bekend? </vraag>
      <vraag nummer="4">Hebt u begrip voor de burger die voelt, dat de kleine detaillisten gedwongen worden onderling in scherpe concurrentie met elkaar te treden terwijl de «grote jongens» onderling de markt mogen verdelen en prijsafspraken maken? </vraag>
      <vraag nummer="5">Deelt u de mening, dat het verbod op parallel-import van cd’s en andere artikelen op grond van de Benelux Merkenwet in strijd is met de doelstelling van vrijhandel en gezonde concurrentieverhoudingen zoals onder andere is beoogd in de nieuwe wet economische mededinging? Vindt u dat de Benelux Merkenwet onbedoeld leidt tot bescherming van machtsposities waarvoor de consument de rekening gepresenteerd krijgt? </vraag>
      <vraag nummer="6">Zo ja, bent u bereid op korte termijn een revisie van het Europese merkenrecht bij uw Europese collega’s aan te snijden? </vraag>
      <vraag nummer="7">Deelt u de mening, dat de Nederlandse burger het recht behoort te hebben via Internet en andere kanalen of als toerist direct cd’s en andere merkprodukten vanuit buiten de Europese Unie aan te schaffen? Vindt u een verplichting op Internet-acces providers de deur te sluiten voor aanbieders van buiten de Europese Unie gewenst? Vindt u het aanpakken van de eindgebruiker gewenst? </vraag>
      <vraag nummer="8">Wordt in de praktijk zelfs parallel-import uit de rest van de Europese Unie bemoeilijkt of onmogelijk gemaakt vanwege de eis dat het produkt niet veranderd of de gebruiksaanwijzing niet vertaald mag worden? Deelt u de mening, dat dit afbreuk doet aan het ideaal van de interne markt? Kunt u hier actie tegen ondernemen? </vraag>
      <vraag nummer="9">Onderzoekt de Economische Controledienst sinds mei van dit jaar of er in de cd-branche prijsafspraken bestaan? Wanneer is hier uitsluitsel over? Kan het vermoeden, dat er in de cd-branche strikte leveringsvoorwaarden gesteld worden door de producenten en licentiehouders, bevestigd worden? </vraag>
      <noten afkomstig="vraag">
         <noot nummer="1">Volkskrant, 7 augustus 1996. NVPI = Nederlandse Vereniging van Producenten en Importeurs van Beeld-en Geluiddragers</noot>
      </noten>
   </vragen>
   <antwoorden aantal="5">
      <antwoord nummer="3">Het is bekend dat met name bij merkartikelen parallelimport een rol speelt. Gegevens over de omvang zijn mij niet bekend. </antwoord>
      <antwoord nummer="4">De regels van de Wet op de naburige rechten en de Benelux Merkenwet maken geen onderscheid tussen grote en kleine ondernemers en gelden gelijkelijk voor beide groepen. Het in de vraag vermelde gevoel kan dan ook niet op goede gronden met deze regelingen in verband worden gebracht. Ook de wettelijke verboden met betrekking tot prijsafspraken en marktverdeling gelden voor zowel grote als kleine ondernemers. 5, 6 In de beide Europese richtlijnen, die relevant zijn voor de in het vorige antwoord genoemde wetten, is in het beginsel van gemeenschapsuitputting neergelegd, hetgeen inhoudt dat nadat een artikel door of met toestemming van de rechthebbende binnen de EER in het verkeer is gebracht diens mogelijkheden zijn uitgeput om zich te verzetten tegen verhandeling daarvan op de Europese markt. Darmee kwam een eind aan de mogelijkheid dat de lidstaten de uitputting tot hun nationale grondgebied beperkten. De gemeenschapsuitputting verschilt eveneens van het beginsel van wereldwijde uitputting: dan houden de mogelijkheden op zodra het artikel ergens ter wereld door of met toestemming van de rechthebbende in het verkeer is gebracht. Aan de keuze voor het beginsel van gemeenschapsuitputting bij de totstandkoming van de merkenrichtlijn (89/104/EEG van 21 december 1988) lag een op Europees niveau gemaakte belangafweging ten grondslag, waarbij overwegingen van vrije handel en gezonde concurrentieverhoudingen wel een rol hebben gespeeld, maar niet doorslaggevend zijn geweest. Bij bedoelde afweging diende een gemeenschappelijke oplossing gevonden te worden, die aanvaardbaar was voor landen met uiteenlopende opvattingen en tradities terzake. In kringen van het bedrijfsleven bestond voorts een vrij brede weerstand tegen invoering van het beginsel van wereldwijde uitputting, dat aanvankelijk in de ontwerp-richtlijn was opgenomen, omdat dat het voeren van regionale marktstrategiee¨n, die inspelen op verschillen in welvaartsniveau of gebruikerseisen, zou bemoeilijken. Dit zou, zo meende men, een miskenning inhouden van de kosten en moeite die nodig zijn om aan een merk bekendheid te geven. Deze opvatting vond weerklank in de opstelling van het Europese Parlement ten aanzien van de ontwerp-richtlijn. De keuze voor het beginsel van gemeenschapsuitputting waartoe het uiteindelijk gekomen is, sloot ook aan bij datgene wat in de rechtspraak van het Europese Hof van Justitie vereist werd geacht in verband met het vrije verkeer van goederen binnen Europa. Wat betreft de naburige rechten heeft in de onder 1 genoemde zaak de rechter vastgesteld dat de parallelimport van buiten de EER een inbreuk vormde op de naburige rechten van eiseressen. Die uitleg van de wet spoort dan met het antwoord dat de Europese Commissie op een vraag van het Europese Parlement heeft gegeven (PbEG 1994, C340). De Commissie stelt in dat antwoord dat de richtlijn betreffende het verhuur- en uitleenrecht (92/100/EEG van 19 november 1992) de lidstaten verbiedt internationale uitputting toe te passen en aldus moet worden begrepen dat de rechthebbenden het recht hebben parallelimport vanuit derde landen te verhinderen. Deze benadering zou vongens de Commissie consistent zijn met de bepalingen met betrekking tot uitputting die in een aantal andere richtlijnen op het gebied van intellectuele en industrie¨le eigendom kunnen worden gevonden (de Commissie wijst op de merkenrichtlijn uit 1989). De overwegingen die bij het bedrijfsleven leefden ten aanzien van het merkenrecht speelden ook bij de naburige rechten. In de onder 1 bedoelde zaak is overigens hoger beroep ingesteld. In een andere zaak – die werd gewezen voordat beide wetten werden aangepast en eveneens op naburige rechten betrekking had – is dezelfde problematiek al eerder aan de orde gesteld. In deze laatste zaak is inmiddels cassatie ingesteld. Ik beschik over onvoldoende gegevens om te kunnen beoordelen of op Europees niveau de bezwaren die aan de destijds gemaakte keuze verbonden zijn voor vrijhandel en gezonde concurrentieverhoudingen, thans als zodanig zwaar worden ervaren dat de herziening van de desbetreffende regelingen met kans op succes aan de orde kan worden gesteld. Het is echter mijn voornemen om hierover op korte termijn in contact te treden met de diensten van de Europese Commissie. Daarnaast zullen de te verwachten verdere ontwikkelingen in de rechtspraak zowel op nationaal als eventueel ook op Europees niveau nauwlettend worden gevolgd. Bij lopende onderhandelingen in Brussel, zoals op het gebied van de tekeningen en modellen, zal van Nederlandse zijde in het licht van de thans feitelijke aan de dag getreden nadelen van het beginsel van gemeenschapsuitputting de op dit punt te maken keuze uitdrukkelijk aan de orde worden gesteld. </antwoord>
      <antwoord nummer="7">Wat het intellectueel-eigendomsrecht betreft kan eenieder voor prive´-gebruik cd’s aanschaffen, waar dan ook en via welk verkoopkanaal dan ook. Of een access-provider aansprakelijk kan worden gesteld voor over het Internet gepleegde inbreuken hangt af van de vraag in hoeverre rechten worden geschonden en of de access-provider daarvan een verwijt kan worden gemaakt. Die vraag is uiteindelijk ter beoordeling van de burgerlijke rechter. Een door de overheid op te leggen verplichting om de deur te sluiten voor aanbieders van buiten de EER is wat mij betreft niet aan de orde. Evenmin acht ik het aanpakken van de eindgebruikers wenselijk. </antwoord>
      <antwoord nummer="8">Het is onder de Benelux Merkenwet niet mogelijk zich tegen parallelimport van binnen de EER te verzetten, tenzij daar voor de merkhouder gegronde redenen toe zijn. Volgens de thans geldende rechtspraak kan daarvan bijvoorbeeld sprake zijn als de toestand van het product zodanig is veranderd dat de herkomstfunctie van het merk in gedrang is. Dit doet naar mijn mening niet wezenlijk afbreuk aan het vrije verkeer van goederen. </antwoord>
      <antwoord nummer="9">De Economische Controledienst voert sinds enige tijd een onderzoek uit naar een leveringsweigering wegens het voornemen van een detailhandelaar in de muzieksector om beneden een door de leverancier vastgestelde adviesprijs te verkopen. Dit onderzoek zal naar verwachting over enkele weken worden afgerond. </antwoord>
      <noten afkomstig="antwoord"/>
   </antwoorden>
</kvr>
