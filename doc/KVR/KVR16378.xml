<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Klein Molenkamp (VVD) aan de staatssecretaris van VROM over opslag zinkconcentraat in de Rotterdamse haven. (Ingezonden 27 augustus 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16378
</item>
         <item attribuut="Inhoud">Vragen naar aanleiding van het bericht dat bij European Bulk Services (E.B.S.) B.V. sedert 1991 zinkconcentraat dat uit Duitsland afkomstig is, wordt opgeslagen, in strijd met de Wet chemische afvalstoffen.</item>
         <item attribuut="Rubriek">Milieu (Gevaarlijke stoffen) Milieu (Milieudelicten) Verkeer, vervoer en waterstaat (Havens)</item>
         <item attribuut="Trefwoorden">Duitsland Gevaarlijke afvalstoffen Havens Milieudelicten</item>
         <item attribuut="Vindplaats">Kamervragen met antwoord 2002-2003, nr. 86, Tweede Kamer</item>
         <item attribuut="Vraagnr_bij_indiening">2010214420</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">Klein Molenkamp</persoon>
         </item>
         <item attribuut="Datum_reaktie">2002-10-01</item>
         <item attribuut="Datum_indiening">2002-08-27</item>
         <item attribuut="Document-id">KVR16378</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="175" allpagenumbers="175 176" vetnummer="2010214420" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16378" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="86" onderwerp="" indiendatum="2002-08-27">
         <vrager partij="VVD" oorsprong="parlement">Klein Molenkamp</vrager>
         <vraagt-aan>de staatssecretaris van VROM</vraagt-aan>
      </vraagdata>
      <antwoorddata antwoorddatum="2002-10-1">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Bent u bekend met het feit dat in de Rotterdamsa haven bij European Bulk Services (E.B.S.) B.V. sedert 1991 zinkconcentraat dat uit Duitsland afkomstig is, wordt opgeslagen? </vraag>
      <vraag nummer="2">Is het juist dat uw ministerie het betreffende zinkconcentraat in 1991 als gevaarlijk afval (toen nog «chemisch afval») heeft aangemerkt en bent u van mening dat in dat geval de Duitse afzenders, met de overbrenging van het zinkconcentraat naar de Rotterdamse haven met de Wet chemische afvalstoffen, in overtreding zijn geweest? </vraag>
      <vraag nummer="3">Is het waar dat de betrokken Duitse autoriteiten hetzelfde materiaal niet als gevaarlijk chemisch afval kwalificeerden, zoals uw ministerie wel deed, doch als «Wirtschaftsgut», derhalve als «economische goederen»? Zo ja, hoe is het mogelijk dat hetzelfde materiaal door twee lidstaten verschillend wordt gekwalificeerd, terwijl het begrip «afval» voor de betrokken lidstaten gelijkluidend is gedefinieerd in de Europese Richtlijn van de Raad van 15 juli 1975, nr. 75/442/EEG? </vraag>
      <vraag nummer="4">Is het waar dat als gevolg van afwezigheid van een eenduidige kwalificatie van het zinkconcentraat uw ambtsvoorganger geen retourzending naar Duitsland heeft gelast en feitelijk geen retourzending heeft plaats gevonden? Wat was hiervan de reden? </vraag>
      <vraag nummer="5">Is het u bekend dat waarschijnlijk rond 1990 een soortgelijke partij «zinkconcentraat» in Nederland is ingevoerd en uw ambtsvoorganger toen wel heeft zorggedragen voor retourzending van die partij? </vraag>
      <vraag nummer="6">Bent u ermee bekend dat wegens hoge verwerkingskosten het zinkconcentraat op de locatie niet kan worden verwijderd en het betrokken bedrijf – als onschuldige derde – schade lijdt nu het één van zijn silo’s wegens de opslag van het zinkconcentraat niet kan gebruiken? Bent u ermee bekend dat het bedrijf waar het materiaal noodgedwongen ruim 11 jaar ligt opgeslagen uw ministerie bij brief van 11 november 1999 officieel heeft verzocht bij te dragen aan de oplossing van dit probleem en tegen het gevolgde negatieve besluit van 21 januari 2000 (met kenmerk 050100011T/EvD) een bezwaarschrift heeft ingediend? Om welke reden blijft uw beslissing op het bezwaarschrift uit? </vraag>
      <vraag nummer="7">Bent u bereid wegens de inmiddels in 1994 in werking getreden EVOA (Europese Verordening voor de Overbrenging van Afvalstoffen) de Duitse autoriteiten om retourzending te verzoeken? </vraag>
      <vraag nummer="8">Hoe is het mogelijk dat door verschil van regelgeving tusssen Duitsland en Nederland enerzijds en gebrek aan besluitvorming van uw ministerie anderzijds een zodanige impasse is ontstaan dat de partij zinkconcentraat ruim 11 jaar «nutteloos» en tegen hoge kosten wordt opgeslagen? </vraag>
      <vraag nummer="9">Bent u voornemens deze zaak voor 1 november 2002 tot een oplossing te brengen? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ja, mijn ministerie heeft in 1991 de betreffende partij aangemerkt als chemisch afval. Ik ben van mening dat de Duitse afzenders met de overbrenging van de als zinkconcentraat aangemerkte partij naar de Rotterdamse haven de Wet chemische afvalstoffen hebben overtreden. </antwoord>
      <antwoord nummer="3">Ja. De betrokken Duitse autoriteiten kwalificeerden hetzelfde materiaal als «Wirtschaftsgut», derhalve als economische goederen. Naar het oordeel van de Duitse autoriteiten was het volgens de Duitse afvalstoffenwetgeving geen (gevaarlijke) afvalstof; de Europese richtlijn van de Raad van 15 juli 1975, nr. 75/442/EEG was volgens hen niet van toepassing. Volgens de Nederlandse overheid viel de partij op grond van op 18 januari 1991 genomen monsters onder het indertijd van kracht zijnde Besluit aanwijzing chemische afvalstoffen (BACA) en vielen de afvalstoffen derhalve onder het regime van de toenmalige Regeling in-, uit- en doorvoer (RIUD) van de Wet chemische afvalstoffen (Wca). De Nederlandse en Duitse overheid kwalificeerden de partij volgens verschillende regimes. </antwoord>
      <antwoord nummer="4">Mijn ambtsvoorganger heeft in 1991 de Duitse overtreders wel degelijk gelast de partij terug te nemen, op straffe van een dwangsom. Omdat de betreffende bedrijven kort hierna failleerden, heeft feitelijke uitvoering van de last nooit plaatsgevonden. Doordat verschillende overheden (de deelstaat Noordrijn-Westfalen en het ministerie van VROM) over de juridische status van het materiaal van mening verschilden is de Duitse overheid niet formeel gelast de stoffen terug te nemen. Uiteindelijk bleek dat op grond van de toenmalige regelgeving juridisch ook niet mogelijk. </antwoord>
      <antwoord nummer="5">Nee. Er is geen retourzending gelast door mijn ambtsvoorganger in 1990. Ten aanzien van een soortgelijke partij zinkconcentraat die op 26 mei 1990 werd bemonsterd merk ik het volgende op. Deze partij was per schip onderweg naar Rotterdam en werd aangetroffen en bemonsterd te Lobith. De monsterneming werd uitgevoerd door de Inspectie Milieuhygiëne. De analyseresultaten zijn bekend. Het schip is zeer waarschijnlijk vrijwillig teruggekeerd naar Duitsland. Zoiets werd destijds niet in een verslag of afloopbericht vastgelegd. </antwoord>
      <antwoord nummer="6">Ja, mij is bekend dat het betrokken bedrijf schade lijdt nu het één van zijn silo’s wegens de opslag van zinkconcentraat of afval niet kan gebruiken. In de vraag wordt gesteld dat het betrokken bedrijf als onschuldige derde schade lijdt. Het betrokken transport vond echter plaats op grond van een contract tussen EBS en Duitse bedrijven, een privaat contract inzake het doorzenden van een partij zinkconcentraat. Na het vaststellen van de overtreding door de Inspectie Milieuhygiëne (IMH) had EBS de Duitse bedrijven aansprakelijk kunnen stellen voor het leveren van afval in plaats van economische goederen. Het aansprakelijk stellen van de overheid acht ik dan ook onjuist. Ja, ik ben ermee bekend dat EBS mijn ministerie bij brief van 11 november 1999 officieel heeft verzocht bij te dragen aan de oplossing van dit probleem en tegen het gevolgde negatieve besluit van 21 januari 2000 een bezwaarschrift heeft ingediend. De beslissing op bezwaar is op 6 september 2002 genomen door de minister van VROM (kenmerk VI/BZ/1459) en deze vertraging is mede het gevolg van tijdrovend historisch onderzoek. </antwoord>
      <antwoord nummer="7">Nee. De zaak moet behandeld worden op grond van de in 1991 vigerende wetgeving. Vanaf 1991 tot en met 1993 heeft mijn ambtsvoorganger de Duitse bondsminister hierover benaderd, maar naar het oordeel van de Duitse autoriteiten was de afvalstoffenwetgeving op deze stoffen niet van toepassing. Het afwijkende oordeel van buitenlandse autoriteiten ten aanzien van de status van een bepaalde stof is echter voor mij geen reden om mijn oordeel in dezen te herzien. Voor die beoordelingsvraag is volgens de Raad van State (vergelijk de uitspraak van 3 januari 1996, F03.95.0735) bepalend wat hier te lande als geldend recht moet worden beschouwd. Zoals vermeld gaat het bovendien in eerste instantie om een privaatrechtelijk geschil tussen Nederlandse en Duitse bedrijven. </antwoord>
      <antwoord nummer="8">Het ministerie van VROM kan geen gebrek aan besluitvorming verweten worden. Op het gebied van handhaving is indertijd correct en tijdig opgetreden. </antwoord>
      <antwoord nummer="9">Op grond van het bovenstaande heb ik niet de verantwoordelijkheid en beschik ik niet over de middelen om het gevaarlijke afval definitief te (doen) verwijderen. De definitieve verwijdering van het zinkconcentraat is een zaak tussen het bedrijf en het op grond van de Wet milieubeheer bevoegde gezag. De financiële kant van de oplossing komt voor rekening van het bedrijf. Wel zal ik alle betrokken partijen uitnodigen voor een gesprek om te bezien hoe het probleem kan worden opgelost. </antwoord>
      <noten afkomstig="antwoord"/>
   </antwoorden>
</kvr>
