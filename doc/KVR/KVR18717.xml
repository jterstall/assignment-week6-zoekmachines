<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wilders (VVD) en Eurlings (CDA) aan de ministers van Buitenlandse Zaken, van Financiën en voor Ontwikkelingssamenwerking over de mogelijke verduistering van belastinggelden door Arafat. (Ingezonden 25 september 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18717
</item>
         <item attribuut="Inhoud">Vragen naar aanleiding van berichten als zou de Palestijnse leider Arafat tussen 1995 en 2000 grote hoeveelheden belastinggeld hebben onttrokken aan de officiële Palestijnse begroting, in verband met EU-hulp vanwege de slechte economische situatie van de Palestijnse Gebieden en het vredesproces in het Midden-Oosten. Aanvulling op eerdere vragen terzake van de leden Weisglas en Wilders; Aanhangsel van de Handelingen, 2001-2002, 331.</item>
         <item attribuut="Rubriek">Internationale betrekkingen (Algemeen) Ontwikkelingssamenwerking (Nood- en humanitaire hulp) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Nood- en humanitaire hulp Palestijnen</item>
         <item attribuut="Vindplaats">Kamervragen met antwoord 2003-2004, nr. 168, Tweede Kamer</item>
         <item attribuut="Vraagnr_bij_indiening">2030400500</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Wilders</persoon>
            <persoon partij="CDA">Eurlings</persoon>
         </item>
         <item attribuut="Datum_reaktie">2003-10-21</item>
         <item attribuut="Datum_indiening">2003-09-25</item>
         <item attribuut="Document-id">KVR18717</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="363" allpagenumbers="363 364" vetnummer="2030400500" code="0304tkkvr168" lopendefooter="Tweede Kamer, vergaderjaar 2003–2004, Aanhangsel" filenaam="KVR18717" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="168" onderwerp="" indiendatum="2003-09-25">
         <vrager partij="VVD" oorsprong="parlement">Wilders</vrager>
         <vrager partij="CDA" oorsprong="parlement">Eurlings</vrager>
         <vraagt-aan>de ministers van Buitenlandse Zaken, van Financiën en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2003-10-21">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder>de ministers voor Ontwikkelingssamenwerking en van Financiën</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennis genomen van het artikel «Palestijnse miljoenen zoek»? <voetnoot nummer="1"/>
      </vraag>
      <vraag nummer="2" voetnoot="2">Heeft het IMF het afgelopen weekeinde in een rapport <voetnoot nummer="2"/>aangegeven dat de Palestijnse leider Arafat tussen 1995 en 2000 bijna 900 miljoen dollar aan belastinginkomsten buiten de officiële begroting heeft gehouden? Zo ja, hoe beoordeelt u deze bevindingen? </vraag>
      <vraag nummer="3" voetnoot="3 4">Wat is uw oordeel over het feit dat de Palestijnse leider Arafat honderden miljoenen dollars wegsluist, alsmede volgens Forbes <voetnoot nummer="3"/>een privévermogen van 300 miljoen dollar bezit <voetnoot nummer="4"/>, terwijl de economische situatie in de Palestijnse Gebieden uitzichtloos is? </vraag>
      <vraag nummer="4">Is het waar dat de Palestijnse economie volgens het IMF een financiële injectie behoeft van 1,2 miljard dollar om overeind te blijven? </vraag>
      <vraag nummer="5">Bent u van mening dat de internationale gemeenschap geld in de Palestijnse economie zou moeten investeren, terwijl de Palestijnse leider Arafat deze gelden te eigen bate aan de Palestijnse economie onttrekt? </vraag>
      <vraag nummer="6">Heeft volgens u Arafat een politiek belang bij een uitzichtloze economische situatie voor de Palestijnse bevolking? Wakkert dit de steun voor Palestijnse terroristische groeperingen aan? </vraag>
      <vraag nummer="7" voetnoot="5">Herinnert u zich de vragen van de leden Weisglas en Wilders inzake de besteding van EU-hulp door de Palestijnse Autoriteit? <voetnoot nummer="5"/>Kunt u uitsluiten dat belastinginkomsten van de Palestijnse Autoriteit worden besteed aan terroristische activiteiten? </vraag>
      <vraag nummer="8">Maakt het in vraag 1 genoemde artikel niet eens te meer duidelijk dat Arafat een sta-in-de-weg is op de weg naar een levensvatbare Palestijnse staat en duurzame vrede in het Midden-Oosten? </vraag>
      <vraag nummer="9">Welke beleidsconclusies trekt u uit dit rapport van het IMF? </vraag>
      <noten afkomstig="vraag">
         <noot nummer="1" datum="2003-09-22" bron="Trouw">Trouw, 22 september 2003</noot>
         <noot nummer="2" datum="2003-09-15" bron="IMF, West Bank and Gaza: Economic Performance and Reform under Conflict Conditions">IMF, West Bank and Gaza: Economic Performance and Reform under Conflict Conditions, 15 september 2003</noot>
         <noot nummer="3" datum="2003-03-17" bron="Forbes, Auditing Arafat">Forbes, Auditing Arafat, 17 maart 2003</noot>
         <noot nummer="4" datum="2003-03-17" bron="Forbes, Kings, Queens &amp; Despots">Forbes, Kings, Queens &amp; Despots, 17 maart 2003, Arafat staat op de 6e plaats</noot>
         <noot nummer="5" documenttype="Kamervragen" documentnummer="331" documentjaargang="2001-2002">Aanhangsel Handelingen, nr. 331, vergaderjaar 2001–2002.</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Het IMF heeft in het rapport aangegeven dat aanzienlijke inkomsten van de Palestijnse Autoriteit in de periode 1995–2000 buiten de officiële begroting gehouden zijn. Het gaat met name om accijnzen die via de Palestinian Commercial Services Corporation (PCSC) zijn geïnvesteerd in commerciële bedrijven binnen en buiten de Palestijnse gebieden. De opbrengsten van die investeringen zijn vervolgens ook buiten de begroting gehouden. Het IMF komt tot een – wat zij noemt conservatieve – schatting van 898 miljoen dollar die op die manier (accijnzen en investeringsopbrengsten) buiten de begroting zijn gehouden. Het IMF stelt ook vast dat er sindsdien structurele hervormingen zijn doorgevoerd, mede onder sterke druk van de internationale gemeenschap, en dat de controle van het Palestijnse ministerie van Financien o.l.v. minister Fayyad over de overheidsgelden van de Palestijnse Autoriteiten nu sterk is verbeterd. De hervormingen die de Palestijnse Autoriteit heeft doorgevoerd worden door Nederland positief beoordeeld. Een van de hervormingen betreft de instelling van het Palestinian Investment Fund. In dit fonds (dat beheerd wordt door het ministerie van Financiën) zijn inmiddels alle investeringen en commerciële activiteiten van de Palestijnse Autoriteit ondergebracht, inclusief – volgens de IMF-vertegenwoordiger in Gaza en de Westelijke Jordaanoever bij de presentatie van het rapport – het grootste deel van de hogerbedoelde fondsen. Momenteel is er een onafhankelijk extern accountantsonderzoek gaande met betrekking tot dit fonds. </antwoord>
      <antwoord nummer="3">Bestudering van het IMF-rapport leert dat de Palestijnse leider Arafat in de periode 1995–2000 een grote verantwoordelijkheid droeg voor de instandhouding van een ontransparante situatie waarbij in totaal bijna 900 miljoen dollar buiten de begroting werd gehouden. Een formulering als zou Arafat deze gelden persoonlijk hebben «weggesluisd», is in het IMF-rapport niet te vinden. Wat betreft de berichten in Forbes inzake het persoonlijke vermogen van Arafat (volgens het tijdschrift 300 miljoen dollar) moet gesteld worden dat het moeilijk is hierover een uitspraak te doen aangezien het niet duidelijk is op welke informatie het blad zich baseert. </antwoord>
      <antwoord nummer="4 en 5">Tot dusverre is nergens uit het IMF-raport gebleken dat president Arafat ten eigen bate gelden aan de Palestijnse economie onttrekt. De Palestijnse economie bevindt zich thans in een buitengewoon zorgelijke situatie. Zoals ook al aangegeven in het antwoord op vraag 2 heeft de Palestijnse Autoriteit sinds 2000 onder aanvoering van de huidige minister van Financiën Salam Fayyad (tevens voormalig hoge IMF-medewerker) een aantal vergaande financiële hervormingen doorgevoerd. Op grond daarvan heeft Israël de eerder ingehouden BTW tegoeden inmiddels terugbetaald en de maandelijkse afdracht hervat. De inkomsten konden daardoor weer enigszins herstellen, maar de Palestijnse Autoriteiten kampen met structurele tekorten omdat de belastinginkomsten negatief worden beïnvloed door de huidige politieke situatie. Bij de presentatie van het IMF-rapport heeft de IMF-vertegenwoordiger in Gaza en de Westelijke Jordaanoever aangegeven dat ongeveer 1,2 miljard dollar nodig is om de Palestijnse economie weer nieuw leven in te blazen. Zowel voor de Palestijnse burgers als voor het vredesproces is het van belang dat het economisch hervormingsprogramma wordt voortgezet en de Palestijnse economie zich herstelt. De internationale gemeenschap zal bij dat herstel moeten blijven assisteren. </antwoord>
      <antwoord nummer="6">Een uitzichtloze economische situatie voor de Palestijnse bevolking lijkt alleen in het belang van organisaties als Hamas. </antwoord>
      <antwoord nummer="7">Het financieel beheersysteem dat door minister Fayyad is opgesteld, maakt besteding van belastinginkomsten aan terroristische activiteiten zeer onwaarschijnlijk. Israël is dezelfde mening toegedaan, reden waarom de maandelijkse afdrachten sinds de financiële hervormingen zijn hervat. </antwoord>
      <antwoord nummer="8">Zoals ik in antwoord op eerdere kamervragen al heb aangegeven, vormt president Arafat een hinderpaal voor het vredesproces, maar is het tegelijkertijd echter een politieke realiteit dat zijn actieve betrokkenheid nodig is om tot een oplossing te komen. Het rapport van het IMF geeft mij geen aanleiding deze opvatting bij te stellen. </antwoord>
      <antwoord nummer="9">De Palestijnse Autoriteit heeft inmiddels vergaande hervormingen doorgevoerd en daarom wil ik het bestaande beleid voortzetten. Samen met EU-partners, andere donoren en de Palestijnse Autoriteit zal het rapport besproken worden in het kader van de reguliere contacten met betrekking tot het toezicht op de financiën van de Palestijnse Autoriteit. </antwoord>
      <noten afkomstig="antwoord"/>
   </antwoorden>
</kvr>
