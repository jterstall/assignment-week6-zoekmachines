<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rijpstra (VVD) aan de minister van Justitie over het toezicht op de besteding van Goededoelenloterijen. (Ingezonden 23 maart 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20158
</item>
         <item attribuut="Inhoud">Vragen naar aanleiding van artikel "Goed geld zonder grenzen" in NRC Handelsblad van 13 maart 2004, over o.a. de controle op de buitenlandactiviteiten van de Goededoelenloterijen en de Postcodeloterij in het bijzonder, en de rol van Novamedia. Tevens wordt gevraagd wat het ministerie van Justitie ondernomen heeft n.a.v. de zeer kritische adviezen van het college van Toezicht op de Kansspelen.</item>
         <item attribuut="Rubriek">Overheidsfinanciën (Kansspelen)</item>
         <item attribuut="Trefwoorden">Kansspelen</item>
         <item attribuut="Vindplaats">Kamervragen met antwoord 2003-2004, nr. 1433, Tweede Kamer</item>
         <item attribuut="Vraagnr_bij_indiening">2030411140</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Rijpstra</persoon>
         </item>
         <item attribuut="Datum_reaktie">2004-04-27</item>
         <item attribuut="Datum_indiening">2004-03-23</item>
         <item attribuut="Document-id">KVR20158</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3029" allpagenumbers="3029 3030 3031" vetnummer="2030411140" code="0304tkkvr1433" lopendefooter="Tweede Kamer, vergaderjaar 2003–2004, Aanhangsel" filenaam="KVR20158" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1433" onderwerp="" indiendatum="2004-03-23">
         <vrager partij="VVD" oorsprong="parlement">Rijpstra</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2004-04-27">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Hebt u kennisgenomen van het artikel «Goed geld zonder grenzen»? <voetnoot nummer="1"/>
      </vraag>
      <vraag nummer="2">Wat was de precieze aanleiding voor het in 1993 ingestelde onderzoek naar Novamedia en de Postcodeloterij? Wat zijn de conclusies van het onderzoek en tot welke concrete veranderingen heeft het onderzoek geleid? </vraag>
      <vraag nummer="3">Kunt u meer duidelijkheid geven over de zogenaamde buitenlandactiviteiten van de Goededoelenloterijen en de Postcodeloterij in het bijzonder? Waaruit bestaan deze buitenlandactiviteiten precies? Welke rol speelt Novamedia hierin? </vraag>
      <vraag nummer="4">Deelt u de mening dat gelden van het publiek goed worden besteed? Is het waar dat sommige inkomsten van de Postcodeloterij niet als inkomsten worden geboekt en er sprake is van creatief boekhouden? </vraag>
      <vraag nummer="5">Is het waar dat het college van Toezicht op de Kansspelen in 1998 heeft geconstateerd dat er sprake is van «Versluiering van de daadwerkelijke kosten»? Hebt u actie ondernomen naar aanleiding van het advies van het College? Zo ja, welke actie? Zo neen, waarom niet? </vraag>
      <vraag nummer="6">Bent u van mening dat de controle op de Goededoelenloterijen voldoende is? Zo ja, waarom? Zo neen, waarom niet en op welke wijze gaat u hier iets aan veranderen? </vraag>
      <vraag nummer="7">Is het waar dat beneficiënten op verzoek van de Postcodeloterij de jaarstukken hebben aangepast? Welke gevolgen heeft dit volgens u voor de transparantie en de publieke verantwoording van de loterijmarkt? </vraag>
      <vraag nummer="8">Is het waar dat het College van Toezicht op de Kansspelen door de jaren heen zeer kritisch is geweest over de verwevenheid van Novamedia en de Postcodeloterij, het gebrek aan transparantie en publieke verantwoording? Is het waar dat deze adviezen niet zijn opgevolgd door het ministerie van Justitie? Zo ja, waarom niet? Zo neen, kunt u aangeven wat u heeft ondernomen om deze adviezen op te volgen? </vraag>
      <vraag nummer="9">Deelt u de mening dat het toezicht op de loterijmarkt een hoge prioriteit verdient? Deelt u de mening dat deze controle slechts op onafhankelijke en gedegen wijze kan worden uitgevoerd wanneer het controlerende orgaan over voldoende bevoegdheden beschikt? </vraag>
      <vraag nummer="10">Hoe beoordeelt u de kritiek van de voorzitter van het College van Toezicht op de Kansspelen? </vraag>
      <vraag nummer="11">Op welke wijze gaat u het nieuwe controlerende orgaan precies vormgeven? </vraag>
      <noten afkomstig="vraag">
         <noot nummer="1">NRC-Handelsblad, 13 maart 2004 (blz. 37)</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Naar aanleiding van kamervragen van de heer Schutte op 26 juni 1992 en om een toezegging van de toenmalige staatssecretaris van Justitie tijdens het mondeling vragenuur op 25 augustus 1992 gestand te doen, is eind 1992 een onderzoek uitgevoerd naar de organisatorische en bestuurlijke verhoudingen en de financiële gang van zaken bij de Stichting Nationale Postcode Loterij (verder: de Postcodeloterij). In het onderzoeksrapport werd geconcludeerd dat de Postcodeloterij door een zeer snelle groei in de periode 1990–1993 haar ontwikkeling niet voldoende kon beheersen. De organisatiestructuur, de verdeling van de opbrengst, de vergoeding voor de initiatiefnemers (verenigd in Novamedia BV), alsmede de controle van overheidswege, waren in 1993 niet (meer) afgestemd op de omvang van de loterij. Op basis van de onderzoeksresultaten zijn de vergunning, reglementen en statuten van de Postcodeloterij aangepast. Zo is bijvoorbeeld een Raad van Toezicht ingesteld en zijn de controleverplichtingen voor de accountant van de loterij aangescherpt. </antwoord>
      <antwoord nummer="3">Op basis van artikel 3 van de Wet op de kansspelen zijn aan de Postcodeloterij, Sponsorloterij en Bankgiroloterij vergunningen verleend voor – kort samengevat – het organiseren van loterijen, teneinde met de opbrengst daarvan enig algemeen belang te dienen. Deze loterijen zijn niet actief in het buitenland. Novamedia BV is houder van de intellectuele eigendomsrechten van het concept «postcodeloterij» en valt als zodanig niet onder de werking van de vergunningen. 4a Ik heb geen signalen ontvangen dat gelden van goededoelenloterijen niet op goede wijze worden besteed. Niettemin vind ik het wenselijk dat er een mechanisme is, waardoor wordt gewaarborgd dat het geld dat de burger aan kansspelen uitgeeft door degelijke en betrouwbare goede doelen wordt besteed. Zoals reeds is aangegeven in de eerste voortgangsrapportage kansspelen (Kamerstukken II, 2001–2002, 24036, nr. 180), is het de bedoeling om certificering voor kansspelbegunstigden verplicht te stellen. Om gecertificeerd te worden, moeten goede doelen voldoen aan strenge eisen op het terrein van bestuur, beleid, besteding en verslaglegging. Een degelijke, betrouwbare en transparante besteding van kansspelgelden wordt zo gewaarborgd. 4 b en 5 In 1998 heeft het College van toezicht op de kansspelen in het onderzoeks- en adviesrapport m.b.t. de Postcodeloterij onder andere gewezen op het salderen van bankkosten en renteopbrengsten door deze loterij. Door (deze) opbrengsten aan de kostenzijde van de balans te plaatsen, worden de kosten laaggehouden. Het College concludeerde dat «door de gehanteerde saldering versluiering van de daadwerkelijke kosten plaatsvindt». Met ingang van het boekjaar 2000 is van «versluiering van de daadwerkelijke kosten» geen sprake meer: op verzoek van de toenmalige staatssecretaris van Justitie worden eventuele salderingen vanaf dit boekjaar expliciet in de jaarrekening vermeld. </antwoord>
      <antwoord nummer="6">Het toezicht op de Staatsloterij, de Postcodeloterij, de Sponsorloterij, de Bankgiroloterij, de Lotto en Autototo was versnipperd en had onvoldoende slagkracht. De afgelopen jaren is een aanvang gemaakt met het concentreren, intensiveren en vernieuwen van het toezicht. Zo heeft de minister van Economische Zaken zijn taken op het terrein van de kansspelen aan mij overgedragen, waardoor mijn verantwoordelijkheid zich thans uitstrekt over het gehele kansspelterrein. Hierover informeerde ik uw Kamer bij brief van 25 maart 2004(kamerstuk II, vergaderjaar 2003–2004, JUST040420). Het toezicht op de landelijke vergunninghouders en de speelautomatenbranche is geïntensiveerd. Ten aanzien van eventuele overtredingen van de vergunningsvoorwaarden door de landelijke vergunninghouders ontbreekt vooralsnog een proportioneel instrumentarium: de kansspelvergunningen kunnen slechts worden ingetrokken. Het toezicht wordt mede daarom vernieuwd: in mijn brief van 7 juli 2003 aan uw Kamer (Kamerstukken II, 2002–2003, 24036, nr. 287) schetste ik de contouren voor het vernieuwde toezicht. In beraad mij thans op de verdere uitwerking van die contouren. </antwoord>
      <antwoord nummer="7">De Postcodeloterij heeft mij desgevraagd meegedeeld dat zij in 1998 enkele beneficiënten erop heeft gewezen dat hun wijze van verslaglegging onnodige vragen oproept: de kosten voor co-productie (door beneficiënten) van televisieprogramma’s werden in mindering gebracht op de uitkering die de beneficiënten van de Postcodeloterij ontvingen, terwijl er sprake was van vrijwillige bijdragen in de co-productie door beneficiënten. Door deze wijze van verslaglegging zou een verschil kunnen ontstaan tussen het bedrag dat in de jaarrekening van de Postcodeloterij werd verantwoord als uitkering aan de beneficiënt en de bijdrage van de Postcodeloterij zoals die in de jaarrekening van de beneficiënt werd verantwoord. De desbetreffende beneficiënten hebben hun verslaglegging aangepast. Om een degelijke, betrouwbare en transparante besteding van kansspelgelden te waarborgen, zal certificering van beneficiënten van de goededoelenloterijen na wijziging van de Wet op de kansspelen verplicht zijn (zie ook de beantwoording van de vraag 4a). De verslaglegging door goede doelen moet dan overeenkomstig de «richtlijn verslaglegging fondsenwervende instellingen» plaatsvinden. Van deze richtlijn kan niet worden afgeweken. </antwoord>
      <antwoord nummer="8">Het College van toezicht op de kansspelen heeft zich door de jaren heen enerzijds kritisch en anderzijds lovend uitgelaten over de relatie tussen de Postcodeloterij en Novamedia BV. In het jaarverslag 1999 van het College valt bijvoorbeeld te lezen dat «uit het oogpunt van transparantie en scheiding van belangen de rol van de vier initiatiefnemers van de Postcodeloterij, onderscheidenlijk Novamedia BV [...] geen schoonheidprijs verdient. Daar staat tegenover dat zij een factor van betekenis zijn bij het succes van de Postcodeloterij [...] met een buitengewoon geslaagd resultaat in termen van fondsenwerving van goede doelen». Momenteel wordt een wijziging van de rechtsvormen van de Postcodeloterij, de Sponsorloterij en BankGiroloterij voorbereid, van stichtingen naar een structuur nv (een vennootschap met een eigen wettelijk regime in boek 2 BW) met enkele dochtervennootschappen. Door deze structuurwijziging wordt de transparantie aanmerkelijk verbeterd. In de eerste plaats brengt het wettelijk regime in boek 2 BW met zich mee dat de bevoegdheden van de verschillende organen – algemene vergadering van aandeelhouders, het (dagelijks) bestuur, de raad van commissarissen – duidelijk zijn omschreven en ten opzichte van elkaar zijn afgebakend. Ten tweede maakt de gekozen structuur inzichtelijk welke activiteiten in de vennootschappen zijn ondergebracht. Tenslotte is het jaarrekeningenrecht uit boek 2 BW onverkort van toepassing op de tot stand te brengen vennootschappen. Het College heeft op 25 maart 2004 een advies uitgebracht over deze structuurwijziging. Dit advies betrek ik bij mijn beslissing over de structuurwijziging. </antwoord>
      <antwoord nummer="9">Mijn streven tot beteugeling van de speelzucht door middel van regeling van kansspelen, vraagt om een strikt toezicht op die regels. De intensivering en vernieuwing van het toezicht op het gehele kansspelterrein heeft daarom een hoge prioriteit. In de tweede voortgangsrapportage kansspelen (Kamerstukken II, vergaderjaar 2002–2003, 24036, nr. 280) gaf ik reeds aan dat het huidige toezicht op het terrein van de kansspelen (te) weinig slagkracht heeft. Bij een overtreding van de regelgeving kan slechts een vergunning worden ingetrokken. Zie overigens het antwoord op vraag 6. </antwoord>
      <antwoord nummer="10">Zie de beantwoording van de voorgaande vragen </antwoord>
      <antwoord nummer="11">U zie het antwoord op vraag 6. </antwoord>
      <noten afkomstig="antwoord"/>
   </antwoorden>
</kvr>
