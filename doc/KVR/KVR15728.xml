<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rouvoet (ChristenUnie) aan de minister van Volksgezondheid, Welzijn en Sport en de staatssecretaris van Justitie over dat snackbars een nieuwe vorm van gokken aanbieden, de internetzuil. (Ingezonden 16 april 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15728
</item>
         <item attribuut="Inhoud">Vragen over plaatsing, naast gokkasten, van zogenaamde Internetzuilen in snackbars.</item>
         <item attribuut="Rubriek">Overheidsfinanciën (Kansspelen) Vrijetijdsbesteding (Horeca) Welzijn (Verslavingszorg)</item>
         <item attribuut="Trefwoorden">Computernetwerken Horeca Kansspelen Verslaving</item>
         <item attribuut="Vindplaats">Kamervragen met antwoord 2001-2002, nr. 1204, Tweede Kamer</item>
         <item attribuut="Vraagnr_bij_indiening">2010209250</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="ChristenUnie">Rouvoet</persoon>
         </item>
         <item attribuut="Datum_reaktie">2002-05-29</item>
         <item attribuut="Datum_indiening">2002-04-16</item>
         <item attribuut="Document-id">KVR15728</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2543" allpagenumbers="2543 2544" vetnummer="2010209250" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15728" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1204" onderwerp="" indiendatum="2002-04-16">
         <vrager partij="ChristenUnie" oorsprong="parlement">Rouvoet</vrager>
         <vraagt-aan>de minister van Volksgezondheid, Welzijn en Sport en de staatssecretaris van Justitie</vraagt-aan>
      </vraagdata>
      <antwoorddata antwoorddatum="29 mei 2002), zie ook Aanhangsel Handelingen nr. 1105, vergaderjaar 2001–2002">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van de berichten dat er nog steeds gokkasten in snackbars staan en dat snackbars een nieuwe vorm van gokken aanbieden, de zogenaamde internetzuil? <voetnoot nummer="1"/>
      </vraag>
      <vraag nummer="2">Kunt u aangeven waarom de controle van gemeenten op de aanwezigheid van gokkasten in snackbars faalt? Bent u bereid om met gemeenten in contact te treden om de controle te verbeteren? </vraag>
      <vraag nummer="3">Kunt u aangeven hoe het mogelijk is dat in de gemeente Den Haag in een snackbar een geregistreerde gokkast staat en de eigenaar belasting en BTW over de opbrengsten van deze gokkast betaalt? Kunt u aangeven of deze situatie meer voorkomt? </vraag>
      <vraag nummer="4">Bent u van mening dat snackbarhouders te gemakkelijk aan een Drank- en Horecawetvergunning kunnen komen? Zo ja, welke maatregelen wilt u hiertegen nemen? </vraag>
      <vraag nummer="5">Deelt u de mening dat de zogenaamde internetzuilen evenals gokkasten niet toegestaan zijn in cafetaria’s Zo ja, bent u bereid dit bij gemeenten kenbaar te maken en hen aan te sporen op te treden tegen snackbarhouders die een internetzuil in hun zaak hebben? </vraag>
      <noten afkomstig="vraag">
         <noot nummer="1" datum="2002-04-12" bron="Nederlands Dagblad">Nederlands Dagblad, 12 april 2002</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Als gevolg van de nieuwe wettelijke regels voor speelautomaten (wijzing van de Wet op de kansspelen Stb. 1999, nr. 9) mogen per 1 juni 2001 geen kansspelautomaten meer staan in zogenaamde «laagdrempelige horeca-gelegenheden» zoals snackbars. Hiertoe werd besloten om minderjarigen beter af te schermen van kansspelautomaten. Deze maatregel is in de wet opgenomen naar aanleiding van een op gemeentelijke initiatief reeds gegroeide praktijk. De indruk van de toezichthouder op de speelautomatensector namens de minister van Economische Zaken – Verispect BV – is ook dat de maatregel goed wordt nageleefd. Naar mijn mening is er dus geen reden om aan te nemen dat kansspelautomaten in groten getale door gemeenten in snackbars gedoogd worden. Van falende controle door gemeenten is dan ook in mijn ogen geen sprake. </antwoord>
      <antwoord nummer="3">In de door de vragensteller aangehaalde artikelen wordt melding gemaakt van twee Haagse snackbars. De omschrijving van de eerste snackbar («snackbarhouder Arie uit Scheveningen») is te summier voor mij om te traceren, over deze zaak kan ik dan ook geen verdere uitspraken doen. De tweede snackbar in het centrum van Den Haag is eind april bezocht door een controleur van Verispect BV. Bij deze controle bleek alleen een behendigheidsautomaat (met spelletjes zoals videogames) in de zaak aanwezig te zijn en geen kansspelautomaat (gokkast) of internetzuil. Deze automaat bleek te zijn toegelaten door de Minister van Economische Zaken en de snackbarhouder bleek in het bezit van een aanwezigheidsvergunning van de gemeente Den Haag. Van een onrechtmatige situatie was in dit geval dan ook geen sprake. Uit de toezichtspraktijk van Verispect BV in het algemeen blijkt, dat van een veel voorkomende praktijk van «gokkasten in snackbars» beslist geen sprake is. Ook de ervaringen van gemeenten wijzen uit dat het verbod op gokkasten in snackbars goed wordt nageleefd. </antwoord>
      <antwoord nummer="4" voetnoot="2">Ik ben niet van mening dat snackbarhouders te gemakkelijk aan een Drank- en Horecawetvergunning kunnen komen. De Drank- en Horecawet bepaalt dat voor het verkrijgen van een vergunning om het horecabedrijf te mogen uitoefenen, een ondernemer – dus ook de snackbarhouder die zijn snackbar wil wijzigen in horeca-inrichting – dient aan te tonen dat zowel hijzelf als alle andere leidinggevenden in zijn bedrijf: – de leeftijd van 21 jaar hebben bereikt; – beschikken over voldoende kennis en inzicht met betrekking tot verantwoord schenken; – niet onder curatele staan dan wel uit de ouderlijk macht of de voogdij zijn ontzet; – niet in enig opzicht van slecht levensgedrag zijn (dit wil zeggen niet te slechter naam en faam bekend staan); – niet te vaak zijn veroordeeld voor bepaalde delicten (zie het Besluit eisen zedelijk gedrag Drank- en Horecawet 1999). Verder dient de inrichting waarin hij het horecabedrijf wil gaan uitoefenen aan bepaalde bouwkundige en gebruikseisen te voldoen. Het gaat dan om eisen ten aanzien van de hoogte, de oppervlakte, de ventilatie en de aanwezigheid van drinkwater en sanitaire voorzieningen. De eis dat ten minste één lokaliteit een minimumvloeroppervlakte van 35 m <voetnoot nummer="2"/>heeft en de eis dat er tenminste twee gescheiden toiletten zijn, spelen een belangrijke rol in het voorkomen dat een snackbar te gemakkelijk als horecabedrijf kan gaan fungeren. </antwoord>
      <antwoord nummer="5">Er bestaat mijns inziens geen bezwaar tegen de aanwezigheid van zogenaamde «neutrale internetzuilen» in horecagelegenheden. Dergelijke zuilen bieden «neutraal» toegang tot het internet en verschillen in essentie niet van de internetaansluitingen in miljoenen huishoudens of in internetcafé’s. Tegen «internetzuilen gericht op gokken» bestaat wel bezwaar. Deze zuilen zijn, gelet op bijvoorbeeld de server, bepaalde faciliteiten, of de software, (mede) gericht op het aanbieden van kansspelen. De zuilen vormen hiermee een alternatief voor kansspelautomaten en staan met name opgesteld op die plekken waar per 1 juni 2001 kansspelautomaten worden geweerd. Dergelijke internetgokzuilen zijn echter niet aan te merken als kansspelautomaten in de zin van titel Va van de Wet op de kansspelen en gemeenten zijn dan ook niet bevoegd op basis van deze titel bestuursrechtelijk tegen snackbarhouders op te treden. Inspanningen van politie en het Openbaar Ministerie op dit gebied hebben inmiddels geleid tot de eerste strafrechtelijke veroordeling voor exploitatie van een dergelijke internetzuil. De rechtbank te Arnhem legde vorig jaar de desbetreffende exploitant een geldboete van f 10 000,– op. Gelet op de omvang van het probleem en de gecompliceerde strafrechtelijke bewijsvoering met betrekking tot het onderscheid tussen «neutrale internetzuilen» en «internetzuilen gericht op gokken» is voor een optimalisering van de handhaving een goede samenwerking en aansluiting tussen de straf- en de bestuurspraktijk geboden. Daartoe is vanuit het ministerie van Justitie een gecombineerde actie gestart waarbij naast Justitie, het ministerie van Economische Zaken, de politie, het Openbaar Ministerie, Verispect BV en de VNG zijn betrokken. Als eerste stap in deze gecombineerde actie heeft de Minister van Economische Zaken, naar aanleiding van voornoemde gerechtelijke uitspraak, de houders van een vergunning tot exploitatie van speelautomaten een brief gestuurd waarin wordt gesommeerd de exploitatie van illegale internetzuilen te staken. Als tweede stap is een gericht onderzoek op verschillende locaties naar de zuilen door Verispect BV verricht. Op basis van de resultaten van dit onderzoek zal binnenkort als derde stap een handhavingslijn vastgesteld worden. Over dit vervolgtraject worden alle gemeenten en de speelautomatenexploitanten schriftelijk geïnformeerd. De gemeenten zal worden gevraagd om in de lokale driehoek aandacht te vragen voor de aanpak van de internet-gokzuilen. </antwoord>
      <noten afkomstig="antwoord"/>
   </antwoorden>
</kvr>
