<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van den Berg (SGP) over subsidiëring van koranscholen door Unicef. (Ingezonden 12 augustus 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5580
</item>
         <item attribuut="Rubriek">Basisonderwijs (Overig) Internationale betrekkingen (Verenigde Naties)</item>
         <item attribuut="Trefwoorden">Basisonderwijs Levensbeschouwingen Nigeria UNICEF</item>
         <item attribuut="Vindplaats">Kamervragen met antwoord 1996-1997, nr. 1812, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="SGP">Van den Berg</persoon>
         </item>
         <item attribuut="Datum_reaktie">1997-09-11</item>
         <item attribuut="Datum_indiening">1997-08-12</item>
         <item attribuut="Document-id">KVR5580</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3707" allpagenumbers="3707 3708" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1812" onderwerp="" indiendatum="1997-08-12">
         <vrager partij="SGP" oorsprong="parlement">Van den Berg</vrager>
         <vraagt-aan/>
      </vraagdata>
      <antwoorddata antwoorddatum="1997-09-11">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het bericht dat UNICEF 18 miljoen dollar wil besteden aan koranscholen in Nigeria? <voetnoot nummer="1"/>
      </vraag>
      <vraag nummer="2">Verstrekken deze scholen primair godsdienstig onderricht in de Islam? </vraag>
      <vraag nummer="3">Acht u het wenselijk dat organisaties als UNICEF koranscholen subsidiëren? Zo neen, bent u bereid tegen projecten als deze bij UNICEF bezwaar aan te tekenen? </vraag>
      <vraag nummer="4">Hebt u invloed op de besluitvorming binnen UNICEF als het gaat om de toekenning van gelden aan projecten als hier bedoeld? </vraag>
      <vraag nummer="5">Betaalt Nederland indirect mee aan de subsidiëring van bovengenoemde koranscholen? </vraag>
      <noten afkomstig="vraag">
         <noot nummer="1" datum="1997-08-6" bron="Nederlands Dagblad">Nederlands Dagblad, 6 augustus 1997</noot>
      </noten>
   </vragen>
   <antwoorden aantal="5">
      <antwoord nummer="1">De Minister van Buitenlandse Zaken en de Minister voor Ontwikkelingssamenwerking hebben kennisgenomen van het bericht. UNICEF heeft zich in het kader van de internationaal vastgestelde «Education for All»-strategie ten doel gesteld de toegankelijkheid en kwaliteitsverbetering van basisonderwijs te bevorderen. Het basisonderwijsprogramma in Nigeria draagt hiertoe bij. Dit programma valt uiteen in twee componenten: formeel onderwijs en non-formeel onderwijs. Formeel onderwijs wordt door sommige groepen in Nigeria als westers-georiënteerd beschouwd, waardoor ouders hun kinderen van school houden. Om deze kinderen, en kinderen die om een andere reden geen toegang hebben tot regulier basisonderwijs, toch onderwijs te verschaffen, worden non-formele onderwijsprojecten opgezet. UNICEF maakt in dit kader gebruik van koranscholen om het aanbod van basisonderwijs in Nigeria te bevorderen. Het totale onderwijsbudget van UNICEF-Nigeria voor de jaren 1997–2001 is US$ 16 mln. Hiervan is US$ 6 mln. bestemd voor non-formeel onderwijs, en van deze US$ 6 mln. slechts 15% voor koranscholen. Over een periode van 5 jaar wordt dus in totaal US$ 900 000 uitgegeven aan het koranscholenproject. </antwoord>
      <antwoord nummer="2">Nee, koranscholen verschaffen naast godsdienstig onderwijs, gericht op spirituele kennis en training voor het leven in een islamitische samenleving, tevens basisonderwijs. De Nigeriaanse overheid erkent dat het noodzakelijk is het curriculum van de scholen uit te breiden met lezen, schrijven, rekenen en andere nuttige vaardigheden. Het onderwijsprogramma van UNICEF richt zich op deze uitbreiding van het curriculum. </antwoord>
      <antwoord nummer="3">Aangezien koranscholen een zinvolle bijdrage kunnen leveren aan de onderwijsdoelstellingen die de Nigeriaanse overheid zich in overeenstemming met internationale afspraken gesteld heeft, zijn de Minister van Buitenlandse Zaken en de Minister voor Ontwikkelingssamenwerking van mening dat de activiteiten van UNICEF op dit terrein bevorderd dienen te worden. </antwoord>
      <antwoord nummer="4">Nederland heeft de mogelijkheid het algemene beleid van UNICEF ten aanzien van een land te beïnvloeden tijdens de zittingen van de Uitvoerende Raad. </antwoord>
      <antwoord nummer="5">Nederland draagt in 1997 NLG 50 mln. bij aan de algemene middelen van UNICEF. Het staat UNICEF vrij om binnen de door de Uitvoerende Raad bepaalde beleidsprioriteiten fondsen uit de algemene middelen toe te wijzen aan programma’s. Het koranscholenproject in Nigeria wordt deels gefinancierd uit de algemene middelen van UNICEF en deels uit additionele middelen van andere donoren. </antwoord>
      <noten afkomstig="antwoord"/>
   </antwoorden>
</kvr>
