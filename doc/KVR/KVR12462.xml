<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Mosterd en Eurlings (CDA) aan de staatssecretaris van Binnenlandse Zaken en Koninkrijksrelaties over brandveiligheid in studentenhuizen. (Ingezonden 22 september 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12462
</item>
         <item attribuut="Inhoud">Vragen n.a.v. een artikel in het Veluws Dagblad van 18 september 2000 over de onveiligheid van kamers in Utrecht.</item>
         <item attribuut="Rubriek">Criminaliteit en openbare orde (Brandpreventie en brandbestrijding) Volkshuisvesting (Studentenhuisvesting)</item>
         <item attribuut="Trefwoorden">Brandpreventie Huurwoningen Studenten</item>
         <item attribuut="Vindplaats">Kamervragen met antwoord 2000-2001, nr. 121, Tweede Kamer</item>
         <item attribuut="Vraagnr_bij_indiening">2000100260</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Mosterd</persoon>
            <persoon partij="CDA">Eurlings</persoon>
         </item>
         <item attribuut="Datum_reaktie">2000-10-17</item>
         <item attribuut="Datum_indiening">2000-09-22</item>
         <item attribuut="Document-id">KVR12462</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="245" allpagenumbers="245 246" vetnummer="2000100260" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12462" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="121" onderwerp="" indiendatum="2000-09-22">
         <vrager partij="CDA" oorsprong="parlement">Mosterd</vrager>
         <vrager partij="CDA" oorsprong="parlement">Eurlings</vrager>
         <vraagt-aan>de staatssecretaris van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2000-10-17">
         <antwoorder functie="staatssecretaris" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het artikel «Een op de drie kamers in Utrecht is onveilig»? <voetnoot nummer="1"/>
      </vraag>
      <vraag nummer="2">Hoe beoordeelt u de resultaten van het onderzoek door de studentenvakbond? Onderschrijft u het oordeel van de vakbond dat hier sprake is van een alarmerende situatie? </vraag>
      <vraag nummer="3">Welke informatie heeft u over de situatie ten aanzien van de brandveiligheid van studentenkamers in andere grote steden? </vraag>
      <vraag nummer="4">Bent u van mening dat deze problematiek extra aandacht behoeft en zo ja, ziet u hierin een stimulerende rol voor u weggelegd en hoe denkt u die in te vullen? </vraag>
      <vraag nummer="5">Wat vindt u van het stellen van een uiterste termijn voor het herstellen van tekortkomingen? </vraag>
      <vraag nummer="6">Welke sancties kunnen volgens u verbonden worden aan het niet voldoen aan deze termijn? </vraag>
      <noten afkomstig="vraag">
         <noot nummer="1" datum="2000-09-18" bron="Veluws Dagblad">Veluws Dagblad, 18 september 2000</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het onderzoek beoogt een beeld te geven van de situatie van de brandveiligheid in studentenhuisvesting in Utrecht. Daarbij is gekozen voor de methodiek om de feitelijke situatie te vergelijken met de gewenste situatie door het stellen van een aantal vragen over de aanwezigheid van voorzieningen die de brandveiligheid moeten waarborgen. De vragen over deze voorzieningen zijn weinig specifiek en worden onvoldoende toegelicht. Verder ontbreekt een koppeling tussen de aanwezigheid van voorzieningen en het door de brandweer gewenste niveau van brandveiligheid. Dit maakt het voor mij niet mogelijk een goede beoordeling van de resultaten te geven. Desondanks kan wel worden geconstateerd dat de brandveiligheid in studentenhuisvesting op veel punten niet voldoet aan het gewenste veiligheidsniveau. Dit is een punt van zorg en verdient bij voortduring de aandacht van de verantwoordelijke gemeentelijke diensten. </antwoord>
      <antwoord nummer="3">In Amsterdam, Rotterdam en Nijmegen is de situatie vergelijkbaar met die van Utrecht. In Den Haag is de situatie beter. Dit is het gevolg van een aangescherpt en geïntensiveerd controle- en handhavingsbeleid van deze gemeente, ingezet na de brand in pension De Vogel in 1992. De brandveiligheid schiet met name tekort bij studentenkamers in kleine en middelgrote verhuurinrichtingen in binnenstedelijk gebied en monumentale panden. De brandveiligheid in grote studentencomplexen is doorgaans voldoende. Dit oordeel heeft overigens alleen betrekking op de legale verhuurinrichtingen. </antwoord>
      <antwoord nummer="4">Ja. Hoewel deze problematiek primair een verantwoordelijkheid is van de gemeenten, zie ik voor twee onderwerpen een rol voor het ministerie van BZK weggelegd. Het eerste betreft het niveau van brandveiligheid in studentenhuisvesting. Momenteel biedt het Bouwbesluit onvoldoende aanknopingspunten om het gewenste niveau van brandveiligheid, met name waar het bestaande situaties van studentenhuisvesting betreft, adequaat te regelen. Daarom zal ik in overleg met mijn ambtgenoot van VROM nagaan welke aanpassingen van de bouwregelgeving mogelijk zijn om de brandveiligheid van kamerverhuurinrichtingen te waarborgen. Het tweede onderwerp betreft de handhaving van brandveiligheidsvoorschriften. Gemeenten hebben onder andere de taak om voor de brandveiligheidsvoorschriften voor dit type panden een handhavingsbeleid te formuleren. In het kabinetsstandpunt Handhaven op Niveau (TK, 1999–2000, 26 800 VI, nr. 67) wordt gemeld dat het kabinet de handhaving op een aantal beleidsterreinen wil versterken. Daartoe is een actieprogramma «Handhaven op Niveau» gestart, waarin onder meer «best practices» voor de handhaving worden ontwikkeld aan de hand van decentraal uitgevoerde stimuleringstrajecten. Een van de geselecteerde beleidsterreinen is de brandveiligheid. Met dit initiatief hoop ik een bijdrage te kunnen leveren aan de verbetering van de handhaving van brandveiligheid op gemeentelijk niveau, ook waar het de studentenhuisvesting betreft. </antwoord>
      <antwoord nummer="5">Deze en volgende vraag betreffen het aanschrijven door Burgemeesters en Wethouders op grond van de Woningwet. Dit is geregeld in de artikelen 13 tot en met 28 van deze wet. Artikel 14 regelt dat B&amp;W in de aanschrijving een termijn stellen waarbinnen tekortkomingen zijn hersteld. Deze termijn wordt in de meeste gevallen gekoppeld aan de ernst van de tekortkomingen en het gemak waarmee deze tekortkomingen kunnen worden verholpen. Zo is het vrijmaken van een vluchtweg sneller uit te voeren dan ingrijpende bouwkundige aanpassingen om een tweede vluchtweg uit een pand te realiseren. </antwoord>
      <antwoord nummer="6">In artikel 26 van de Woningwet wordt hiervoor in geval van spoed of bij het verstrijken van de termijn bestuursdwang als sanctie genoemd. Daarnaast hebben B&amp;W in aanvulling op deze sanctie de mogelijkheid om op grond van de Algemene Wet Bestuursrecht andere sancties toe te passen (onder andere het opleggen van een dwangsom of het beperken van het gebruik). </antwoord>
      <noten afkomstig="antwoord"/>
   </antwoorden>
</kvr>
