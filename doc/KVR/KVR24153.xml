<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Staaij (SGP) en De Nerée tot Babberich (CDA) aan de minister van Buitenlandse Zaken over Palestijnse schoolboeken. (Ingezonden 15 september 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24153
</item>
         <item attribuut="Inhoud">Vragen naar aanleiding van het rapport 'Jews, Israel and Peace in the Palestinian Authority textbooks: The new textbooks for grades 5 and 10'.</item>
         <item attribuut="Rubriek">Basisonderwijs (Onderwijsmethoden en -middelen) Internationale betrekkingen (Overig) Voortgezet onderwijs (Onderwijsmethoden en -middelen)</item>
         <item attribuut="Trefwoorden">Boeken Israël Leermiddelen Palestijnen</item>
         <item attribuut="Vindplaats">Kamervragen met antwoord 2005-2006, nr. 214, Tweede Kamer</item>
         <item attribuut="Vraagnr_bij_indiening">2040521450</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SGP">Van der Staaij</persoon>
            <persoon partij="CDA">De Nerée tot Babberich</persoon>
         </item>
         <item attribuut="Datum_reaktie">2005-10-26</item>
         <item attribuut="Datum_indiening">2005-09-15</item>
         <item attribuut="Document-id">KVR24153</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="459" allpagenumbers="459 460" vetnummer="2040521450" code="0506tkkvr214" lopendefooter="Tweede Kamer, vergaderjaar 2005–2006, Aanhangsel" filenaam="KVR24153" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="214" onderwerp="" indiendatum="2005-09-15">
         <vrager partij="SGP" oorsprong="parlement">Van der Staaij</vrager>
         <vrager partij="CDA" oorsprong="parlement">De Nerée tot Babberich</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2005-10-26">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het rapport «Jews, Israel and Peace in the Palestinian Authority textbooks: The new textbooks for grades 5 and 10»? <voetnoot nummer="1"/>
      </vraag>
      <vraag nummer="2">Hoe beoordeelt u de conclusies van het rapport? Draagt de inhoud van de nieuwe schoolboeken volgens u bij aan een gezonde beeldvorming van Palestijnse scholieren over Israël en het Joodse volk? Bent u, indien u de conclusies van genoemd rapport deelt, bereid om de Palestijnse Autoriteit op de inhoud van deze schoolboeken aan te spreken? </vraag>
      <vraag nummer="3" voetnoot="2">Wordt op de één of andere manier door de Nederlandse regering, de EU of door lidstaten van de EU bijgedragen aan de bekostiging van deze schoolboeken? Zo ja, hoe, met welke bedragen en onder welke voorwaarden? Hoe verhoudt dit zich tot het officiële beleid dat de EU terzake vastgesteld heeft? <voetnoot nummer="2"/>
      </vraag>
      <vraag nummer="4">Wordt er vanuit de United Nations Relief and Works Agency (UNRWA) of andere internationale organisaties bijgedragen aan de bekostiging van deze schoolboeken? Zo ja, draagt Nederland dan niet indirect bij aan de bekostiging? </vraag>
      <noten afkomstig="vraag">
         <noot nummer="1">Uitgegeven door het Center for Monitoring the Impact of Peace, New York, juni 2005</noot>
         <noot nummer="2" documenttype="Kamervragen" documentnummer="899" documentjaargang="2001-2002">Aanhangsel Handelingen, nr. 899, vergaderjaar 2001–2002.</noot>
      </noten>
   </vragen>
   <antwoorden aantal="4">
      <antwoord nummer="1">Ja, het rapport van deze in Israël gevestigde organisatie is mij bekend. </antwoord>
      <antwoord nummer="2">Ik deel, mede op grond van eigen beoordeling, de conclusie van het rapport dat de inhoud van de onderzochte Palestijnse studieboeken op onderdelen is verbeterd ten opzichte van eerdere edities. Het algehele negatieve eindoordeel van de opstellers van het rapport over het nieuwe lesmateriaal onderschrijf ik niet. De betreffende boeken zijn geschreven vanuit het Palestijnse perspectief dat bepaald wordt door de geschiedenis, de dagelijks ervaren realiteit in de Bezette Gebieden en de Palestijnse kijk op de relevante VN-resoluties en de Geneefse Conventies. Van de uit dit perspectief voortvloeiende, soms eenzijdige en onvolledige, presentatie van feiten en ontwikkelingen ten aanzien van (het conflict met) Israël kan naar mijn mening niet in zijn algemeenheid worden gesteld dat daardoor vijandigheid of vooroordelen jegens Israël en/of joden worden gevoed. Dit neemt niet weg dat het onderhavige lesmateriaal voor verbetering vatbaar is. Dat betreft, evenals in ouder lesmateriaal, de wijze waarop wordt gesproken over «martelaarschap», de weinig kritische visie op de eigen situatie en het gebrek aan aandacht voor de noodzaak van een vreedzame oplossing van het conflict met Israël (zie ook dzz. brief van 26 maart 2002, buza 020149, vergaderjaar 2001–2002). Deze kwesties zullen in de voortdurende kritische dialoog met de Palestijnse Autoriteit aan de orde gesteld blijven worden. </antwoord>
      <antwoord nummer="3">België financiert sinds 2000 een curriculumontwikkelingsprogramma voor alle niveaus dat bestaat uit een curriculum-/ontwerpcomponent en een trainingscomponent. Dit programma richt zich op PA-, privé- en UNRWA-scholen. Finland ondersteunt een centrum van het Palestijnse ministerie van Onderwijs dat de inhoud van schoolboeken evalueert. Daarnaast dragen Finland, Ierland en de Islamic Development Bank bij aan het drukken van schoolboeken. Het overgrote deel van dit budget wordt gefinancierd door de Islamic Development Bank. Deze landen achten de door hen gefinancierde programma’s niet in strijd met het genoemde EU-beleid. Ik deel deze mening in het licht van het antwoord op vraag 2. </antwoord>
      <antwoord nummer="4">Nederland, de meeste andere EU-lidstaten en de Commissie geven een ongeoormerkte bijdrage aan de algemene UNRWA-begroting. De VS is het land dat de grootste bijdrage aan de algemene middelen van de UNWRA levert. Deze bijdragen worden door de UNRWA mede gebruikt voor de aanschaf van schoolboeken voor haar onderwijsprogramma. In de afgelopen jaren bedroegen de uitgaven ongeveer 2,3% van het totale UNRWA-budget. De VS financiert tevens een project binnen de UNRWA-scholen dat in het curriculum tolerantie, mensenrechten, democratie en conflictoplossing bevordert. </antwoord>
      <noten afkomstig="antwoord"/>
   </antwoorden>
</kvr>
