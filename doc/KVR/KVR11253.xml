<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kalsbeek (PvdA), Van de Camp(CDA), Dittrich (D66) en Rouvoet (RPF) aan de minister van Justitie over onderzoek naar «daderloze partijen». (Ingezonden 11 februari 2000); Antwoord</item>
         <item attribuut="Bestand">34Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11253
</item>
         <item attribuut="Inhoud">Vragen, naar aanleiding van uitlatingen van de minister van Justitie tijdens het algemeen overleg op 25 januari 2000 over de nasleep van de IRT-affaire, over het verder onderzoek naar zogenaamde "daderloze partijen" (onderschepte partijen cocaïne in Rotterdam en Amsterdam), over de mogelijkheid dat deze partijen in de door de commissie-Kalsbeek gesignaleerde parallelimporten passen, en over mogelijke betrokkenheid van overheidsfunctionariseen.</item>
         <item attribuut="Rubriek">Criminaliteit en openbare orde (Drugsbestrijding) Criminaliteit en openbare orde (Politie) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Ambtsmisdrijven Drugsbestrijding Opsporingen Politie</item>
         <item attribuut="Vindplaats">Kamervragen met antwoord 1999-2000, nr. 881, Tweede Kamer</item>
         <item attribuut="Vraagnr_bij_indiening">2990006710</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Kalsbeek</persoon>
            <persoon partij="CDA">Van de Camp</persoon>
            <persoon partij="D66">Dittrich</persoon>
            <persoon partij="RPF">Rouvoet</persoon>
         </item>
         <item attribuut="Datum_reaktie">2000-03-09</item>
         <item attribuut="Datum_indiening">2000-02-11</item>
         <item attribuut="Document-id">KVR11253</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1915" allpagenumbers="1915 1916 1917" vetnummer="2990006710" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11253" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="881" onderwerp="" indiendatum="2000-02-11">
         <vrager partij="PvdA" oorsprong="parlement">Kalsbeek</vrager>
         <vrager partij="CDA" oorsprong="parlement">Van de Camp</vrager>
         <vrager partij="D66" oorsprong="parlement">Dittrich</vrager>
         <vrager partij="RPF" oorsprong="parlement">Rouvoet</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2000-03-9">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Wat bedoelde u exact met uw uitlating tijdens het algemeen overleg op 25 januari 2000 over het integraal onderzoek (aanbeveling 65 van de commissie Kalsbeek) en landelijk deel criminele beïnvloeding luidende: «De 4000 kilo onderschepte cocaïne in Rotterdam en de 2000 in Amsterdam betreffen zogenaamde «daderloze partijen», en dus partijen waarop niet gewacht wordt door bekende groeperingen. Dat maakt nader onderzoek niet aanstonds gemakkelijk, maar neemt niet weg dat deze partijen bekeken zullen worden als blijkt dat zij binnen een overigens nog nader vast te stellen methode van parallelimporten kunnen passen. Als er aanwijzingen zijn dat daders gevonden kunnen worden, wordt nader onderzoek verricht. Het is de bedoeling dat aan het eind van dit jaar pas op de plaats wordt gemaakt. De stand van zaken wordt bekeken, waarna beslist wordt of en, zo ja, waarmee wordt doorgegaan. Als er nog vraagtekens zijn, zal er worden doorgegaan, althans als dit tot een veroordeling of anderszins kan leiden. Hiervan wordt de Kamer op de hoogte gehouden». </vraag>
      <vraag nummer="2">Wordt door de Nederlandse politie en justitie nu wel of geen onderzoek gedaan naar deze zgn. «daderloze partijen»? Zo ja, wat houdt dat onderzoek in, zo neen, waarom niet? </vraag>
      <vraag nummer="3">Wordt in het buitenland onderzoek gedaan naar deze partijen? Heeft dat onderzoek tot op heden wat opgeleverd? </vraag>
      <vraag nummer="4">Is nagegaan of bij deze partijen gebruik is gemaakt van de werkwijzen die blijkens analyses bij de zgn. parallelimporten cocaïne zijn gehanteerd? Kunt u uitsluiten dat er bij in- of doorvoer van de 2 bedoelde partijen sprake is of is geweest van de medewerking van overheidsfunctionarissen? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">Het verslag van het algemeen overleg van 25 januari 2000 is opgenomen in kamerstuk 26 269, nr. 26. Op bladzijde 5 van dit verslag komen onder het kopje «Het antwoord van de regering» zeven van elkaar te onderscheiden alinea’s voor. In de vraag worden de vijfde en de zesde alinea integraal geciteerd. De zesde alinea (die begint met de woorden «Het is de bedoeling dat aan het eind van dit jaar») maakt evenwel geen deel uit van het antwoord dat mondeling werd gegeven op gestelde vragen over de zogenoemde «daderloze partijen». Laatstbedoelde alinea vormde een antwoord op de vragen van de heer Van de Camp, luidende: «Op welke termijn kan het coördinerend strafrechtelijk onderzoek zijn afgerond? Is er een tentatieve datum gesteld waarop het geheel gesloten kan worden?» (kamerstuk II, 1999–2000, 26 269, nr. 26, bladzijde 3). Om die reden zal bij de beantwoording van de gestelde vraag de zojuist bedoelde zesde alinea buiten beschouwing worden gelaten. Bij de inbeslagneming van min of meer substantiële partijen verdovende middelen zijn twee hoofdvormen te onderscheiden. In de eerste plaats is er de inbeslagneming die volgt op een opsporingsonderzoek van min of meer lange duur. Zo’n inbeslagneming is veelal een centraal moment tijdens de slotactie van een dergelijk onderzoek, waarbij doorgaans tevoren geplande huiszoekingen en arrestaties plaatsvinden. Als het gaat om een internationale zending (waarvan bij een omvangrijke hoeveelheid cocaïne al snel sprake is) dan kunnen bij de arrestaties doorgaans een aantal groepen van aangehoudenen onderscheiden worden. In de eerste plaats diegenen die betrokken zijn bij het transport in de logistieke zin, in de tweede plaats diegenen die namens de verzenders ter controle meereizen, en in de derde plaats diegenen die aan de zijde van de afnemers betrokken zijn. Is de afnemende groepering niet op voorhand bekend, dan zal, waar mogelijk, getracht worden deze groepering alsnog in beeld te krijgen door middel van een gecontroleerde aflevering. Bij deze eerste vorm wordt derhalve gerechercheerd met de verdachten als uitgangspunt, hetgeen betekent dat bij de start van een dergelijk onderzoek het veelal wel waarschijnlijk maar geenszins zeker is of er wel een in beslag te nemen hoeveelheid drugs in beeld zal komen. Bij de andere hoofdvorm is het precies andersom. Daar zijn de drugs altijd eerder in beeld dan de verdachten. Het gaat dan veelal om een hoeveelheid drugs die door middel van controle of dankzij een tip in de belangstelling is komen te staan. Als de omstandigheden het toelaten zal steeds getracht worden de drugs niet alleen in beslag te nemen, maar met betrekking tot de inbeslagneming tevens tot arrestaties over te gaan. Melden zich geen afnemers, of is een gecontroleerde aflevering niet mogelijk of niet succesvol, dan kan het zijn – en komt het ook voor – dat die «partij» slechts «geveegd» (louter in beslag genomen) wordt en dat er in het geheel geen annexe aanhoudingen plaatsvinden. In dergelijke gevallen zou dan van «daderloze partijen» of van «arrestatieloze inbeslagnemingen» gesproken kunnen worden. Bij mijn mondelinge beantwoording van 25 januari 2000 heb ik de term «daderloos» in een iets te enge zin gebezigd, namelijk in die zin dat ik heb bedoeld daarmee aan te geven dat er in beide gevallen geen aanhoudingen hadden plaatsgevonden onder de groep van afnemers. In het geval van de Amsterdamse inbeslagneming (een zaak die behandeld wordt door het arrondissementsparket te ’s-Gravenhage) zijn er echter wel degelijk arrestaties verricht (zij het niet onder de afnemers). Een en ander werd reeds rechtgezet bij mijn vertrouwelijke brief aan de vaste commissie voor Justitie, 1 februari 2000. voor het overige moge ik verwijzen naar mijn gecombineerde antwoord op de vragen 2 tot en met 4. </antwoord>
      <antwoord nummer="2, 3 en 4">In de gecombineerde beantwoording van de vragen 2, 3 en 4 wordt eerst de Rotterdamse inbeslagneming besproken en vervolgens de inbeslagneming te Amsterdam. Op 10 mei 1999 is naar aanleiding van een door de douane opgemaakte risicoanalyse een uit Peru afkomstige container aan een onderzoek onderworpen. Daaruit bleek van de aanwezigheid van cocaïne. De container was op 4 mei 1999 in Rotterdam aangekomen en in transit onder douanetoezicht geplaatst. De container was bestemd voor Portugal en stond geboekt voor vertrek tegen 15 mei 1999. In de periode tussen 10 en 15 mei 1999 is, terwijl de container onder douanetoezicht stond, niet gebleken van enige activiteit vanuit Nederland met betrekking tot de container. Om die reden is de container in Nederland leeggehaald en is besloten tot een gecontroleerde aflevering van de (op de deklading na) lege container in Portugal. Van de Portugese autoriteiten werd evenwel vernomen dat niet Portugal maar Spanje de definitieve bestemming van de container was. Daarom zijn ook de Spaanse autoriteiten bij de gecontroleerde aflevering betrokken. Voor zover thans bekend heeft de actie in Spanje en Portugal niet het gewenste resultaat opgeleverd. In Portugal zou één persoon zijn aangehouden en vrij kort nadien weer zijn vrijgelaten. Op dit moment is de hoofdofficier van justitie te Rotterdam in afwachting van een antwoord op de door hem recent gestelde vraag of in Spanje op dit moment nog enig onderzoek plaatsvindt. Gelet op het feit dat het hier een transitcontainer betrof en dat niet is gebleken van enig aanknopingspunt in Nederland is in Rotterdam geen nader onderzoek ingesteld dan hetwelk zojuist werd beschreven. Wel heeft Rotterdam de informatie gedeeld met het Haagse Prismateam (het kernteam Haaglanden-Hollands Midden) dat specifiek belast is met het onderzoek naar en de bestrijding van verdovende-middelencriminaliteit uit Zuid-Amerika. Van medewerking van overheidsfunctionarissen is in het geheel niets gebleken, integendeel. In het onderhavige geval is het juist een door medewerkers van de douane verrichte kritische analyse van de containergegevens geweest die heeft geleid tot het nader onderzoek aan de container en vervolgens tot de inbeslagneming. De Amsterdamse inbeslagneming is op 23 december 1999 geschied als (voorlopig) sluitstuk van een onderzoek dat was begonnen op basis van NCID-informatie, 27 september 1999. In die informatie werd over de bij naam genoemde boot gezegd dat er cocaïne aan boord was en dat deze cocaïne in Amsterdam, op de Oranje Werf, van boord gehaald zou worden. Bij de inbeslagneming van de boot zijn direct aanhoudingen onder de bemanning verricht. Later is buiten Nederland een persoon aangehouden die tot de organisatoren van het transport gerekend wordt. Deze persoon bevindt zich inmiddels in Nederland in voorlopige hechtenis. In de kring van de afnemers is niemand aangehouden, omdat geen gecontroleerde aflevering kon plaatsvinden. De reden daarvoor was dat het zeeschip op de Oranje Werf niet onder controle kon worden gehouden. Het risico dat de cocaïne ongemerkt van boord zou worden gehaald werd te groot geacht. (De Oranje Werf is een redelijk grote werf waar leveranciers, reparatieploegen etc. in groten getale op en afrijden.) Het onderzoek (zowel de verhoren als het documentenonderzoek) heeft geen enkele aanwijzing voor corruptie opgeleverd. De gebezigde modus operandi geeft daar ook geen aanleiding toe. De cocaïne was namelijk niet in een container verborgen, maar in het schip zelf. De cocaïne was zo goed verborgen dat de douane, naar eigen zeggen, minimaal 14 dagen nodig zou hebben gehad om (met twee ploegen van tien man) de bergruimte op te sporen. In het onderhavige geval werd die bergruimte sneller gevonden dankzij door de verdachten afgelegde verklaringen. Voorzichtig mag gezegd worden dat onder deze omstandigheid een criminele organisatie weinig te vrezen heeft van een reguliere douanecontrole en dat het benaderen van een ambtenaar om het schip niet te controleren alleen maar een extra kans op ontdekking zou betekenen. Ook ten aanzien van de Amsterdamse inbeslagneming is van eventuele medewerking van overheidsfunctionarissen niets gebleken. Het onderzoek naar de organisatie die achter deze zending zat, duurt nog voort. Waar nodig en waar mogelijk zal dit geschieden in samenwerking met relevante buitenlandse partners. Het bovenstaande impliceert dat er vooralsnog geen aanwijzingen zijn dat de beide partijen zijn ingevoerd via de methode die in het rapport van de TCEO wordt beschreven onder het kopje «Parallel-importen» (kamerstuk II, 1998-1999, 26 269, nrs. 4–5, bladzijde 196). Om die reden hebben de coördinerend officieren deze partijen dan ook niet betrokken in hun deelonderzoek B (zie kamerstuk II, 1999–2000, 26 269, nr. 16, bladzijde 4). Het reguliere onderzoek naar de in Amsterdam in beslag genomen drugs gaat onverminderd door onder leiding van de hoofdofficier van justitie te ’s-Gravenhage, terwijl het Nederlandse onderzoek naar de in Rotterdam gepakte partij als afgerond wordt beschouwd. Mochten er, onverwacht, alsnog aanwijzingen komen dat deze inbeslagnemingen (of één daarvan) toch te passen zijn in eerdere bevindingen aangaande parallelimporten, dan zullen de coördinerend officieren dienovereenkomstig handelen. </antwoord>
      <noten afkomstig="antwoord"/>
   </antwoorden>
</kvr>
