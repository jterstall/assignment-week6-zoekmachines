<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Azough (GroenLinks) aan de ministers van Justitie en van Buitenlandse Zaken over het ontbreken aan gesubsidieerde rechtshulp voor Nederlandse gedetineerden in het buitenland. (Ingezonden 24 april 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28281
</item>
         <item attribuut="Inhoud">Door het ontbreken van rechtshulp voor Nederlandse gedetineerden in het buitenland, dreigen voor hen zeer lange celstraffen omdat zij overgeleverd zijn aan corrupte advocaten. De rechtshulp zou hervat moeten worden. Daarnaast moet het eenvoudiger worden deze gedetineerden sneller naar Nederland te halen om te garanderen dat zij een eerlijk strafproces krijgen en onder humane omstandigheden hun straf kunnen uitzitten.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Internationale betrekkingen (Overig) Strafrecht en strafprocesrecht (Rechtsbijstand in strafzaken)</item>
         <item attribuut="Trefwoorden">Gedetineerden Internationale betrekkingen Rechtshulp</item>
         <item attribuut="Vindplaats">Kamervragen met antwoord 2006-2007, nr. 1691, Tweede Kamer</item>
         <item attribuut="Vraagnr_bij_indiening">2060713410</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Azough</persoon>
         </item>
         <item attribuut="Datum_reaktie">2007-05-31</item>
         <item attribuut="Datum_indiening">2007-04-24</item>
         <item attribuut="Document-id">KVR28281</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3585" allpagenumbers="3585 3586" vetnummer="2060713410" code="0607tkkvr1691" lopendefooter="Tweede Kamer, vergaderjaar 2006–2007, Aanhangsel" filenaam="KVR28281" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1691" onderwerp="" indiendatum="2007-04-24">
         <vrager partij="GroenLinks" oorsprong="parlement">Azough</vrager>
         <vraagt-aan>de ministers van Justitie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2007-05-31">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht <voetnoot nummer="1"/>dat Nederlandse gedetineerden in het buitenland niet langer in aanmerking komen voor gesubsidieerde rechtshulp? </vraag>
      <vraag nummer="2">Hoe kan worden verklaard dat de Raad voor Rechtsbijstand nu besluit de rechtshulp te stoppen omdat de regels het niet toe zouden laten, terwijl tot op heden op basis van dezelfde regels wel rechtshulp geboden werd? </vraag>
      <vraag nummer="3">Hoeveel verzoeken om rechtshulp zijn er vanuit het buitenland gedaan in de afgelopen jaren? </vraag>
      <vraag nummer="4">Wat vindt u van de in het bericht geuite zorg dat Nederlandse gedetineerden in het buitenland, waar vaak zeer lange celstraffen dreigen, overgeleverd zijn aan corrupte advocaten, terwijl dit vanuit Nederland tegen te houden is? </vraag>
      <vraag nummer="5">Bent u bereid Nederlandse gedetineerden in het buitenland in aanmerking te laten komen voor gesubsidieerde rechtsbijstand? Zo neen, is dan niet de kans aanwezig dat deze gedetineerden waarschijnlijk geen eerlijk strafproces krijgen? </vraag>
      <vraag nummer="6">Bent u bereid de Wet overdracht tenuitvoerlegging strafvonnissen (WOTS) dusdanig aan te passen dat het eenvoudiger wordt om Nederlandse gedetineerden in het buitenland sneller naar Nederland terug te halen om te garanderen dat zij een eerlijk strafproces krijgen en dat veroordeelden onder humane omstandigheden de opgelegde sancties kunnen ondergaan? Zo neen, waarom niet? </vraag>
      <vraag nummer="7">Herinnert u zich uw beantwoording op eerdere Kamervragen? Met welke landen overweegt u thans een (bij voorkeur multilaterale of zonodig bilaterale) verdragsrelatie aan te gaan? Is het niet eenvoudiger om de verdragseis in de WOTS te vervangen door de eis dat de betrokken gedetineerde om overbrenging naar Nederland verzoekt? </vraag>
      <noten afkomstig="vraag">
         <noot nummer="2"/>
         <noot nummer="1" datum="2007-04-21" bron="«Geen rechtshulp in cel buitenland», Het Parool">«Geen rechtshulp in cel buitenland», Het Parool, 21 april 2007</noot>
         <noot nummer="2" documenttype="Kamervragen" documentnummer="622" documentjaargang="2006-2007">Aanhangsel Handelingen, nr. 622, vergaderjaar 2006–2007.</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Nederlandse gedetineerden in het buitenland kunnen op basis van de wet in aanmerking komen voor door de Nederlandse overheid gesubsidieerde rechtsbijstand in het kader van een procedure op basis van de Wet overdracht tenuitvoerlegging strafvonnissen (WOTS). Hiervoor moet onder meer voldaan zijn aan het wettelijke vereiste dat er sprake dient te zijn van een in de Nederlandse rechtssfeer gelegen rechtsbelang. Dit betekent in het kader van de WOTS dat alleen voor de procedure die dient bij de Nederlandse rechter over de overdracht van het in het buitenland gewezen strafvonnis, een advocaat door de Raad voor Rechtsbijstand mag worden toegevoegd om rechtsbijstand te verlenen aan de hier bedoelde gedetineerde. De Raad voor Rechtsbijstand te Amsterdam heeft mij op 25 april jl. door middel van een ambtsbericht op de hoogte gesteld van een tot voor kort gehanteerde te ruime uitvoeringspraktijk terzake de rechtsbijstandregeling ten behoeve van de in het buitenland gedetineerde Nederlanders in het kader van de WOTS. Het gevolg hiervan was dat ook in de fase voorafgaand aan voornoemde procedure in het kader van de WOTS een toevoeging werd gegeven door de Raad voor Rechtsbijstand Amsterdam, terwijl dus niet was voldaan aan voornoemd wettelijke vereiste. Recentelijk heeft de Raad voor Rechtsbijstand Amsterdam zijn uitvoeringspraktijk in deze zaken weer in overeenstemming gebracht met voornoemd wettelijk kader en het daarop gebaseerde landelijke uitvoeringsbeleid van de overige Raden voor Rechtsbijstand. </antwoord>
      <antwoord nummer="3">Voor zover de vraagsteller bedoelt na te gaan hoeveel verzoeken van Nederlandse gedetineerden in het buitenland om rechtsbijstand de afgelopen jaren zijn gedaan, merk ik op dat ik niet over deze cijfers beschik. Wel is mij bekend dat in de periode van 1 januari 2005 tot en met 8 mei 2007 in 628 gevallen een rechtsbijstandverlener door de Raden voor Rechtsbijstand is gevoegd aan een Nederlandse gedetineerde in het buitenland in het kader van een procedure op basis van de WOTS. </antwoord>
      <antwoord nummer="4 en 5">Het voorzien in adequate onafhankelijke rechtsbijstand bij een strafrechtelijke vervolging behoort allereerst tot de algemene rechtsplicht van het land dat vervolging instelt. Bij verdediging in strafzaken staat de bescherming van de individuele rechten en vrijheden van de verdachte burger immers tegenover de vervolgende overheid centraal. Het betreft een fundamenteel beginsel van behoorlijke rechtsspraak, zoals onder meer is neergelegd in artikel 14 van het Internationaal verdrag inzake burgerrechten en politieke rechten. Daarbij mag geen rol spelen of het gaat om een eigen onderdaan dan wel een buitenlandse verdachte. Indien echter een dergelijke voorziening in het buitenland ontbreekt, kan men in aanmerking komen voor door de Nederlandse overheid gesubsidieerde rechtsbijstand op voorwaarde dat er sprake is van een strafzaak waarin onder meer voldaan is aan het wettelijke vereiste dat er sprake is van een in de Nederlandse rechtssfeer gelegen rechtsbelang. In de praktijk komt dit erop neer dat als er sprake is van voldoende aanknopingspunten met de Nederlandse rechtssfeer, door de desbetreffende Raad voor Rechtsbijstand een advocaat zal worden toegevoegd aan een Nederlandse gedetineerde in het buitenland om advies te verstreken in de desbetreffende strafzaak. Voor wat betreft het in aanmerking komen voor gesubsidieerde rechtsbijstand in het kader van een procedure op basis van de Wots verwijs ik u naar mijn antwoord op vraag 2. Naast het bovenstaande verleent het ministerie van Buitenlandse Zaken consulaire bijstand aan Nederlandse gedetineerden in buitenlandse gevangenissen. In die landen waar regelmatig problemen met de rechtsgang en met advocaten voorkomen, hebben Nederlandse ambassades vaak een lijst met advocaten met een goede reputatie voorhanden. Het is aan gedetineerde te besluiten of hij bijstand van een advocaat van deze lijst wenst. Ingeval twijfels bestaan over de juiste toepassing van gerechtelijke procedures ten aanzien van een Nederlandse gedetineerde, kan het ministerie van Buitenlandse Zaken een vertrouwensadvocaat inschakelen. Naar aanleiding van de conclusies van de vertrouwensadocaat kan de ambassade besluiten te interveniëren bij de autoriteiten. De vertrouwensadvocaat adviseert de ambassade en treedt niet op als raadsman voor gedetineerde. </antwoord>
      <antwoord nummer="6">De WOTS is geen instrument dat voorziet in de berechting van Nederlanders in Nederland voor strafbare feiten die zij in het buitenland hebben gepleegd. De WOTS ziet onder andere op de overdracht van de tenuitvoerlegging van onherroepelijke buitenlandse strafvonnissen in Nederland, zodat Nederlandse veroordeelden de hen daarbij opgelegde straf in eigen land kunnen ondergaan. Bij overdracht van de tenuitvoerlegging van een buitenlands vonnis staat dat vonnis vast. De Nederlandse rechter is niet in de positie om het strafproces opnieuw te doen. Dat zou overigens ook niet worden geaccepteerd door het land waar het buitenlandse vonnis is gewezen. Uit het voorgaande blijkt, dat aanpassing van de WOTS om een strafproces (opnieuw) in Nederland te kunnen laten plaatsvinden, niet voor de hand ligt. </antwoord>
      <antwoord nummer="7">Ja. Zoals toegezegd zal ik de Tweede Kamer dit jaar een brief zenden waarin het beleid inzake de overbrenging van Nederlandse gedetineerden uit het buitenland nader uiteengezet zal worden. Ik wil daar nu niet op vooruit lopen. </antwoord>
      <noten afkomstig="antwoord"/>
   </antwoorden>
</kvr>
