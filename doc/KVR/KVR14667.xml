<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de ministers van Binnenlandse Zaken en Koninkrijksrelaties en voor Grote Steden- en Integratiebeleid over een politie-eenheid, Groep met Bijzondere Opdrachten (GBO) genaamd. (Ingezonden 29 oktober 2001); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14667
</item>
         <item attribuut="Inhoud">Vragen over een bericht in de Volkskrant van 2 oktober 2001 over een speciale politie-eenheid in Ede in verband met de problematiek van de Marokkaanse jongeren in Ede.</item>
         <item attribuut="Rubriek">Criminaliteit en openbare orde (Politie) Welzijn (Jeugdigen) Welzijn (Minderheden)</item>
         <item attribuut="Trefwoorden">Jeugdigen Minderheden Politie</item>
         <item attribuut="Vindplaats">Kamervragen met antwoord 2001-2002, nr. 310, Tweede Kamer</item>
         <item attribuut="Vraagnr_bij_indiening">2010201600</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Grote Steden- en Integratiebeleid (GSI)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2001-11-26</item>
         <item attribuut="Datum_indiening">2001-10-29</item>
         <item attribuut="Document-id">KVR14667</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="647" allpagenumbers="647 648" vetnummer="2010201600" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14667" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="310" onderwerp="" indiendatum="2001-10-29">
         <vrager partij="PvdA" oorsprong="parlement">Arib</vrager>
         <vraagt-aan>de ministers van Binnenlandse Zaken en Koninkrijksrelaties en voor Grote Steden- en Integratiebeleid</vraagt-aan>
      </vraagdata>
      <antwoorddata antwoorddatum="2001-11-26">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de minister van Grote Steden- en Integratiebeleid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het bericht «Agenten wachten ons ’s morgens al op»? <voetnoot nummer="1"/>
      </vraag>
      <vraag nummer="2">Is het waar dat er in Ede een speciale politie-eenheid, Groep met Bijzondere Opdrachten (GBO) genaamd, actief is? Zo ja, met welke bijzondere opdracht werkt deze eenheid? Vanaf wanneer is deze eenheid actief en onder wiens verantwoordelijkheid opereert deze groep? Heeft deze groep bijzondere bevoegdheden? Zo ja, hoe luiden deze? </vraag>
      <vraag nummer="3">In welke plaatsen is de GBO nog meer actief? </vraag>
      <vraag nummer="4">Beklagen de jongeren zich over intimiderende handelingen van politiemensen en hebben zij hier aangifte van gedaan? Is hier niets mee gebeurd? Bent u bereid na te gaan wat met deze klachten is gebeurd en de Kamer hierover te rapporteren? </vraag>
      <vraag nummer="5">Kan een schets worden gegeven van de aard en de omvang van de problematiek van de Marokkaanse jongeren in Ede? Om hoeveel jongeren gaat het hier? Wat is of wordt ondernomen om deze problematiek op te lossen? Op welke wijze zijn deze jongeren betrokken bij dit beleid? Ziet u een mogelijkheid om in overleg met de lokale overheid tot een plan van aanpak te komen waarbij de betrokken groepering nauw betrokken wordt? </vraag>
      <vraag nummer="6">Bent u bereid een onafhankelijk onderzoek te doen naar de problematiek van allochtone jongeren in Ede? Zo neen, waarom niet? Welke andere mogelijkheden ziet u om de gerezen problematiek in Ede in kaart te brengen? Bent u bereid concrete maatregelen in het kader van het Grote Stedenbeleid te nemen, waarbij aandacht wordt besteed aan deze groep? </vraag>
      <noten afkomstig="vraag">
         <noot nummer="1" datum="2001-10-2" bron="Volkskrant">Volkskrant, 2 oktober 2001</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3" voetnoot="1">De politie van de regio Gelderland-Midden beschikt over een zogenoemde GBO, die organisatorisch is ingebed binnen de divisie Justitiële Zaken. De GBO is een organisatorische eenheid die al binnen het voormalige korps gemeentepolitie Arnhem was ingericht. In bovengenoemde regio verricht de GBO de volgende taken: – het verzorgen van risicovolle en technisch ingewikkelde aanhoudingen; – het ondersteunen van de units basispolitiezorg (BPZ) op het gebied van toezicht, en – het ondersteunen van overig politieoptreden in gevaarsituaties. Bij bedoeld toezicht kan onder meer worden gedacht aan het toezicht in het uitgaansgebied van Arnhem, waarbij op de donderdag-, vrijdag-, en zaterdagavond personeel van de GBO aanwezig is in het kader van het project «Rem op geweld». Het verschijnsel GBO is niet exclusief voor Gelderland-Midden. Ook enkele andere regio’s zijn overgegaan tot oprichting van speciale aanhoudingseenheden die (onder meer) zijn belast met het verrichten van aanhoudingen met een meer dan normaal risico. Het gaat dan om aanhoudingen waarbij redelijkerwijs te verwachten is dat verdachten zich middels geweld daartegen zullen verzetten. De basispolitiezorg is hiertoe onvoldoende toegerust terwijl een Arrestatieteam (AT) niet voor de beoogde taak is bedoeld. Deze eenheden opereren onder namen als Distictsondersteuningsgroep (DOG), regionale Ondersteuningsgroep, AE/VAG-groep en Groep Bijzondere Opdrachten <voetnoot nummer="1"/>Deze eenheden worden gevormd uit bijvoorbeeld politiemensen uit de basispolitiezorg of uit leden van het AT. In de regio Gelderland-Midden is het GBO – in verband met de borging van het benodigde niveau en de kwaliteit van opleiding en training – samengesteld uit leden van het AT. De GBO bedient zich niet van speciale bevoegdheden en geweldsmiddelen. Inzet van deze eenheid vindt plaats op aanvraag van de leiding van het betreffende district waar de inzet wordt gevraagd, een en ander binnen de gebruikelijke gezagsverhoudingen van de Politiewet 1993. Ook in Ede is dit het geval geweest. De GBO is op 12 september van 23.00 tot 01.00 uur ingezet ter ondersteuning van de basispolitiezorg bij de handhaving van de openbare orde naar aanleiding van de aanslagen in de VS. Tijdens deze inzet werden door leden van de GBO pamfletten met de afbeelding van Osama Bin Laden en een klein model bijl in beslag genomen. In het voorjaar 2000 is in Ede overigens in nauw overleg met het openbaar ministerie besloten tot oprichting van een openbaar orde en overlastteam. Dit team, dat niet alleen in de wijk Veldhuizen maar ook in de omliggende wijken opereert, moet de gezagsverhoudingen herstellen en de grote groep «meelopers» het signaal geven dat crimineel gedrag niet loont en niet wordt geaccepteerd. Politie en justitie tolereren niets meer van de harde kern en de jongeren die zich daar omheen begeven. Er wordt heel gericht op jongeren gelet. </antwoord>
      <antwoord nummer="4">Er is door een betrokkene die is aangehouden en waarbij een klein model bijl in beslag is genomen, een klacht ingediend met als klachtelement disproportioneel optreden. Deze klacht, waarin verwezen wordt naar vermeend hardhandig politieoptreden jegens ook een andere jongere, wordt momenteel afgehandeld conform de klachtenregeling van de politie Gelderland-Midden. Verder zijn tot dusver blijkens verkregen informatie geen klachten ingediend over intimiderend gedrag van politieambtenaren. </antwoord>
      <antwoord nummer="5">Desgevraagd heeft de burgemeester van Ede ons bericht dat het aantal van de probleemgroep jongeren varieert tussen de 15 en 25. Het betreft hier uitsluitend jongens in de leeftijd van 15–25 jaar. Een vijftiental van deze jongeren valt onder de kwalificatie «harde kern». Om te voorkomen dat dit aantal toeneemt, werd met een aantal initiatieven gestart. Eén daarvan is de inrichting van een post JIB (Justitie in de Buurt) in de wijk Veldhuizen. Daarnaast is er in Veldhuizen een wijkpost waarin de politie en de woningcorporatie gehuisvest zijn. De politie heeft twee gebiedsgebonden functionarissen ingezet. Het aanstellen van een projectleider in 1998 t.b.v. «Project Marokkaanse Jongeren» heeft er toe geleid dat er een aantal vervolgactiviteiten is ontwikkeld (o.a. zomeractiviteiten, Activiteiten Centrum Essenburg, soosruimte Buurtcentrum Veldhuizen, Stichting lrshad, Netwerk in Veldhuizen). Na de start van dit project leek er aanvankelijk sprake te zijn van een afname van overlast en criminaliteit. Rond de jaarwisseling 1999/2000 kwam daar een kentering in. Hierna heeft de gemeente in september 2000 besloten om aanvullende maatregelen te treffen. Zo werd er bij de gemeente een extra coördinator aangesteld voor specifiek jeugdbeleid. Aangevuld met extra inzet van politie en OM wordt deze integrale aanpak momenteel voortgezet. Verder is een externe communicatie adviseur ingeschakeld om de contacten tussen de lokale overheid en de Marokkaanse gemeenschap te verbeteren. Een recent initiatief is het Project Peerpreventie allochtone jongeren; een vorm van jongerenparticipatie. De startbijeenkomst heeft in week 40 plaatsgevonden. Onder de 25 aanwezige jongeren waren ook zgn. «harde kern»jongeren. Dertien van deze jongeren hebben aangegeven «peer» te willen worden. Gelet op de inspanningen van betrokken partijen in de gemeente Ede zien wij vooralsnog geen aanleiding ons hierin te mengen. </antwoord>
      <antwoord nummer="6">Wij zien op dit moment geen aanleiding om van rijkswege een onafhankelijk onderzoek te doen, dan wel andere maatregelen te nemen. De organisatie Stichting Bevordering Jongerenparticipatie JP2000+ heeft in opdracht van de gemeente een onderzoek gedaan om tot een model te komen waarbij jongeren en ouders zoveel mogelijk worden betrokken bij gezinsbeleid en opvoedingsondersteuning en bij de uitvoering daarvan. Een ander doel van dit onderzoek is het komen tot een model om de samenwerking tussen de partijen die betrokken zijn bij het (Marokkaanse) jongerenproblematiek te bevorderen. Op grond van de aanbevelingen van dit onderzoek is het eerder genoemde Peer-preventie project tot stand gekomen alsmede de inzet van eerder genoemde communicatieadviseur. Inmiddels heeft ook de Edese Raad van Kerken initiatief genomen om met de Marokkaanse (islamitische gemeenschap) in Ede gesprekken te voeren. </antwoord>
      <noten afkomstig="antwoord">
         <noot nummer="1">Rapport Aanhouden op niveau. Vrije Universiteit, Centrum voor Politiewetenschappen</noot>
      </noten>
   </antwoorden>
</kvr>
