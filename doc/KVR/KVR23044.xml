<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Heemskerk en Douma (beiden PvdA) aan de minister van Financiën over de boekhoudmethode bij Ahold. (Ingezonden 8 april 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23044
</item>
         <item attribuut="Inhoud">Gevraagd wordt onder meer naar de rol van de Autoriteit Financiële Markten (AFM) en haar opstelling als het wetsvoorstel inzake het toezicht op de jaarrekening al van kracht zou zijn geweest. Deze vragen dienen ter aanvulling op eerdere vragen ter zake van het Tweede-Kamerlid Kant c.s., ingezonden 6 april 2005.</item>
         <item attribuut="Rubriek">Bedrijfsleven en industrie (Accountancy en administratie) Bedrijfsleven en industrie (Ondernemingen) Criminaliteit en openbare orde (Fraude)</item>
         <item attribuut="Trefwoorden">Bedrijfsresultaten Fraude Ondernemingen</item>
         <item attribuut="Vindplaats">Kamervragen met antwoord 2004-2005, nr. 1672, Tweede Kamer</item>
         <item attribuut="Vraagnr_bij_indiening">2040512470</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Heemskerk</persoon>
            <persoon partij="PvdA">Douma</persoon>
         </item>
         <item attribuut="Datum_reaktie">2005-05-19</item>
         <item attribuut="Datum_indiening">2005-04-08</item>
         <item attribuut="Document-id">KVR23044</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3565" allpagenumbers="3565 3566" vetnummer="2040512470" code="0405tkkvr1672" lopendefooter="Tweede Kamer, vergaderjaar 2004–2005, Aanhangsel" filenaam="KVR23044" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1672" onderwerp="" indiendatum="2005-04-8">
         <vrager partij="PvdA" oorsprong="parlement">Heemskerk</vrager>
         <vrager partij="PvdA" oorsprong="parlement">Douma</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="19 mei 2005), zie ook Aanhangsel Handelingen nr. 1543, vergaderjaar 2004–2005">
         <antwoorder functie="minister" ministerie="Financiën">Zalm</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Had de wijziging in de boekhoudmethode bij Ahold van betalingen aan leveranciers in de jaarrekening gemeld moeten worden? <voetnoot nummer="1"/>
      </vraag>
      <vraag nummer="2">Is het waar dat, zoals in het artikel wordt gesteld, hierdoor een vertekening van het beeld ontstaan is, waardoor de cijfers in feite bewust zijn gemanipuleerd? Zo neen, waarom niet? Zo ja, welke conclusies verbindt u hieraan? </vraag>
      <vraag nummer="3">Is het waar dat deze boekhoudmethode niet aan het Openbaar Ministerie (OM) is gemeld voorafgaand aan het treffen van een schikking? </vraag>
      <vraag nummer="4">Had dit gemeld dienen te worden door de onderneming, dan wel door de accountant? </vraag>
      <vraag nummer="5">Wat zou er gebeurd zijn als het wetsvoorstel dat voorziet in het toezicht van de Autoriteit Financiële Markten (AFM) op de jaarrekening reeds van kracht zou zijn? </vraag>
      <vraag nummer="6">Op welke wijze zou de AFM te werk zijn gegaan? Op welke wijze zal de nieuwe wet de AFM instrumenten geven om dergelijke boekhoudmethodes boven water te krijgen? Hoe worden de onderneming, de werknemers en de aandeelhouders daarbij geïnformeerd? </vraag>
      <vraag nummer="7">Welke sancties kan de AFM opleggen? </vraag>
      <vraag nummer="8">Is het waar dat er «bevindingen» van Price Waterhouse Coopers naar de U.S. Securities and Exchange Commission (SEC) zijn gegaan? </vraag>
      <vraag nummer="9">Kunt u, het OM of de AFM deze bevindingen opvragen? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-04-4" bron="NRC-Handelsblad, «Ahold verzweeg dubieuze praktijk» 2april jl., en " titel="Handelen van Ahold-top is hypocriet">NRC-Handelsblad, «Ahold verzweeg dubieuze praktijk» 2april jl., en «Handelen van Ahold-top is hypocriet», 4 april 2005</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van leden Kant en De Wit (beiden SP), ingezonden 6 april 2005, (vraagnummer 2040512100). </toelichting>
   <antwoorden aantal="8">
      <antwoord nummer="1">Neen. De in de door de vragenstellers aangehaalde krantenberichten beschreven praktijk hield in dat handelscrediteuren later werden betaald. Er bestaat geen verslaggevingsstandaard die verplicht om in de jaarrekening uitleg te geven over het betaalgedrag van de vennootschap. De praktijk betrof dus geen (wijziging van een) «boekhoudmethode». Dit blijkt ook uit de jaarrekening 2004, die van een goedkeurende verklaring van Deloitte Accountants B.V. is voorzien. </antwoord>
      <antwoord nummer="2">Neen. Zie de beantwoording van de vragen 2en 4 van de leden Kant en De Wit over de «rapportagegedreven boekhoudmethode» van Ahold (Aanhangsel Handelingen nr. 1670, vergaderjaar 2004–2005). </antwoord>
      <antwoord nummer="3">Ja. </antwoord>
      <antwoord nummer="4">Daags na publicatie van de boekhoudpraktijk in de Verenigde Staten van Amerika heeft het Openbaar Ministerie Ahold om opheldering verzocht. Ahold heeft daarop laten weten dat de desbetreffende praktijk niet is gemeld omdat het geen fraude betrof en de beslissing deze praktijk te staken werd genomen voor aanvang van de schikkingsonderhandelingen. </antwoord>
      <antwoord nummer="5">De beoogde toezichtstaak van de Autoriteit Financiële Markten (AFM) in het kader van het toezicht op financiële verslaggeving is om na te gaan of de door de beursgenoteerde vennootschap gepresenteerde financiële verslaggeving aan de daarvoor geldende voorschriften voldoet. Indien de AFM op basis van openbare informatie twijfelt of een beursgenoteerde vennootschap in haar externe financiële verslaggeving de verslaggevingstandaarden juist heeft toegepast, kan zij de betreffende beursgenoteerde vennootschap een nadere toelichting op deze verslaggeving vragen. Deze twijfel kan onder andere zijn ingegeven door berichtgeving van de media. Aan te nemen valt dat na bestudering van de berichtgeving de AFM zou hebben geconcludeerd dat de in de berichtgeving beschreven praktijk niet ziet op een boekhoudmethode, maar op betaalgedrag. De AFM houdt geen toezicht op het ondernemingsbeleid, inclusief het betalingsbeleid, als zodanig, doch slechts of het gevoerde beleid conform de daarvoor geldende verslaggevingsvoorschriften in de financiële verslaggeving is verantwoord. </antwoord>
      <antwoord nummer="6 en 7">Zoals blijkt uit het antwoord op vraag 5, bestaat er in het onderhavige geval geen aanwijzing dat de verslaggevingsvoorschriften onjuist zijn toegepast en zou de AFM dientengevolge ook niet zijn overgegaan tot toepassing van het haar ter beschikking staande instrumentarium of tot gebruikmaking van haar bevoegdheden uit hoofde van haar beoogde toezichtstaak betreffende de financiële verslaggeving van beursgenoteerde vennootschappen. Meer in het algemeen kan worden opgemerkt dat in het voorgenomen kader van het toezicht op de financiële verslaggeving de AFM een nadere toelichting op de financiële verslaggeving kan vragen, indien de AFM twijfelt of de betreffende beursgenoteerde vennootschap de verslaggevingsvoorschriften juist heeft toegepast. Het verzoek om een nadere toelichting op de externe financiële verslaggeving is geheim. Indien aan de onderneming(sleiding) een nadere uitleg over de toepassing van de verslaggevingsvoorschriften in de externe financiële verslaggeving wordt verzocht, behoeft deze dit verzoek niet openbaar te maken. Hierdoor wordt bewerkstelligd dat eventuele informatieuitwisseling tussen de toezichthouder en de beursgenoteerde vennootschap plaats kan vinden zonder de dreiging van onnodige (potentieel grote) koersfluctuaties. Dit is van belang, omdat het mogelijk is dat de nadere toelichting van de beursgenoteerde vennootschap de twijfels van de AFM wegneemt, waardoor ongewenste koersreacties kunnen worden voorkomen. Indien de twijfels van de AFM door de nadere toelichting van de vennootschap niet worden weggenomen, kan de AFM een verzoek tot herziening van de verslaggeving indienen bij de Ondernemingskamer (OK) van het gerechtshof te Amsterdam. Dit besluit van de AFM is wel openbaar. Werknemers, aandeelhouders en andere belanghebbenden van de beursvennootschap worden op deze wijze geïnformeerd. In het verzoekschrift kan de AFM de OK verzoeken een nader onderzoek in te stellen naar de toepassing van de verslaggevingsvoorschriften dan wel de OK verzoeken te bevelen dat de beursvennootschap haar verslaggeving inricht met inachtneming van door de OK te geven aanwijzingen. Indien de OK het verzoek tot herinrichting toewijst geeft zij aan de beursgenoteerde vennootschap een bevel omtrent de wijze waarop deze de financiële verslaggeving dient in te richten. De OK kan daarbij beslissen dat het bevel mede of uitsluitend ziet op toekomstige financiële verslaggeving. Het kabinet streeft er naar om op korte termijn het wetsvoorstel betreffende de invoering van onafhankelijk toezicht op de financiële verslaggeving van beursgenoteerde vennootschappen door de AFM bij de Tweede Kamer in te dienen. </antwoord>
      <antwoord nummer="8">Ik heb daar geen zicht op. Accountants zijn gehouden aan de geheimhoudingsbepalingen van de Verordening gedrags- en beroepsregels Registeraccountants 1994. </antwoord>
      <antwoord nummer="9">In geval een redelijk vermoeden van een strafbaar feit zou bestaan, bestaat voor het Openbaar Ministerie de mogelijkheid in een rechtshulpverzoek aan de autoriteiten van de Verenigde Staten van Amerika te verzoeken de uitlevering van stukken te vorderen bij de Securities and Exchange Commission. Zoals blijkt uit de beantwoording van de vragen 3 en 8 van de leden Kant en De Wit over de «rapportagegedreven boekhoudmethode» van Ahold (Aanhangsel Handelingen nr. 1670, vergaderjaar 2004–2005), bestaat dat vermoeden niet en zal geen strafrechtelijk onderzoek kunnen worden gestart. Sinds 1989 bestaat tussen de Verenigde Staten en Nederland een overeenkomst inzake wederzijdse administratieve bijstand bij de uitwisseling van informatie op effectengebied. Op basis hiervan zou de AFM de betreffende bevindingen bij de SEC kunnen opvragen. </antwoord>
      <noten afkomstig="antwoord"/>
   </antwoorden>
</kvr>
