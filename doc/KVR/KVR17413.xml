<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verburg en Mosterd (beiden CDA) aan de staatssecretaris van Sociale Zaken en Werkgelegenheid, dhr. Rutte, over mogelijke onterechte bijstand voor gedetineerden. (Ingezonden 24 februari 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17413
</item>
         <item attribuut="Inhoud">Vragen in reactie op de brief van de staatssecretaris van SZW van 13 februari 2003 naar aanleiding van het onderzoek van de Inspectie Werk en Inkomen, 'Bijzondere bijstand in geval detentie', in verband met door een aantal gemeenten ten onrechte aan gedetineerden verstrekte bijstandsuitkeringen.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Sociale zekerheid (Bijstand (ABW, RWW, Wet Sociale Werkvoorziening))</item>
         <item attribuut="Trefwoorden">Bijstand Gedetineerden</item>
         <item attribuut="Vindplaats">Kamervragen met antwoord 2002-2003, nr. 962, Tweede Kamer</item>
         <item attribuut="Vraagnr_bij_indiening">2020307700</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Verburg</persoon>
            <persoon partij="CDA">Mosterd</persoon>
         </item>
         <item attribuut="Datum_reaktie">2003-03-19</item>
         <item attribuut="Datum_indiening">2003-02-24</item>
         <item attribuut="Document-id">KVR17413</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2011" allpagenumbers="2011 2012" vetnummer="2020307700" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17413" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="962" onderwerp="" indiendatum="2003-02-24">
         <vrager partij="CDA" oorsprong="parlement">Verburg</vrager>
         <vrager partij="CDA" oorsprong="parlement">Mosterd</vrager>
         <vraagt-aan>de staatssecretaris van Sociale Zaken en Werkgelegenheid, dhr. Rutte,</vraagt-aan>
      </vraagdata>
      <antwoorddata antwoorddatum="2003-03-19">
         <antwoorder functie="staatssecretaris" ministerie="Sociale Zaken en Werkgelegenheid">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Herinnert u zich uw brief naar aanleiding van het onderzoek van de Inspectie Werk en Inkomen «Bijzondere bijstand ingeval detentie»? <voetnoot nummer="1"/>
      </vraag>
      <vraag nummer="2">Hoe reëel acht u de veronderstelling dat de «momentopname» van 2001, ook van toepassing is op het gevoerde beleid van gemeenten tussen 1997 en 2001 en in het jaar 2002 en deelt u als gevolg hiervan de opvatting dat gemeenten willens en wetens, op dit punt gedurende zes jaar in strijd met de wet hebben gehandeld? </vraag>
      <vraag nummer="3">Deelt u de opvatting dat de ten onrechte verstrekte uitkeringen in het kader van de (bijzondere) bijstand moeten worden teruggevorderd van betreffende gemeenten? </vraag>
      <vraag nummer="4">Zult u daartoe op korte termijn overgaan en bent u bereid de Kamer voor 1 maart 2003 te informeren over de wijze waarop u aan dit gedoogbeleid een resoluut einde maakt? </vraag>
      <vraag nummer="5">Bent u bereid om op basis van bovenstaande ontwikkelingen het beleid inzake gedetineerden en bijstand nader te verduidelijken? Zo ja, hoe zult u dat doen? </vraag>
      <noten afkomstig="vraag">
         <noot nummer="1" datum="2003-02-13" bron="(B&amp;GA/IW/03/9790)">(B&amp;GA/IW/03/9790), 13 februari 2003</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Het is reëel te veronderstellen dat het gevoerde beleid van gemeenten tussen 1997 en 2001 en in het jaar 2002 een zelfde beeld laat zien als de «momentopname» van 2001. De vraag of er daarbij sprake is van een «willens en wetens» handelen in strijd met de wet, kan niet zonder meer op basis van dit onderzoek worden beantwoord. Uit het IWI-rapport blijkt dat gemeenten er kennelijk van uitgaan dat zij in het kader van het gemeentelijke beleid bijzondere bijstand, de beleidsruimte hebben om aan gedetineerden bijzondere bijstand te verstrekken. Dit was namelijk vóór de invoering van de huidige Algemene bijstandswet (Abw) in 1996 wel het geval. Sinds 1996 bepaalt artikel 9 lid 1 onder a Abw dat «geen recht op bijstand heeft degene aan wie rechtens zijn vrijheid is ontnomen». Artikel 11 Abw bepaalt dat alleen ingeval van «zeer dringende redenen» en gelet op alle omstandigheden, hiervan kan worden afgeweken. Het uitgangspunt dat gedetineerden zijn uitgesloten van bijstandsverlening is in algemene zin ook opgenomen in de circulaire, 14 april 1997 van de minister van Sociale Zaken en Werkgelegenheid. In deze circulaire stond de algemene bijstandsverlening in geval van dagdetentie centraal; de bijzondere bijstandsverlening is daarin niet uitdrukkelijk aan de orde gesteld. Van een gemeentelijke beleidsvrijheid is bij de toepassing van de Abw ingeval van detentie echter geen sprake. </antwoord>
      <antwoord nummer="3">Nee, terugvordering van de gemeenten van ten onrechte verstrekte bijzondere bijstand is niet mogelijk. Anders dan de algemene bijstand komen de gemeentelijke uitgaven in het kader van bijzondere bijstand niet (mede) ten laste van de begroting van SZW. Gemeenten ontvangen ten behoeve van de bijzondere bijstandsverlening een niet geoormerkt budget via het Gemeentefonds. Voorts is er in dit geval sprake van een inventariserend onderzoek door IWI, waarvan de bevindingen niet tot individuele gemeenten herleidbaar zijn. </antwoord>
      <antwoord nummer="4 en 5">Ik heb op 17 februari 2003 alle gemeenten door middel van een verzamelbrief op de hoogte gebracht van een aantal aspecten die betrekking hebben op bijstandsverlening aan en reïntegratie-inspanningen ten behoeve van (ex-)gedetineerden (bijvoorbeeld mogelijkheden ten aanzien van de inzet van Wiw-voorzieningen en het belang van een goede overdracht). Ik heb de Tweede Kamer per gelijke datum hiervan een afschrift doen toekomen. In bedoelde verzamelbrief ben ik ook ingegaan op de strekking van artikel 9 en 11 Abw. Ik heb daartoe apart een passage gewijd aan het dwingendrechtelijke karakter van artikel 9 lid 1 onder a Abw, en de mogelijkheid om alleen in geval van zeer dringende redenen (artikel 11 Abw) daarvan af te wijken. De beoordeling of er sprake is van «zeer dringende redenen» kan alleen plaatsvinden na een strikt individuele beoordeling van het voorliggende geval. Uit de (beperkte) jurisprudentie inzake artikel 11 Abw volgt dat er dan sprake moet zijn van «acute levensbedreigende omstandigheden». Hiervan zal in situaties van detentie geen sprake zijn, zodat in de praktijk de verlening van bijstand in geval van detentie uitgesloten is. Voorts krijgen de gemeenten die aan het inventariserend IWI-onderzoek hebben meegewerkt in de loop van de maand maart 2003 een brief waarin hen nog eens extra wordt gewezen op de betekenis en toepassingsmogelijkheden van de artikelen 9 en 11 Abw. In deze brief wordt de gemeenten, voorzover zij thans nog een onjuist beleid voeren, verzocht het lokale beleid zo spoedig mogelijk in overeenstemming te brengen met de wettelijke bepalingen. Indien desondanks aan de hand van een afzonderlijk toezichtsonderzoek door IWI blijkt dat een gemeente een contra legembeleid voert, wordt deze gemeente daarop apart door mij aangesproken. </antwoord>
      <noten afkomstig="antwoord"/>
   </antwoorden>
</kvr>
