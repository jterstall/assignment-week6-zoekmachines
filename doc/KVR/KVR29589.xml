<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister van Economische Zaken over ongewenste overschrijving van energiecontracten. (Ingezonden 17 september 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29589
</item>
         <item attribuut="Inhoud">Vragen naar aanleiding van klachten van personen die zomaar worden overgeschreven van het ene naar het andere energiebedrijf, bijvoorbeeld nadat ze een callcentermedewerker of colporteur van een energiebedrijf te woord hebben gestaan, ondanks het feit dat ze hiervoor geen toestemming hebben gegeven.</item>
         <item attribuut="Rubriek">Consument (Overig) Energie, water en grondstoffen (Energiebedrijven)</item>
         <item attribuut="Trefwoorden">Consumentenbescherming Energiebedrijven</item>
         <item attribuut="Vindplaats">Kamervragen met antwoord 2007-2008, nr. 160, Tweede Kamer</item>
         <item attribuut="Vraagnr_bij_indiening">2060725480</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2007-10-03</item>
         <item attribuut="Datum_indiening">2007-09-17</item>
         <item attribuut="Document-id">KVR29589</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="343" allpagenumbers="343 344" vetnummer="2060725480" code="0708tkkvr160" lopendefooter="Tweede Kamer, vergaderjaar 2007–2008, Aanhangsel" filenaam="KVR29589" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="160" onderwerp="" indiendatum="2007-09-17">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2007-10-3">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u ermee bekend dat het voorkomt dat personen zomaar worden overgeschreven van het ene naar het andere energiebedrijf, bijvoorbeeld nadat ze een callcentermedewerker of colporteur van een energiebedrijf te woord hebben gestaan, ondanks het feit dat ze hiervoor geen toestemming hebben gegeven en terwijl soms hun naam op het (ongetekende) contract niet eens correct wordt gespeld? <voetnoot nummer="1"/>
      </vraag>
      <vraag nummer="2">Hoeveel klachten zijn hierover bekend bij de Dienst Toezicht Energie (Dte) en hoe handelt Dte deze klachten af? </vraag>
      <vraag nummer="3">Hoe is het te verklaren dat energiebedrijven accepteren dat een overschrijving plaatsvindt op basis van verkeerde informatie? </vraag>
      <vraag nummer="4">Deelt u het standpunt dat het de omgekeerde wereld is dat de slachtoffers van deze praktijken veel tijd, geld en moeite kwijt zijn om deze ongewenste overschrijvingen weer ongedaan te maken, terwijl ze hiervoor nooit op enigerlei wijze toestemming hebben gegeven? Zo neen, waarom niet? </vraag>
      <vraag nummer="5">Speelt dit probleem ook op het gebied van andere klantenwervingsacties, bijvoorbeeld voor telecom of dagbladen? Zo ja, hoe? Zo neen, waarom niet? </vraag>
      <vraag nummer="6">Bent u bereid stappen te ondernemen om te zorgen dat een dergelijke wijze van klantenwerving door energiebedrijven niet meer kan plaatsvinden, bijvoorbeeld doordat de klant altijd schriftelijk toestemming moet geven? Zo neen, waarom niet? </vraag>
      <noten afkomstig="vraag">
         <noot nummer="1">Zie aantal meldingen van dit soort gevallen (deze meldingen worden onderhands toegezonden aan de bewindspersoon)</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Bij ConsuWijzer (het gezamenlijke loket voor consumenten van de NMa, de Opta en de Consumentenautoriteit) worden ongeveer 130 klachten per maand ingediend door kleinverbruikers (consumenten) die beweren zonder toestemming van energieleverancier te zijn gewisseld. Dit aantal zegt overigens niets over de vraag of de klachten ook terecht zijn. ConsuWijzer informeert deze consumenten in de eerste plaats over hun rechten en plichten en adviseert consumenten zo spoedig mogelijk contact op te nemen met hun nieuwe (onterechte) leverancier en bezwaar te maken tegen de switch. Indien de klant daartoe toestemming geeft, stuurt ConsuWijzer de klacht bovendien door aan de desbetreffende leverancier met het verzoek de klacht zo snel mogelijk op te lossen. Tot slot beoordeelt DTe op basis van de binnengekomen klachten of er sprake is van een structureel of ernstig probleem (zoals b.v. bij een melding van fraude). In dat geval neemt DTe contact op met de leverancier waar de klacht over gaat om na te gaan welke maatregelen het bedrijf gaat nemen om de problemen op te lossen. Ook met de energiebedrijven waar de toegezonden meldingen betrekking op hebben, is gesproken. In alle gevallen dat DTe met bedrijven over wervingsproblemen heeft gesproken, hebben deze bedrijven maatregelen genomen. Dit kan variëren van het kosteloos terugswitchen van ontevreden consumenten, het aanpassen van bepaalde call-scripts, het laten ontslaan van specifieke colporteurs of zelfs het staken van wervingsacties in regio’s waar zich veel problemen voordoen. Overigens merk ik op dat DTe niet de bevoegdheid heeft te bemiddelen in individuele geschillen tussen consumenten en hun leveranciers. Hiervoor is de Geschillencommissie Energie en Water de aangewezen instantie. </antwoord>
      <antwoord nummer="3">Sinds juli 2004 zijn consumenten vrij in de keuze van hun energieleverancier. Om de energiemarkt zo goed mogelijk te laten werken, is het van belang dat switches van consumenten naar andere energieleveranciers zo soepel mogelijk verlopen. Om deze reden hebben de energieleveranciers destijds afgesproken dat de oude leverancier verplicht is de melding van een nieuwe leverancier, dat ze iemand als klant hebben verworven, te accepteren en moeten ze de consument als klant «overschrijven» naar de nieuwe leverancier (net zoals dit bij o.a. verzekeringen gebruikelijk is). Omdat fouten in het wervingsproces niet 100% zijn te voorkomen, hebben de energieleveranciers afspraken gemaakt voor het geval er onverhoopt sprake is van een onterechte switch. Deze afspraken komen er in hoofdlijnen op neer dat zowel de oude als de nieuwe (onterechte) leverancier zich inspannen ervoor te zorgen dat zo snel mogelijk de situatie voor de consument wordt hersteld «alsof er geen switch heeft plaatsgevonden». </antwoord>
      <antwoord nummer="4">Het is uiteraard bijzonder vervelend wanneer een consument wordt geconfronteerd met een onterechte switch. Omdat fouten helaas niet 100% zijn uit te sluiten, dient de consument die met een onterechte switch wordt geconfronteerd zo snel en efficiënt mogelijk te worden geholpen. Daarvoor hebben de energieleveranciers de onder vraag 3 genoemde afspraken gemaakt. </antwoord>
      <antwoord nummer="5">In de telecommunicatiemarkt en vooral bij een overstap tussen vaste telefonieaanbieders, komt ongewild switchen van aanbieder, oftewel «slamming», eveneens voor. In de sector zijn afspraken over het voorkomen van slamming gemaakt waarbij de wilsverklaring van de consument duidelijk moet worden vastgelegd en de consument aangeschreven wordt over de gewenste overstap. Zo moet in het geval dat een consument via de telefoon zijn instemming geeft de wilsverklaring duidelijk op band zijn vastgelegd. Deze eis geldt ook bij energie. Ondanks deze voorzorgen komt slamming nog steeds voor en is in het verzamelwetsvoorstel voor de Telecommunicatiewet (TK 30 661), dat voor verdere behandeling in uw Kamer ligt, bij artikel 7.2a (contractduur) een nadere uitleg gegeven over de verantwoordelijkheden van de netwerkaanbieder om slamming tegen te gaan. Bij dagbladen is het niet gebruikelijk dat het nieuwe dagblad het abonnement bij het oude dagblad opzegt. Huishoudens kunnen ook twee of meer abonnementen hebben op (verschillende) dagbladen. Bij elektriciteit of gas, telecom of verzekeringen is dit niet mogelijk (of wenselijk). Overigens zijn bij de Consuwijzer, van januari tot nu, enkele tientallen klachten binnengekomen over uitgevers van dagbladen en tijdschriften. Het gaat hierbij zowel om agressieve wervingsmethoden (bijvoorbeeld via colportage) als problemen bij het opzeggen van het abonnement. </antwoord>
      <antwoord nummer="6">Ik ben mij er van bewust dat colportage en telefonische verkoop tot vragen en klachten van afnemers kan leiden. Ze worden door de klant vaak als opdringerig of ongewenst aangemerkt. Ik wijs er wel op dat het hier in beginsel om legitieme verkoopmethoden gaat. Wel zijn deze verkoopmethoden aan strikte voorwaarden gebonden. Bij de koop op afstand moet de aanbieder bijvoorbeeld verplicht bepaalde informatie voorafgaand aan de overeenkomst aan de consument verstrekken, waaronder informatie over de bedenktijd. In het geval van verkoop via colportage eist de wet voor een geldige colportageovereenkomst een schriftelijke door de consument en de aanbieder ondertekende akte. Indien de akte ontbreekt, is de overeenkomst nietig. Bovendien heeft de consument een wettelijk recht (op grond van het Burgerlijk Wetboek) om binnen de zogenaamde afkoelperiode (bij telefonische verkoop 7 dagen na de schriftelijke bevestiging van de overeenkomst, bij colportage 8 dagen) de overeenkomst te ontbinden. Bij klachten over verkoopmethoden bij energiecontracten houdt DTe voortdurend in de gaten of er sprake is van incidenten of van structurele problemen. Zoals hierboven is aangegeven zijn de informele contacten met de bedrijven vaak voldoende om het gedrag van bedrijven bij te sturen. In een aantal gevallen heeft DTe extra vergunningsvoorschriften opgenomen. DTe heeft tot nu toe nog maar 1 keer handhavend hoeven op te treden. DTe is dan ook van mening dat hier geen sprake is van een structureel probleem. Ik wijs er ook op dat sinds 1 juli 2006 de «Gedragscode consument en energieleverancier» in werking is die door vrijwel alle energiebedrijven (ook de in de voorbeelden genoemde bedrijven) is ondertekend. Consumenten kunnen energieleveranciers op grond van deze Gedragscode aanspreken wanneer zij van mening zijn dat het bedrijf in strijd met de Gedragscode heeft gehandeld. Ook bedrijven onderling kunnen elkaar aanspreken op grond van deze Gedragscode. Ik heb van DTe begrepen dat dit ook gebeurt. Overigens is enige tijd geleden het wetsvoorstel oneerlijke handelspraktijken bij uw Kamer ingediend. Het toezicht op oneerlijke handelspraktijken in de zin van dit wetsvoorstel komt te liggen bij de Consumentenautoriteit. De Consumentenautoriteit kan bij overtreding van de regels inzake colportage en koop op afstand handhavend optreden. Daarvan zal onder meer sprake kunnen zijn indien de door de aanbieder gehanteerde verkoopmethode misleidend of agressief is in de zin van de wet. Het wetsvoorstel oneerlijke handelspraktijken wordt medio oktober behandeld in de Tweede Kamer. Daarnaast is in verband met het verzamelwetsvoorstel voor de Telecommunicatiewet aangekondigd dat een centraal «bel-me-niet» register verplicht zal worden gesteld. Dit om consumenten die niet lastig gevallen willen worden door telemarketingbedrijven beter te beschermen. </antwoord>
      <noten afkomstig="antwoord"/>
   </antwoorden>
</kvr>
