<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Assen en Reitsma (beiden CDA) over hoogwaterbeschermingsmaatregelen langs de Maas. (Ingezonden 19 augustus 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5589
</item>
         <item attribuut="Rubriek">Criminaliteit en openbare orde (Rampenpreventie en -bestrijding) Ruimtelijke ordening en infrastructuur (Rivieren) Verkeer, vervoer en waterstaat (Waterkeringen)</item>
         <item attribuut="Trefwoorden">Dijken Rampenbestrijding Rivieren</item>
         <item attribuut="Vindplaats">Kamervragen met antwoord 1996-1997, nr. 1802, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Assen</persoon>
            <persoon partij="CDA">Reitsma</persoon>
         </item>
         <item attribuut="Datum_reaktie">1997-09-10</item>
         <item attribuut="Datum_indiening">1997-08-19</item>
         <item attribuut="Document-id">KVR5589</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3687" allpagenumbers="3687 3688" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1802" onderwerp="" indiendatum="1997-08-19">
         <vrager partij="CDA" oorsprong="parlement">Assen</vrager>
         <vrager partij="CDA" oorsprong="parlement">Reitsma</vrager>
         <vraagt-aan/>
      </vraagdata>
      <antwoorddata antwoorddatum="1997-09-10">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is de berichtgeving juist met betrekking tot het uitstel van de beveiliging van de Maas? <voetnoot nummer="1"/>
      </vraag>
      <vraag nummer="2">Welke toezeggingen hebt u in 1995 gedaan met betrekking tot verbreding en verdieping van de Maas? </vraag>
      <vraag nummer="3">Wat is precies de reden van dit uitstel en waarom wordt nu pas duidelijk dat er onvoldoende financiële middelen zijn, terwijl daar in het bestuurlijk overleg Maas op 11 juni jl. geen sprake van was? </vraag>
      <vraag nummer="4">Welke gevolgen heeft dit uitstel voor de veiligheid c.q. de kans op een overstroming in Limburg? </vraag>
      <vraag nummer="5" voetnoot="2">Spoort het beleid dat voortvloeit uit de Nota Maasvarianten met de uitgangspunten van het Deltaplan Grote Rivieren <voetnoot nummer="2"/>en de bestuursovereenkomst Maas van april jl? Zo neen, welke argumenten hebt u ervoor om van deze uitgangspunten af te wijken? </vraag>
      <vraag nummer="6">Deelt u de verontrusting van GS Limburg dat de realisatietermijn van de hoogwaterbeschermingsdoelstelling langs de onbedijkte Maas verschuift van 2005 naar uiterlijk 2015? Deelt u de mening dat dit ernstige gevolgen kan hebben voor de veiligheid van de Limburgse bewoners? </vraag>
      <vraag nummer="7">Bent u bereid op korte termijn overleg te voeren met GS Limburg om alsnog de doelstelling van 2005 te realiseren? </vraag>
      <vraag nummer="8">Kunt u toezeggen dat u zich zult inzetten om de benodigde (financiële) maatregelen te nemen zodat de beveiliging van de Maas alsnog in 2005 gereed zal zijn, waarmee de veiligheid in Limburg gewaarborgd is? </vraag>
      <noten afkomstig="vraag">
         <noot nummer="1" datum="1997-08-14" bron="De Volkskrant, Algemeen Dagblad en Telegraaf">De Volkskrant, Algemeen Dagblad en Telegraaf, 14 augustus 1997</noot>
         <noot nummer="2">Kamerstuknr. 18 106, nr. 54, vergaderjaar 1994–1995</noot>
      </noten>
   </vragen>
   <antwoorden aantal="8">
      <antwoord nummer="1">Het bericht dat ik het voornemen heb om het Kabinet voor te stellen om terug te komen op het eerder genomen Kabinetsbesluit om de hoogwaterbescherming langs de onbedijkte Maas uiterlijk in 2005 af te ronden, is juist. </antwoord>
      <antwoord nummer="2">In 1995 heeft het Kabinet besloten om het advies van de Commissie watersnood Maas (Boertien II) ter beperking van de wateroverlast langs de onbedijkte Maas, versneld uit te voeren. Het advies omvat onder meer een verdieping van de Maas in noord- en midden Limburg en een verbreding van de Grensmaas. Volgens het Deltaplan Grote Rivieren dient de hoogwaterstandsverlaging als gevolg van genoemde rivierverruiming in 2005 te worden bereikt (TK 1994–1995, 18 106, nr. 54 van 13 februari 1995). </antwoord>
      <antwoord nummer="3">Het besluit inzake de verruiming van de Maas is genomen zonder dat er een uitgewerkt verruimingsplan met een bijbehorende kostenraming voorlag. In het Basisrapport Deltaplan Grote Rivieren, dat u in het kader van de Controle Grote Projecten bij brief HW/AK 204690, 9 oktober 1995 is toegezonden, zijn de kosten van de Maasverruiming – afgezien van de kosten van een eerste baggerbestek ad f 45 miljoen –, dan ook als P.M.-post opgenomen. Feitelijk betekent dit dat er nimmer middelen voor de Maasverruiming zijn gereserveerd. In vervolg op het Kabinetsbesluit is met kracht de planuitwerking Maas ter hand genomen. Tijdens deze planontwikkeling is een steeds beter beeld ontstaan met betrekking tot mogelijke varianten en hun financiële consequenties. Op grond van het toegenomen inzicht kon tussen rijk en provincie Limburg op 18 april 1997 een bestuursovereenkomst gesloten worden om de realisatie van de Maaswerken dichterbij te brengen. In deze bestuursovereenkomst is bij de overwegingen nogmaals aangegeven dat er geen budgetten beschikbaar zijn voor de uitvoering van de Maasplannen, maar op het moment dat de plannen geconcretiseerd zijn, over deze plannen, in samenhang met de daarvoor benodigde budgetten en de dekking daarvan, besluitvorming zal moeten plaatsvinden. Het is u bekend dat het Kabinet voor de hoogwaterbescherming in ons land voor de komende jaren extra middelen heeft uitgetrokken. De besteding van deze middelen zal worden aangegeven in de binnenkort aan u te presenteren Rijksbegroting 1998. Bij de verdeling van de gelden heb ik onderscheid willen maken naar de problematiek in gebieden waar sprake is van levensbedreiging (veiligheid tegen overstroming met hoge prioriteit) en gebieden waar levensbedreiging niet aan de orde is (hoogwaterbescherming met minder hoge prioriteit). Dit betekent dat er nu al wel middelen voor de Maaswerken beschikbaar gesteld worden, maar dat deze nog onvoldoende zijn om een breed, integraal plan, zoals bedoeld in het Deltaplan Grote Rivieren, te realiseren. Ook het tempo waarin de middelen beschikbaar komen, is nog onvoldoende om het Kabinetsbesluit uit te voeren om de hoogwaterbescherming langs de onbedijkte Maas in 2005 af te ronden. </antwoord>
      <antwoord nummer="4">Uitstel van de einddatum heeft geen invloed op het besluitvormingstraject en de startdatum. Uitstel van de einddatum betekent voor de hoogwaterbescherming dat het afgesproken beschermingsniveau op een aantal plaatsen later bereikt wordt dan in het Deltaplan is beoogd. Gelet op het globale karakter van het plan van de Commissie watersnood Maas en het ontbreken van een bijbehorend uitvoeringsplan, is niet aan te geven hoe groot de vertraging op elke plaats precies is. Naar mijn mening zal – ook wanneer geen extra middelen beschikbaar worden gesteld – een groot deel van de hoogwaterbescherming in grote gebieden toch nog in of voor 2005 afgerond kunnen worden. Dit betekent dat de kans op overstroming in vergelijking tot de huidige situatie tijdens de uitvoering van het werk al aanzienlijk afneemt, maar mogelijk minder snel of op minder plaatsen dan als oorspronkelijk bedoeld in het Deltaplan. </antwoord>
      <antwoord nummer="5">De nota Maasvarianten heeft als doel om al in de aanloopfase naar de Trajectnota/MER te komen tot een uitwisseling van meningen en standpunten tussen de betrokken partijen, opdat een zo breed mogelijk gedragen Trajectnota/MER tot stand kan komen. Maasvarianten maakt geen deel uit van de Tracéwetprocedure en is dan ook geen officieel inspraakdocument. In die zin wordt er ook geen (nieuw) beleid in de nota aangegeven. De varianten in de nota sporen met het Deltaplan Grote Rivieren (advies van de Commissie Watersnood Maas) en de doelstellingen als genoemd in de bestuursovereenkomst. Het zal echter duidelijk zijn dat ook financiële kaders van invloed zullen zijn op de uiteindelijke uitvoeringswijze. Eerder is al aangegeven dat het huidige financiële kader volledige afronding van de hoogwaterbescherming in 2005 – in afwijking tot het DGR – niet overal mogelijk maakt. </antwoord>
      <antwoord nummer="6">Zie het antwoord op vraag 4. </antwoord>
      <antwoord nummer="7">Het alsnog realiseren van de doelstelling 2005 is afhankelijk van de tijdige beschikbaarheid van de benodigde financiële middelen. Pas op het moment dat voor de Zandmaas het ontwerp-tracébesluit en voor de Grensmaas het plan Grensmaas vastgesteld moeten worden, kan een afweging gemaakt worden tussen de te realiseren variant, de kosten en de wijze waarop in de bijbehorende dekking voorzien wordt. Dan kan ook nagegaan worden of alsnog tot een versnelling van de uitvoering besloten kan worden. Voor de Grensmaas wordt medio 1998 verdere besluitvorming voorzien. Voor de Zandmaas wordt begin 1999 het standpunt en ontwerp-tracébesluit vastgesteld. Ik acht het vanzelfsprekend dat voorafgaand aan deze besluitvorming, overleg gevoerd wordt met GS Limburg. Ook ben ik bereid om op korte termijn in overleg met Limburg na te gaan of er – onafhankelijk van de te kiezen variant – een uitvoeringsplan opgesteld kan worden waarbij door een uitgekiende aanpak op zoveel mogelijk plaatsen op zo kort mogelijke termijn een zo hoog mogelijk beschermingsniveau bereikt kan worden. </antwoord>
      <antwoord nummer="8">Zie het antwoord op vraag 7. </antwoord>
      <noten afkomstig="antwoord"/>
   </antwoorden>
</kvr>
