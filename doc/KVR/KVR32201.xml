<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid Van Velzen (SP) aan de staatssecretaris van Justitie
over het werkproject vanuit de PI Amerswiel. (Ingezonden 14 april
2008); Antwoord</item>
         <item attribuut="Bestand">17Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR32201</item>
         <item attribuut="Inhoud">Vragen over het werkproject vanuit de PI Amerswiel. De indiener vraagt
aan de staatssecretaris welke plannen hij heeft om dit soort werkprojecten te
behouden, en de mogelijkheden tot buitenarbeid te stimuleren en uit te breiden
naar andere PI's.</item>
         <item attribuut="Rubriek">Arbeid (Overig)
Criminaliteit en openbare orde (Gevangeniswezen en penitentiair
recht)</item>
         <item attribuut="Trefwoorden">Arbeid
Gevangeniswezen</item>
         <item attribuut="Vindplaats">Kamervragen met antwoord 2007-2008, nr. 2563, Tweede Kamer</item>
         <item attribuut="Vraagnr_bij_indiening">2070817340</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2008-05-28</item>
         <item attribuut="Datum_indiening">2008-04-14</item>
         <item attribuut="Document-id">KVR32201</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5257" allpagenumbers="5257 5258" vetnummer="2070817340" code="0708tkkvr2563" lopendefooter="Tweede Kamer, vergaderjaar 2007–2008, Aanhangsel" filenaam="KVR32201" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2563" onderwerp="" indiendatum="2008-04-14">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="28 mei 2008, zie ook Aanhangsel Handelingen nr. 2269, vergaderjaar 2007–2008">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Wat is de historie van de Penitentiaire Inrichting (PI) Noord-Holland Noord, locatie Amerswiel? Is het waar dat op deze locatie oorspronkelijk vrouwen zijn gedetineerd, dat er vanaf 2004 mannen zijn gedetineerd en dat het plan is wederom vrouwen te detineren op deze locatie? Is het waar dat de locatie Amerswiel op dit moment een half open en open inrichting is? Zijn er plannen op dit punt iets te wijzigen? Wat is de achterliggende gedachte van deze wijzigingen of plannen tot wijzigingen? Kunt u dit toelichten? </vraag>
      <vraag nummer="2">Bent u bekend met het werkproject vanuit de PI Noord-Holland Noord, locatie Amerswiel, waarbij gedetineerden vanuit een beperkt beveiligd regime buiten de inrichting gedetacheerd worden? Sinds wanneer bestaat dit project? Deelt u de mening dat de gedachte achter deze werkwijze, te weten het in de laatste fase van detentie buiten de inrichting werkervaring opdoen en het wennen aan een dagritme, zeer goed is omdat dit bij kan dragen aan de resocialisatie en een soepele terugkeer van de gedetineerde in de samenleving? </vraag>
      <vraag nummer="3">Is het waar dat een deel van de vergoeding van het gedane werk (het salaris) aan de instelling wordt overgemaakt? Wat zijn de kosten van (onder meer de begeleiding bij) dit arbeidsproject in verhouding tot deze vergoeding aan de inrichting? </vraag>
      <vraag nummer="4">Hoe functioneert dit arbeidsproject? Is deze werkwijze geëvalueerd? Zo ja, wat zijn de resultaten en welke conclusies heeft u hier aan verbonden? Zo neen, bent u van plan de evaluatie af te wachten alvorens de bestemming van deze PI te wijzigen? Kunt u dit toelichten? </vraag>
      <vraag nummer="5">Heeft u enig zicht op het aantal of het percentage gedetineerden dat buiten de inrichting gedetacheerd was na vrijlating hun baan heeft weten te behouden? </vraag>
      <vraag nummer="6">Is het waar dat de mannen die nu vanuit de inrichting Amerswiel bij externe werkgevers gedetacheerd zijn, met het detineren van vrouwen op deze locatie moeten vrezen voor hun baan? Zo ja, hoe beoordeelt u dit? In hoeverre is het noodzakelijk deze omschakeling te maken en vrouwen te detineren op deze locatie? </vraag>
      <vraag nummer="7">Is het mogelijk de mensen die nu vanuit de PI Amerswiel werkzaam zijn bij een externe werkgever, indien zij al overgeplaatst moeten worden, te vestigen in bijvoorbeeld de nabij gelegen PI Westlinge, zodat de contracten met de werkgever voortgezet kunnen worden? Zo neen, waarom niet? Welke maatregelen gaat u nemen om een succesvol werkproject vanuit detentie niet verloren te laten gaan? Welke plannen heeft u om dit soort werkprojecten te behouden, en de mogelijkheden tot buitenarbeid te stimuleren en uit te breiden naar andere PI’s? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Amerswiel is ontworpen als penitentiaire inrichting voor vrouwen. De inrichting is in 2001 in gebruik genomen. Door een gebrek aan aanbod van vrouwelijke gedetineerden is de bestemming van de inrichting in 2004 tijdelijk gewijzigd in een inrichting voor mannen. Op enige termijn zal de inrichting inderdaad weer de oorspronkelijke bestemming krijgen, en dus weer worden aangewezen als penitentiaire inrichting voor vrouwen. Binnen het Gevangeniswezen dreigt namelijk een tekort te ontstaan aan detentieplaatsen voor vrouwen. Al enige tijd wordt voor vrouwelijke gedetineerden gebruik gemaakt van de capaciteit van de Directie Bijzondere Voorzieningen. Omdat het tekort niet van tijdelijke aard lijkt, heb ik het voornemen de PI Amerswiel weer aan te wijzen voor de detentie van vrouwen. De PI Amerswiel is op dit moment inderdaad een half open en open inrichting. Het is de bedoeling dat Amerswiel een inrichting wordt met de combinatie van normaal beveiligd, beperkt beveiligd en zeer beperkt beveiligd. </antwoord>
      <antwoord nummer="2">Ja ik ben met het door u genoemde werkproject bekend. Dit project is opgezet in samenwerking met Project Werkt! en gestart in april 2006. Ik deel inderdaad de door u geformuleerde mening hierover. </antwoord>
      <antwoord nummer="3">«Neen, er wordt geen deel van de vergoeding van het gedane werk aan de instelling overgemaakt. De arbeid wordt door de gedetineerde verricht op grond van artikel 47, derde lid, van de Penitentiaire beginselenwet. In verband daarmee worden alle door de gedetineerden gewerkte uren door de inrichting aan de werkgever gefactureerd op basis van het overeengekomen tarief per uur. Dit project draait op dit moment bijna kostendekkend.» </antwoord>
      <antwoord nummer="4">Vanuit het in het kader van het project gestarte Regionaal Coördinatiepunt Extramurale Arbeid (RCPEA) worden gedetineerden tewerkgesteld bij externe werkgevers via aanmelding door mentoren. Het RCPEA beheert en onderhoudt het regionale netwerk van bedrijven. Het reageert daarbij actief op bestaande vacatures. Er is een goede samenwerking met de selectiefunctionaris en de inrichting. Het project verloopt mijns inziens zeer positief. Er is slechts een zeer beperkte uitval van gedetineerden van circa 15%, en dan meestal als gevolg van fysieke en/of psychische beperkingen. Een evaluatie van dit project zal eind 2008 worden afgerond. De directeur is gevraagd een onderzoek te doen naar de consequenties van de voorgenomen bestemmingswijziging. Ik wil op dit moment niet vooruitlopen op de uitkomsten hiervan. Een herbestemming van de PI Amerswiel zal waarschijnlijk niet voor eind 2008 plaatsvinden. </antwoord>
      <antwoord nummer="5">Exacte gegevens omtrent de uitstroom naar reguliere arbeidsplaatsen zijn niet beschikbaar. Naar schatting heeft tot op heden een tiental gedetineerden bij de werkgever een betaalde baan aangeboden gekregen. De nadruk ligt tot nu toe op het matchen van werkplek en gedetineerde. Momenteel werken binnen dit project 45 gedetineerden extramuraal. </antwoord>
      <antwoord nummer="6">De extramurale arbeid van de mannelijke gedetineerden zal bij een positieve evaluatie van het arbeidsproject ook na een bestemmingswijziging van Amerswiel worden voortgezet. De in aanmerking komende mannelijke gedetineerden zullen dan hoogstwaarschijnlijk gehuisvest worden in de PI Westlinge, een aanpalende inrichting. </antwoord>
      <antwoord nummer="7">Zie mijn antwoord op vraag 6. </antwoord>
      <noten afkomstig="antwoord"/>
   </antwoorden>
</kvr>
