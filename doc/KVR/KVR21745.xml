<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister voor Vreemdelingenzaken en Integratie over het mogelijke falen van het uitzettingsbeleid. (Ingezonden 30 september 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21745
</item>
         <item attribuut="Inhoud">Vragen over berichten dat het aantal geslaagde uitzettingen van illegalen en uitgeprocedeerde asielzoekers, die in afwachting van hun uitzetting in vreemdelingendetentie zitten, in de afgelopen jaren flink is gedaald. De gemiddelde duur van de vreemdelingendetentie zou met vijftig procent zijn toegenomen.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen Vreemdelingen</item>
         <item attribuut="Vindplaats">Kamervragen met antwoord 2004-2005, nr. 501, Tweede Kamer</item>
         <item attribuut="Vraagnr_bij_indiening">2040500690</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2004-12-01</item>
         <item attribuut="Datum_indiening">2004-09-30</item>
         <item attribuut="Document-id">KVR21745</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1049" allpagenumbers="1049 1050" vetnummer="2040500690" code="0405tkkvr501" lopendefooter="Tweede Kamer, vergaderjaar 2004–2005, Aanhangsel" filenaam="KVR21745" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="501" onderwerp="" indiendatum="2004-09-30">
         <vrager partij="GroenLinks" oorsprong="parlement">Vos</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="1 december 2004), zie ook Aanhangsel Handelingen nr. 263, vergaderjaar 2004–2005">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de berichten <voetnoot nummer="1"/>dat uit onderzoek blijkt dat het aantal geslaagde uitzettingen van illegalen en uitgeprocedeerde asielzoekers, die in afwachting van hun uitzetting in vreemdelingendetentie zitten, in de afgelopen vijf jaren gedaald is van 55 procent naar 30 procent? </vraag>
      <vraag nummer="2">Onderschrijft u deze bevindingen? Zo neen, waarom niet? Zo ja, wat is thans uw oordeel over de effectiviteit van vreemdelingendetentie? </vraag>
      <vraag nummer="3">Klopt de bevinding dat de gemiddelde duur van vreemdelingendetentie ten opzichte van twee jaar geleden met 50 procent is toegenomen? Zo ja, wat is uw oordeel over deze aanmerkelijke stijging? </vraag>
      <vraag nummer="4">Acht u een verblijfsduur van tachtig dagen in vreemdelingendetentie aanvaardbaar? Klopt het dat het aantal gevallen waarin vreemdelingendetentie langer dan één jaar duurt, toeneemt? In hoeveel gevallen is het in de afgelopen vijf jaar per jaar voorgekomen dat mensen langer dan één jaar in vreemdelingendetentie hebben moeten doorbrengen? Klopt het dat vreemdelingendetentie is toegepast in gevallen waarin «betrekkelijk weinig zicht op uitzetting» heeft bestaan? Kunt u aangeven waarom mensen in vreemdelingendetentie worden gehouden zonder daadwerkelijk zicht op uitzetting? </vraag>
      <vraag nummer="5">Klopt het dat als gevolg van deze ontwikkelingen de spanningen in detentiecentra, met name in de grenshospitia, hoog oplopen? </vraag>
      <vraag nummer="6">Welke maatregelen bent u voornemens te treffen om te voorkomen dat mensen zonder zicht op uitzetting langer dan zes maanden in vreemdelingendetentie worden gehouden? Bent u bereid de aanbeveling in genoemd onderzoek over te nemen om eerst te kijken hoe de terugkeer kan worden verbeterd, voordat er meer detentiecapaciteit wordt geschapen? </vraag>
      <noten afkomstig="vraag">
         <noot nummer="1" datum="2004-09-26" bron=", De andere wereld, IKON Radio" titel="Uitzettingsbeleid faalt">«Uitzettingsbeleid faalt», De andere wereld, IKON Radio, 26 september 2004</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Voorop gesteld moet worden dat ik eerst zeer recentelijk kennis heb kunnen nemen van de uitkomsten van het onderzoek waaraan wordt gerefereerd. Voor zover door professor Van Kalmthout wordt gesignaleerd dat er sprake is van een afname van het uitzettingspercentage in de huizen van bewaring in Ter Apel en Tilburg, wordt deze ontwikkeling op hoofdlijnen herkend. Op de ontwikkelingen in de huizen van bewaring alleen kan echter geen oordeel worden gebaseerd over de effectiviteit van vreemdelingenbewaring in zijn geheel. Kortheidshalve moge ik u verwijzen naar mijn antwoord op vraag 3. Vreemdelingenbewaring wordt weliswaar ter fine van uitzetting toegepast, maar het percentage gevallen waarin vreemdelingenbewaring daadwerkelijk tot uitzetting leidt kan daarmee niet onverkort worden gebruikt als effectiviteitsmaatstaf voor deze toezichtsmaatregel. Daarbij wordt in aanmerking genomen dat de mogelijkheden voor een vreemdeling om zich aan daadwerkelijke uitzetting te onttrekken vooralsnog groter moeten worden geacht dan de mogelijkheden die de overheid heeft om een weigerachtige illegale vreemdeling uit Nederland te laten vertrekken. Dit laat onverlet dat vreemdelingenbewaring een onmisbaar instrument is om de vreemdeling beschikbaar te houden voor de daadwerkelijke uitzetting. </antwoord>
      <antwoord nummer="3">Waar professor Van Kalmthout kennelijk melding maakt van een toename van de gemiddelde verblijfsduur van vreemdelingenbewaring in de huizen van bewaring in Ter Apel en Tilburg, geldt ook hier dat deze ontwikkeling op hoofdlijnen wordt herkend. Een en ander is echter een voorzien en logisch gevolg van de ingebruikname van de uitzetcentra op Zestienhoven en Schiphol in de afgelopen periode. Deze centra zijn immers bestemd voor de tenuitvoerlegging van vreemdelingenbewaring in die gevallen waarin de betreffende vreemdeling op kortere termijn daadwerkelijk uit Nederland kan worden verwijderd. Deze vreemdelingen worden dus niet (langer) in de huizen van bewaring geplaatst. Hierdoor bestaat de populatie in de huizen van bewaring in meer gevallen dan voorheen uit vreemdelingen wier verwijdering complex is en geruime onderzoekstijd vraagt. Dit leidt tot stijging van de gemiddelde verblijfsduur in deze huizen van bewaring. Wanneer hier gekeken wordt naar de totale populatie in bewaring genomen vreemdelingen is volgens de gegevens die mij ter beschikking staan geen sprake van toename van de gemiddelde verblijfsduur, doch eerder van een daling. </antwoord>
      <antwoord nummer="4">De toepassing van vreemdelingenbewaring wordt zorgvuldig door de rechter getoetst, zowel op aangeven van de overheid als op verzoek van de vreemdeling zelf. De duur van de bewaring is daarbij in die zin van belang, dat naarmate de bewaring langer voortduurt, aan de overheid strengere eisen worden gesteld om aan te tonen dat er (voldoende) zicht is op uitzetting en dat aan deze uitzetting voortvarend wordt gewerkt. Voor het overige is voor mij de duur van de vreemdelingenbewaring geen doel of maatstaf op zich. Ik streef er naar om de bewaring van de vreemdeling niet langer voort te laten duren dan voor de uitzetting noodzakelijk is. Zodra aan de wettelijk vereisten voor de toepassing van vreemdelingbewaring niet meer wordt voldaan, wordt de bewaring opgeheven. Van een situatie waarin vreemdelingen zonder zicht op uitzetting in bewaring worden gehouden, is geen sprake. Ik hecht er aan te melden dat de vreemdeling in alle gevallen zelf in staat is om de bewaring te doen eindigen, door actief te werken aan zijn terugkeer (bijvoorbeeld door mee te werken aan de vaststelling van zijn identiteit en nationaliteit en aan de verkrijging van de benodigde reisdocumenten). De capaciteit voor de tenuitvoerlegging van vreemdelingenbewaring is in de afgelopen periode aanzienlijk gestegen en zal in de komende periode verder worden uitgebreid. Daarmee zal het (absolute) aantal gevallen waarin sprake is van langdurig verblijf in vreemdelingenbewaring kunnen toenemen. Een toename van de gemiddelde verblijfsduur is mij, zoals hiervoor gemeld bij antwoord 3, niet bekend. Er zijn geen gegevens beschikbaar over het aantal gevallen waarin vreemdelingen in de afgelopen vijf jaren langer dan één jaar in vreemdelingenbewaring hebben verbleven. </antwoord>
      <antwoord nummer="5">Van het hoog oplopen van spanningen in detentiecentra, met name in de grenshospitia, ten gevolge van de ontwikkelingen op het gebied van verblijfsduur en uitzettingspercentage, is geen sprake. Ook de gegevens omtrent het aantal gevallen van geweldpleging tussen gedetineerden onderling en jegens het personeel geven geen aanleiding tot een dergelijke veronderstelling. Het aantal geweldsgevallen in 2004 ligt namelijk beneden het niveau van 2003. </antwoord>
      <antwoord nummer="6">Ik heb vertrouwen in de uitvoeringsorganisaties die zich met het opleggen en uitvoeren van vreemdelingenbewaring bezig houden en in de rechterlijke toetsing ervan. Door de inrichting en de toetsing van vreemdelingenbewaring kunnen zich geen gevallen voordoen waarin vreemdelingen zonder zicht op uitzetting (langere tijd) in vreemdelingenbewaring worden gehouden. Zoals hierboven aangeven nopen de door u genoemde ontwikkelingen niet tot het treffen van maatregelen. Ik meldde u reeds dat ik de uitkomsten van het onderzoek eerst recentelijk mogen ontvangen. Ik zal de aanbevelingen in het rapport grondig bestuderen, alvorens het nemen van eventuele maatregelen in overweging te nemen. </antwoord>
      <noten afkomstig="antwoord"/>
   </antwoorden>
</kvr>
