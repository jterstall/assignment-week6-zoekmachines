<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eerdmans (LPF) aan de minister van Justitie over de feiten die hebben geleid tot de invrijheidstelling van de verdachte van de mishandeling van een 85-jarige vrouw uit Vaassen. (Ingezonden 13 september 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21291
</item>
         <item attribuut="Inhoud">Vragen naar aanleiding van berichten in De Stentor van 8 september 2004 en De Telegraaf van 9 september 2004 dat een 21-jarige Poolse verdachte door de rechter-commissaris in vrijheid is gesteld vanwege het oordeel dat de aanhouding onrechtmatig was geschied (ontdekking buiten heterdaad en een lagere opsporingsambtenaar die niet bevoegd zou zijn).</item>
         <item attribuut="Rubriek">Strafrecht en strafprocesrecht (Dwangmiddelen) Strafrecht en strafprocesrecht (Misdrijven) Strafrecht en strafprocesrecht (Vervolging)</item>
         <item attribuut="Trefwoorden">Aanhoudingen Diefstal Mishandeling Opsporingen Strafvervolging Verdachten</item>
         <item attribuut="Vindplaats">Kamervragen met antwoord 2004-2005, nr. 94, Tweede Kamer</item>
         <item attribuut="Vraagnr_bij_indiening">2030421130</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="LPF">Eerdmans</persoon>
         </item>
         <item attribuut="Datum_reaktie">2004-10-05</item>
         <item attribuut="Datum_indiening">2004-09-13</item>
         <item attribuut="Document-id">KVR21291</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="203" allpagenumbers="203 204" vetnummer="2030421130" code="0405tkkvr94" lopendefooter="Tweede Kamer, vergaderjaar 2004–2005, Aanhangsel" filenaam="KVR21291" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="94" onderwerp="" indiendatum="2004-09-13">
         <vrager partij="LPF" oorsprong="parlement">Eerdmans</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2004-10-5">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met de berichten dat een 21-jarige Poolse verdachte van de mishandeling van een 85-jarige vrouw uit Vaassen door fouten van politie dan wel Justitie in vrijheid zou zijn gesteld? <voetnoot nummer="1"/>
      </vraag>
      <vraag nummer="2">Is het waar dat er bij de aanhouding van deze verdachte onenigheid is ontstaan tussen politie en Justitie over «het al dan niet heterdaad zijn van de aanhouding van de verdachte en de meldingsplicht hiervan richting openbaar ministerie», dat de officier van justitie uiteindelijk de politie gelijk heeft gegeven, maar dat de rechter-commissaris naar aanleiding van het eerste oordeel van de officier van justitie dat de aanhouding onrechtmatig was geschied, heeft geoordeeld dat de verdachte in vrijheid moest worden gesteld? Zo neen, kunt u een overzicht geven van de feiten zoals die zich rond de aanhouding van de 21-jarige Poolse verdachte hebben voorgedaan? </vraag>
      <vraag nummer="3">Is het waar dat de piketofficier van justitie, nadat hij van de arrestatie door de lagere opsporingsambtenaren van de 21-jarige Poolse verdachte op de hoogte was gesteld, heeft geoordeeld dat die arrestatie onrechtmatig was en dat de verdachte in vrijheid moest worden gesteld? Zo ja, is in dit geval de ruimte die in artikel 54 lid 3 van het Wetboek van Strafvordering wordt geboden aan lagere opsporingsambtenaren, indien zij niet het optreden van de officier of hulpofficier van justitie kunnen afwachten, om in geval van aanhouding buiten ontdekking op heterdaad, door het Openbaar Ministerie in deze zaak voldoende ruim geïnterpreteerd? </vraag>
      <vraag nummer="4">Vindt u dat er bij de aanhouding en vervolging van de verdacht van een brute en laffe mishandeling zoals die waarvan de 85-jarige vrouw het slachtoffer is geworden, een grotere mate van flexibiliteit moet zijn in het toekennen van bevoegdheden aan lagere opsporingsambtenaren? Zo ja wat vindt u van het voorstel om lagere opsporingsambtenaren ongeclausuleerd, dus onafhankelijk van de vraag of het optreden van de officier van justitie danwel hulpofficier kan worden afgewacht, de bevoegdheid te geven bij «ontdekking buiten heterdaad» een verdachte aan te houden, mits zij deze verdachte na aanhouding voorgeleiden aan de officier danwel de hulpofficier van justitie? </vraag>
      <vraag nummer="5">Bent u voornemens om via Europol dan wel via een rechtshulpverzoek aan de Poolse autoriteiten te bewerkstelligen dat de bij naam en uiterlijk bekende verdachte van dit misdrijf alsnog wordt aangehouden? </vraag>
      <noten afkomstig="vraag">
         <noot nummer="1" datum="2004-09-9" bron="De Stentor, 8 september jl., De Telegraaf">De Stentor, 8 september jl., De Telegraaf, 9 september 2004</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2, 3 en 5" voetnoot="1 2">Op 5 september 2004 omstreeks 14.00 uur heeft er een inbraak plaatsgevonden in Vaassen (gemeente Epe), waarbij een fototoestel is buitgemaakt. De twee daders werden overlopen en zijn gevlucht. Het fototoestel werd door een van de verdachten in een tent gegooid bij een maïsveld in de nabijheid van het Kroondomein. De verdachten zijn vervolgens het Kroondomein in gerend. De politie is een zoekactie gestart onder andere met honden en een helikopter. Dit heeft geleid tot de aanhouding van één van de verdachten. De andere verdachte is ontkomen. Tot de aanhouding van de verdachte is er geen «zicht» contact of anderszins contact tussen politie en verdachte geweest. Het feit dat de verdachten in een groot onoverzichtelijk gebied waren verdwenen en ruim 4 uur uit het zicht waren gebleven leidde tot het oordeel van de officier van justitie dat hier geen sprake meer was van een aanhouding op heterdaad, terzake van de inbraak. De aanhouding werd eerst een kleine 1 <voetnoot nummer="1"/>⁄ <voetnoot nummer="2"/>uur na aanhouding bij de officier van justitie gemeld. Nu noch tijdens de ruim 4 uur durende zoekactie noch onmiddellijk na de aanhouding van de verdachte de aanhouding was gemeld meende de officier van justitie dat ook de plicht tot het onverwijld melden was geschonden en heeft hij het bevel gegeven de verdachte onmiddellijk in vrijheid te stellen. Tijdens de zoekactie is naarvoren gekomen dat de gezochte verdachten mogelijk ook betrokken waren bij een overval op een oude dame te Vaassen de nacht daarvoor. Aanwijzingen daarvoor waren aanvankelijk nog summier en werden in de loop van de avond verder onderbouwd. Omdat de politie tot op dat moment de beslissing van de officier van justitie nog niet had uitgevoerd, heeft de officier op basis van de nu gerezen verdenking van een veel ernstiger feit zijn oordeel herzien en besloten dat verdachte voor dit nieuwe feit alsnog in verzekering gesteld diende te worden. Gezien het nieuwe feit zou heenzending van de verdachte wegens late melding van de aanhouding buiten heterdaad disproportioneel zijn. Op maandag 6 september 2004 heeft de officier van justitie de rechtmatigheid van de inverzekeringstelling gezien de bijzondere omstandigheden aan de rechter-commissaris voorgelegd. Deze oordeelde – anders dan de officier van justitie – dat de aanhouding op heterdaad had plaatsgevonden en om die reden rechtmatig was. De latere inverzekeringstelling achtte de rechter-commissaris onrechtmatig omdat in weerwil van een daartoe strekkend bevel van de officier van justitie de verdachte zonder recht of titel op het politiebureau was vastgehouden en vanuit die situatie in verzekering is gesteld. Achteraf bezien, na rangschikking van alle feiten en omstandigheden is er door de desbetreffende officier van justitie een inschattingsfout gemaakt. Dit heeft er uiteindelijk in geresulteerd dat de verdachte (alsnog) in vrijheid is gesteld. Met het College van procureurs-generaal betreur ik dit. Over de gang van zaken heeft overleg plaatsgevonden tussen de hoofdofficier van justitie, de korpsbeheerder en de korpschef. Bezien wordt welke lessen uit deze zaak door het openbaar ministerie te Zutphen en politie getrokken kunnen worden om vergelijkbare incidenten in de toekomst te voorkomen. Nadrukkelijk zal aandacht worden besteed aan de onderlinge uitwisseling van informatie tussen de politie en het Zutphense openbaar ministerie. Het onderzoek is inmiddels – onder leiding van een andere officier van justitie en een ander onderzoeksteam – voortgezet. Dit onderzoek is er op gericht de verdachte alsnog te kunnen aanhouden en te vervolgen. Er kunnen in dit stadium geen mededelingen worden gedaan over de middelen die ten behoeve van het verdere strafrechtelijk onderzoek zullen worden ingezet. </antwoord>
      <antwoord nummer="4">In artikel 54 van het Wetboek van Strafvordering is uiteengezet wie onder welke voorwaarden bevoegd is een aanhouding buiten heterdaad te verrichten. Daarbij is gekozen voor een trapsgewijze constructie. De officier van justitie is de eerst aangewezen persoon om een verdachte buiten heterdaad aan te houden. Kan zijn optreden niet worden afgewacht, dan komt gelijke bevoegdheid toe aan de hulpofficier van justitie. Kan ook zijn optreden niet worden afgewacht, dan is elke opsporingsambtenaar bevoegd een verdachte buiten heterdaad aan te houden. Als een aanhouding buiten heterdaad niet door de officier van justitie verricht is, moet van de aanhouding onverwijld schriftelijk of mondeling aan de officier van justitie worden kennisgegeven. Omdat bij een aanhouding buiten heterdaad een grotere kans bestaat op een dwaling dan bij een aanhouding op heterdaad, is gekozen voor de genoemde trapsgewijze constructie. Ik zie geen aanleiding om de regels omtrent aanhouding buiten heterdaad te wijzigen. De regels zijn werkbaar. Als gezegd, het is aan een inschattingsfout van de officier van justitie te wijten dat in het onderhavige geval een verdachte van een ernstig delict in vrijheid moest worden gesteld. </antwoord>
      <noten afkomstig="antwoord"/>
   </antwoorden>
</kvr>
