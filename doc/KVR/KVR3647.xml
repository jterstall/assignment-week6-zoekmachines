<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stellingwerf (RPF) over vergunningverlening ten behoeve van radioactief materiaal. (Ingezonden 27 augustus 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3647
</item>
         <item attribuut="Inhoud">Vragen betreffen de voorgenomen vergunningverlening ten behoeve van de opslag van radioactief materiaal in Ahaus (vlak over de Nederlandse grens).</item>
         <item attribuut="Rubriek">Energie, water en grondstoffen (Kernenergie) Milieu (Afvalverwerking)</item>
         <item attribuut="Trefwoorden">Afvalverwerking Duitsland Radioactiviteit</item>
         <item attribuut="Vindplaats">Kamervragen met antwoord 1995-1996, nr. 1676, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="RPF">Stellingwerf</persoon>
         </item>
         <item attribuut="Datum_reaktie">1996-09-12</item>
         <item attribuut="Datum_indiening">1996-08-27</item>
         <item attribuut="Document-id">KVR3647</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3415" allpagenumbers="3415 3416" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1676" onderwerp="" indiendatum="1996-08-27">
         <vrager partij="RPF" oorsprong="parlement">Stellingwerf</vrager>
         <vraagt-aan/>
      </vraagdata>
      <antwoorddata antwoorddatum="1996-09-12">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wat is de opvatting van de regering met betrekking tot de voorgenomen vergunningverlening ten behoeve van de opslag van radioactief materiaal in Ahaus, vlak over de Nederlandse grens? <voetnoot nummer="1"/>
      </vraag>
      <vraag nummer="2">Wie is in Duitsland verantwoordelijk voor deze vergunningverlening? </vraag>
      <vraag nummer="3">Zal over deze materie overleg plaats vinden met de Duitse regering of heeft dergelijk overleg reeds plaats gevonden? </vraag>
      <vraag nummer="4" voetnoot="2">Zal de regering haar opvatting ook in het kader van de huidige procedure aan de vergunningverlenende instantie kenbaar maken? Zo ja, op welke wijze? Zo neen, waarom niet? Zal de regering bijvoorbeeld gebruik maken van de op 11 september in Ahaus plaats vindende hoorzitting? <voetnoot nummer="2"/>
      </vraag>
      <vraag nummer="5">In hoeverre wordt in de ontwerpvergunning aandacht besteed aan de veiligheid en de volksgezondheid van de Nederlandse bevolking? Zijn de op deze punten voorziene maatregelen naar uw mening afdoende om eventuele calamiteiten te voorkomen c.q. kunnen bij het optreden van calamiteiten op adequate wijze maatregelen worden getroffen? </vraag>
      <vraag nummer="6">Welke mogelijkheden hebben de verschillende Nederlandse overheidsinstanties om in geval van een calamiteit maatregelen te treffen? Zullen de rampenplannen op de nieuwe vergunning moeten worden aangepast? Zo ja, wat zullen voor die plannen de consequenties zijn? </vraag>
      <vraag nummer="7" voetnoot="1">Wat is er waar van berichten, dat de opslag van radioactief materiaal in Ahaus steeds meer in de belangstelling staat van het Duitse atoomafvalproducerende bedrijfsleven? <voetnoot nummer="1"/>Is de in de ontwerpvergunning voorziene hoeveelheid op te slaan radioactief afval van zodanige omvang dat deze berichten bewaarheid zouden kunnen worden? </vraag>
      <vraag nummer="8">Zal er naar uw verwachting ook van Nederlands grondgebied afkomstig atoomafval in Ahaus worden opgeslagen? </vraag>
      <noten afkomstig="vraag">
         <noot nummer="1" datum="1996-08-15" bron="Westfa¨lischen Nachrichten 14 en">Westfa¨lischen Nachrichten 14 en, 15 augustus 1996</noot>
         <noot nummer="2" datum="1996-08-20" bron="Staatscourant nr. 159">Staatscourant nr. 159, 20 augustus 1996</noot>
      </noten>
   </vragen>
   <antwoorden aantal="7">
      <antwoord nummer="1 en 5">Uit het veiligheidsrapport bij de aanvraag blijkt dat de bescherming van Nederlandse bevolking voldoende wordt afgedekt door de beschermingsmaatregelen gericht op de Duitse bevolking, die in de onmiddellijke omgeving van Ahaus leeft. In het ontwerp en bij de bedrijfsvoering is rekening gehouden met een groot aantal ongevallen door interne oorzaak (zoals vallen, botsen en brand) of externe oorzaak (zoals aardbeving, windhoos, blikseminslag, vliegtuigongevallen, explosies en overstroming). In al deze gevallen is de te verwachten maximale gevaarzetting ter plaatse aanvaardbaar, ook naar Nederlandse maatstaven. Gezien de afstand tot de grens (ca. 14 km) zal de gevaarzetting voor de Nederlandse bevolking aanmerkelijk lager zijn. Ten aanzien van maatregelen: Overleg met betrekking tot alle externe maatregelen en de afstemming daarvan met de Nederlandse maatstaven heeft plaats in de Werkgroep 2 van de in punt 3 genoemde NDKK. In deze Werkgroep zijn in analogie met Werkgroep 1, naast experts van de rijksoverheid eveneens de betrokken provincies vertegenwoordigd. Vanuit dit bilaterale overleg vinden bovendien met een zekere regelmaat gemeenschappelijke oefeningen plaats. </antwoord>
      <antwoord nummer="2">Bevoegd gezag in dezen is het Bundesamt fu¨r Strahlenschutz. </antwoord>
      <antwoord nummer="3">In de regel worden alle belangrijke wijzigingen van kerninstallaties in het grensgebied, waaronder ook die in Ahaus, besproken in werkgroep 1 van de Nederlands-Duitse Commissie voor Kerninstallaties in het grensgebied (NDKK). Naast experts van de rijksoverheid zijn in deze werkgroep, voor zover geı¨nteresseerd, ook Provincies en Bundesla¨nder vertegenwoordigd. De veiligheid van de opslag in Ahaus is in de werkgroep in het verleden uitgebreid beoordeeld en aanvaardbaar bevonden. Voor de toekomst worden geen wezenlijke wijzigingen in opslagmethoden of veiligheidsvoorzieningen voorzien. De onderhavige aanvraag heeft derhalve, mede gelet ook op het gestelde in antwoord 1 + 5, geen aanleiding gegeven voor een hernieuwde evaluatie. </antwoord>
      <antwoord nummer="4">De hoorzitting is alleen bedoeld om diegenen die eerder bedenkingen hebben ingebracht de gelegenheid te bieden tot een nadere toelichting. De Nederlandse regering heeft, gelet op het gestelde in antwoord 1 + 5, zulke bedenkingen niet ingebracht. Het zou overigens ook zeer ongebruikelijk zijn in het bilaterale contact met Duitsland gebruik te maken van de hoorzitting. </antwoord>
      <antwoord nummer="6">De mogelijkheden voor de verschillende Nederlandse overheidsinstanties om maatregelen te treffen worden onderscheiden in twee delen: voldoende tijdige en adequate melding en vervolgens het toepassen van aan de situatie aangepaste maatregelen. Het systeem van melding en informatie-uitwisseling is via de bovengenoemde Werkgroep 2 geconcretiseerd op bilaterale basis in melding aan het centrale meldpunt bij VROM gevolgd door doormelding aan de desbetreffende overheidsinstanties, en in Europees verband via een systeem van melding via de EU, gevolgd door doormelding aan Nederland. Ten aanzien van de bedoelde maatregelen is daar middels het nationaal Plan Kernongevallenbestrijding (NPK) in voorzien. De vergunningsverandering van Ahaus heeft daarvoor geen consequenties. </antwoord>
      <antwoord nummer="7">Een ontwerpvergunning is momenteel nog niet voorhanden. Uit de aanvraag blijkt dat, ten opzichte van eerder verleende vergunningen, nu ook vergunning wordt gevraagd voor opslag van splijtstoffen uit onderzoeksreactoren en voor enkele nieuwe, verder ontwikkelde typen brandstofelementen uit lichtwaterreactoren. Voorts is ook een nieuwe containergeneratie ontwikkeld waardoor met hetzelfde ruimtebeslag meer materiaal kan worden opgeslagen. Dit betekent dat de capaciteit verhoogd kan worden van 1500 ton naar 4200 ton (gehalte aan zware metalen). Een en ander verklaart de belangstelling van de Duitse nucleaire industrie die, in afwachting van een meer definitieve oplossing, sterk gebaat is bij een veilige tussenopslag. </antwoord>
      <antwoord nummer="8">Nee, het Nederlandse afvalbeleid gaat uit van het zelfverzorgingsbeginsel. Daarbij is gekozen voor opslag bij de Centrale Organisatie Voor Radioactief Afval (COVRA) in Borssele. </antwoord>
      <noten afkomstig="antwoord"/>
   </antwoorden>
</kvr>
