<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vendrik (GroenLinks) aan de minister van Volksgezondheid, Welzijn en Sport over de 1,5 miljard euro winst voor het bedrijfsleven dankzij het zorgstelsel. (Ingezonden 2 juni 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25793
</item>
         <item attribuut="Inhoud">Vragen naar aanleiding van artikel 'Nieuw zorgstelsel levert bedrijven 1,5 miljard op' (NRC Handelsblad, 31 mei 2006). Bedrijven zouden 1,5 miljard euro winst maken omdat de invoering van het nieuwe zorgstelsel is gebruikt om de vergoeding aan (oud-)werknemers te schrappen.</item>
         <item attribuut="Rubriek">Arbeid (Werknemers) Bedrijfsleven en industrie (Ondernemingen) Gezondheidszorg (Zorgverzekeringen)</item>
         <item attribuut="Trefwoorden">Ondernemingen Werknemers Zorgverzekeringen</item>
         <item attribuut="Vindplaats">Kamervragen met antwoord 2005-2006, nr. 1638, Tweede Kamer</item>
         <item attribuut="Vraagnr_bij_indiening">2050614560</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2006-06-12</item>
         <item attribuut="Datum_indiening">2006-06-02</item>
         <item attribuut="Document-id">KVR25793</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3491" allpagenumbers="3491 3492" vetnummer="2050614560" code="0506tkkvr1638" lopendefooter="Tweede Kamer, vergaderjaar 2005–2006, Aanhangsel" filenaam="KVR25793" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1638" onderwerp="" indiendatum="2006-06-2">
         <vrager partij="GroenLinks" oorsprong="parlement">Vendrik</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-06-12">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met het artikel «Nieuw zorgstelsel levert bedrijven 1,5 miljard op»? <voetnoot nummer="1"/>
      </vraag>
      <vraag nummer="2">Klopt het dat het bedrijfsleven 1,5 miljard euro winst opstrijkt doordat de invoering van het nieuwe zorgstelsel wordt gebruikt om de vergoeding aan (oud-)werknemers te schrappen? </vraag>
      <vraag nummer="3">Deelt u de mening dat deze onvoorziene lastenverlichting voor het bedrijfsleven is gefinancierd door de burger, en door de overheid moet worden teruggehaald bij het bedrijfsleven en doorgegeven aan gedupeerde burgers? Zo neen, waarom niet? </vraag>
      <vraag nummer="4">Hoe beoordeelt u het schrappen van deze vergoeding door de werkgevers? </vraag>
      <vraag nummer="5">Deelt u de mening dat het absurd is dat bestuurders over de rug van (oud-)werknemers hun eigen bonus verhogen? </vraag>
      <vraag nummer="6">Klopt het dat u het massaal schrappen van de werkgeversvergoeding voor (oud-)werknemers niet had voorzien? Dient u, gezien uw belofte dat er een stroppenpot is voor onvoorziene gevallen, het extra koopkracht verlies voor deze groep dan niet te compenseren? </vraag>
      <vraag nummer="7">Kunt u deze vragen beantwoorden vóór 9 juni a.s. wanneer de voortgangsrapportage Zorgverzekeringswet naar de Kamer wordt gestuurd? </vraag>
      <noten afkomstig="vraag">
         <noot nummer="1" datum="2006-05-31" bron="NRC Handelsblad">NRC Handelsblad, 31 mei 2006</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 3">Zo ver mij bekend stijgen de werkgeverslasten in 2006 met macro circa 1 miljard euro als gevolg van de omzetting van de werkgeverspremie ZFW en de vrijwillige werkgeversvergoeding aan voormalig particulier verzekerden in de verplichte inkomensafhankelijke bijdrage. Daarbij zullen er bedrijven zijn die vanaf 2006 veel meer moeten gaan betalen (bedrijven die in 2005 relatief weinig vergoeding gaven), terwijl er ook bedrijven zijn die minder gaan betalen (bedrijven waarin 2005 relatief veel werd betaald). De meeste bedrijven betaalden tot en met 2005 een vrijwillige – per (collectieve) arbeidsovereenkomst afgesproken – werkgeversbijdrage in de ziektekosten; bijdragen die van bedrijf tot bedrijf fors verschilden. Op grond van de regels die bestaan voor het opstellen van de jaarrekening, dienen bedrijven de verplichting die ze daarmee zijn aangegaan voor alle jaren in de toekomst, te reserveren op hun balans. Met de komst van de Zorgverzekeringswet dienen werkgevers verplicht de inkomensafhankelijke bijdrage te betalen. De boekhoudregels bij een dergelijke regeling zijn anders dan bij de afspraak in een arbeidsovereenkomst. Bedrijven hoeven daarom de inkomensafhankelijke bijdrage voor toekomstige jaren niet op hun balans te reserveren. Dit impliceert dat bij gelijkblijvende jaarlasten er forse reserves bij bedrijven vrijvallen. Hoe hoog die vrijval precies is, is mij niet bekend. Het moge duidelijk zijn, dat het hier dus om een eenmalige vrijval van reserves gaat en niet om een verlaging van de jaarlijkse lasten van bedrijven. </antwoord>
      <antwoord nummer="4">Het is begrijpelijk dat werkgevers hun vrijwillige werkgeversbijdrage heroverwegen met de komst van de inkomensafhankelijke bijdrage. Voor zover werkgevers tot en met 2005 lagere dan gemiddelde werkgeversbijdragen betaalden, zullen zij verplicht vanaf 2006 meer moeten gaan betalen. De inkomensafhankelijke bijdrage is immers verplicht. Voor zover werkgevers tot en met 2005 hogere dan gemiddelde werkgeversbijdragen gaven en derhalve geld overhouden is het aan de sociale partners om te besluiten of dit geld wordt ingezet voor loonstijging, winststijging of een werkgeversbijdrage in de ziektekosten bovenop de inkomensafhankelijke bijdrage. Ik hoop en verwacht dat werkgevers en vakbonden daarbij oog hebben voor de inkomenseffecten bij hun (gepensioneerde) werknemers. </antwoord>
      <antwoord nummer="5">Er is in mijn ogen hier geen sprake van dat bedrijven winst maken over de rug van hun (oud) werknemers. </antwoord>
      <antwoord nummer="6">Dat werkgevers hun werkgeversvergoeding aan actieve werknemers zouden heroverwegen was voorzien. In veel gevallen zijn zij ook in andere arbeidsvoorwaarden gecompenseerd voor eventuele negatieve effecten. Bij post-actieve werknemers is dat anders. Het kabinet kan, en wil niet treden in afspraken die hierover aan verschillende onderhandelingstafels zijn gemaakt tussen werkgevers en werknemers. Wel heeft het kabinet in het overleg met de sociale partners de gevoelens van de Kamer neergelegd in de moties 30 300 XV, nr. 87 en 88, overgebracht. </antwoord>
      <antwoord nummer="7">Hierbij ontvangt u de antwoorden vóór de voortgangsrapportage Zorgverzekeringswet. </antwoord>
      <noten afkomstig="antwoord"/>
   </antwoorden>
</kvr>
