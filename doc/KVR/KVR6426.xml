<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Nieuwenhoven (PvdA) over premieheffing bij freelancers. (Ingezonden 11 december 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6426
</item>
         <item attribuut="Rubriek">Sociale zekerheid (Sociale verzekeringspremies)</item>
         <item attribuut="Trefwoorden">Sociale verzekeringspremies</item>
         <item attribuut="Vindplaats">Kamervragen met antwoord 1997-1998, nr. 644, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Van Nieuwenhoven</persoon>
         </item>
         <item attribuut="Datum_reaktie">1998-02-03</item>
         <item attribuut="Datum_indiening">1997-12-11</item>
         <item attribuut="Document-id">KVR6426</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1313" allpagenumbers="1313 1314" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6426" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="644" onderwerp="" indiendatum="1997-12-11">
         <vrager partij="PvdA" oorsprong="parlement">Van Nieuwenhoven</vrager>
         <vraagt-aan/>
      </vraagdata>
      <antwoorddata antwoorddatum="1998-02-3">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van berichten over onterechte premieheffing bij freelancers? <voetnoot nummer="1"/>
      </vraag>
      <vraag nummer="2">Deelt u de mening van de heer Bongers, adjunct-directeur van het College van Nederlandse Belastingadviseurs, dat de behandeling van freelancers door uitvoeringsinstellingen voor de sociale zekerheid een «russische roulette» is? </vraag>
      <vraag nummer="3">Onder welke voorwaarden kan iemand als freelancer worden aangemerkt? </vraag>
      <vraag nummer="4">Is het waar, zoals gesteld wordt, dat wanneer sprake is van een gezagsverhouding, er ook sprake is van een vast dienstverband, en dus premieheffing gerechtvaardigd is en er recht op een uitkering bestaat? </vraag>
      <vraag nummer="5">Kunt u aangeven wanneer de verhouding tussen de freelancer en de opdrachtgever als gezagsverhouding kan worden aangemerkt. </vraag>
      <vraag nummer="6">Heeft de uitvoeringsinstelling Cadans een grote naheffing gestuurd naar onderwijsinstellingen die met freelance leerkrachten werken? Wat is de omvang van de naheffing precies? Op basis van welke rechterlijke uitspraak komt Cadans tot de conclusie dat de naheffing gerechtvaardigd is? Deelt u die conclusie? Zo ja, waarom, zo neen, waarom niet? </vraag>
      <vraag nummer="7">Kunt u reageren op de uitspraak van een woordvoerder van het ministerie van Sociale Zaken &amp; Werkgelegenheid dat de arbeidspositie van freelancers «nooit sluitend zal worden, daarvoor zijn er teveel verschillende contracten af te sluiten». Deelt u deze mening, zo ja, waarom, zo neen, waarom niet? </vraag>
      <vraag nummer="8">Verwacht u in de toekomst een toename van het aantal freelancers? Op welke wijze zou de arbeidspositie van freelancers in de toekomst verduidelijkt kunnen worden? </vraag>
      <noten afkomstig="vraag">
         <noot nummer="1" datum="1997-12-8" bron="NRC Handelsblad">NRC Handelsblad, 8 december 1997</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">In het kader van de beantwoording van deze en de volgende vragen lijkt het mij goed reeds hier het een en ander op te merken over de opbouw van de kring van verzekerden voor de werknemersverzekeringen. Freelancers in de werknemersverzekeringen bestaan niet. De werknemersverzekeringen kennen alleen werknemers en zelfstandigen. De laatstbedoelden zijn niet verzekerd voor de werknemersverzekeringen. De werknemers in de regel wel. Of iemand verzekerd is voor de werknemersverzekeringen wordt in de praktijk in eerste instantie beoordeeld door degene voor wie de betrokkene werkt. Uiteindelijk echter beslist de uitvoeringsinstelling voor de werknemersverzekeringen hierover. Of men werknemer in de zin van de werknemersverzekeringen is hangt van een aantal factoren af. In de eerste plaats is belangrijk of men werkt op basis van een arbeidsovereenkomst. Of dat zo is hangt af van de feitelijke omstandigheden van ieder geval apart. Er zal sprake moeten zijn van een verplichting tot persoonlijk werken en van een loonbetalingsverplichting voor persoon of instantie voor wie men werkt. Het derde, en wel zeer belangrijke, kenmerk van de arbeidsovereenkomst is dat men onder gezag moet staan van de laatstbedoelde persoon of instantie. Of aan deze eisen wordt voldaan beoordeelt de uitvoeringsinstelling aan de hand van de manier waarop de partijen in de praktijk feitelijk met elkaar omgaan. De vraag of zij in werkelijkheid een arbeidsovereenkomst hebben willen sluiten of dat hen wellicht een andere overeenkomst, bijvoorbeeld een overeenkomst tussen opdrachtgever en zelfstandige, voor ogen stond, speelt bij die beoordeling wel enige rol maar zeker geen doorslaggevende. Niet alleen mensen met een arbeidsovereenkomst zijn verzekerd voor de werknemersverzekeringen. Krachtens de ZW, de WAO en de WW zijn mensen met diverse andere arbeidsverhoudingen onder bepaalde voorwaarden ook voor die wetten verzekerd. Of aan die voorwaarden wordt voldaan beoordelen de uitvoeringsinstellingen ook aan de hand van de feitelijke omstandigheden van ieder individueel geval. Al met al kan het zo zijn dat mensen die bijvoorbeeld als gastdocent meenden op basis van een freelance-contract als zelfstandige werkzaam te zijn, volgens de uitvoeringsinstelling toch een arbeidsovereenkomst hebben of op basis van een andere arbeidsverhouding verzekerd zijn. Het kan daarom voor beide partijen dienstig zijn om als zij een overeenkomst met elkaar aangaan de uitvoeringsinstelling uitdrukkelijk te vragen of die overeenkomst verzekeringsplicht oplevert. Hoewel zo’n beslissing geen garantie is voor de toekomst – de uitvoeringsinstelling blijft immers ook kijken naar veranderingen in de manier waarop partijen feitelijk met elkaar omgaan – kan zo wel een zo vergaand mogelijke zekerheid worden verkregen. Tegen deze achtergrond kan ik het niet met de heer Bongers eens zijn. </antwoord>
      <antwoord nummer="3">In het antwoord op vraag 2 heb ik al aangegeven dat het begrip freelancer in de werknemersverzekeringen niet bekend is. Wel kennen we in de werknemersverzekeringen de zelfstandige, dat wil zeggen degene die werkzaam is in het kader van de uitoefening van een bedrijf of de zelfstandige uitoefening van een beroep. Ook de vraag of iemand als zelfstandige functioneert beoordeelt de uitvoeringsinstelling aan de hand van de concrete omstandigheden van ieder geval apart. Wel heeft de beroepsrechter in de loop van de jaren een aantal criteria ontwikkeld die bij de beantwoording van die vraag in het concrete geval richtinggevend kunnen zijn. Hierbij kan worden gedacht aan het lopen van ondernemersrisico, het gebruik van eigen materiaal/gereedschap, het hebben van meerdere opdrachtgevers, en de presentatie in het economische verkeer. Verder kan ook een eventueel verband tussen de arbeid en een eigen bedrijf een rol spelen, terwijl ook de branche-eigen kenmerken een rol kunnen spelen. </antwoord>
      <antwoord nummer="4">Uit het antwoord op vraag 1 blijkt dat als er sprake is van arbeid, loon èn een gezagsverhouding, er een dienstbetrekking bestaat in de zin van de werknemersverzekeringen, hetgeen premie- en verzekeringsplicht inhoudt. </antwoord>
      <antwoord nummer="5">Uit het antwoord op vraag 1 blijkt reeds dat hier geen vaste criteria voor bestaan. Wel is het zo dat in de jurisprudentie over gelegenheidsarbeid de rechter een aantal malen heeft uitgesproken dat waar sprake is van een geregeld organisatorisch kader, en de werkzaamheden een kernactiviteit van de organisatie vormen het ontbreken van werkgeversgezag in de regel niet goed voorstelbaar is. </antwoord>
      <antwoord nummer="6">Ten antwoord op deze vragen moge ik verwijzen naar hetgeen ik gelijktijdig met de antwoorden op de voorliggende vragen heb geantwoord op vragen van gelijke aard van het lid Bijleveld-Schouten. Aan dat lid heb ik meegedeeld dat bij Cadans geen sprake is van bijzondere beleidsaandacht voor deze instellingen, maar dat ik niettemin de gemelde kwestie zal voorleggen aan het Ctsv. Met betrekking tot de twee laatste vragen merk ik terzijde op dat, gezien de zelfstandigheid van de uitvoeringsinstellingen bij de uitvoering van de werknemersverzekeringen, het niet aan mij is om te oordelen over de al dan niet gerechtvaardigdheid van opgelegde premienota’s. Slechts Cadans zelf (naar aanleiding van een bezwaarschriftprocedure) en de beroepsrechter zullen premiebeslissingen kunnen wijzigen of ongedaan kunnen maken. </antwoord>
      <antwoord nummer="7">Uit het voorgaande moge blijken dat de bepaling van de verzekeringsplicht een complexe zaak is waarbij telkens weer de precieze omstandigheden van het geval moeten worden meegewogen. Daarbij speelt met name ook een rol de grote verscheidenheid aan contractinhoud die zich in de praktijk voordoet. Absolute zekerheid is op dit punt derhalve niet te bereiken. Dat neemt niet weg dat de betrokkenen meer zekerheid kunnen verkrijgen door hun contracten zorgvuldig en in overeenstemming met de feitelijke situatie op te stellen. De beoordeling van de vraag of verzekeringsplicht bestaat wordt dan eenvoudiger. </antwoord>
      <antwoord nummer="8">In het algemeen wordt voor de toekomst een toeneming voorzien van het aantal mensen dat anders dan in een regulier dienstverband werkzaam zal zijn. Ik ga er daarom vanuit dat ook het aantal mensen dat als zelfstandige gaat werken ook zal toenemen. Met betrekking tot de tweede vraag verwijs ik naar het antwoord op vraag 3. Tegen de achtergrond van dat antwoord meen ik dat die verduidelijking bereikt moet worden door enerzijds gerichte voorlichting door de uitvoeringsinstelling en anderzijds door gerichte vragen van de zelfstandige danwel de opdrachtgever aan de uitvoeringsinstelling. </antwoord>
      <noten afkomstig="antwoord"/>
   </antwoorden>
</kvr>
