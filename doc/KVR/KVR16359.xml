<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Justitie en aan de minister voor Vreemdelingenzaken en Integratie over het falen van jeugdprojecten. (Ingezonden 2 september 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16359
</item>
         <item attribuut="Inhoud">Vragen over een onderzoek van de heer Noorda over het falen van projecten die gericht zijn op de aanpak van jeugdcriminaliteit.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Welzijn (Jeugdigen)</item>
         <item attribuut="Trefwoorden">Criminaliteitsbestrijding Jeugdcriminaliteit</item>
         <item attribuut="Vindplaats">Kamervragen met antwoord 2002-2003, nr. 67, Tweede Kamer</item>
         <item attribuut="Vraagnr_bij_indiening">2010214790</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2002-09-27</item>
         <item attribuut="Datum_indiening">2002-09-02</item>
         <item attribuut="Document-id">KVR16359</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="137" allpagenumbers="137 138" vetnummer="2010214790" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16359" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="67" onderwerp="" indiendatum="2002-09-2">
         <vrager partij="PvdA" oorsprong="parlement">Arib</vrager>
         <vraagt-aan>de minister van Justitie en aan de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2002-09-27">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Hebt is kennisgenomen van het artikel in de Volkskrant van 29 augustus jl., waarin gesteld wordt dat projecten gericht op de verbetering van de preventie van jeugdcriminaliteit falen? </vraag>
      <vraag nummer="2">Wat is uw mening over de stelling van de in het artikel geciteerde onderzoeker Noorda dat veel projecten die gericht zijn op aanpak van jeugdcriminaliteit nooit een realistische opzet hebben gehad en dat de initiatiefnemers van projecten moeten concurreren om subsidie en als gevolgt daarvan liegen, bedriegen en overdrijven over de haalbaarheid van projecten? Kloppen deze bevindingen volgens u? Zo nee, waarom niet? </vraag>
      <vraag nummer="3">Wat is uw reactie op de stelling van Noorda dat er veel geld over de balk wordt gegooid? Wilt u onderzoeken voor welke projecten dit geldt en de resultaten van dit onderzoek aan de Kamer meedelen? </vraag>
      <vraag nummer="4">Bent u bereid een overzicht te geven van alle projecten – met de daarvoor beschikbare middelen – op het gebied van de bestrijding en preventie van etnische jeugdcriminaliteit en deze op korte termijn naar de Kamer te sturen? </vraag>
      <vraag nummer="5">Kunt u aangeven wat u met de constateringen van Noorda gaat doen? Bent u bereid de projecten op het gebied van de preventie van etnische jeugdcriminaliteit die vanuit uw departement en van uit het grote stedenbeleid worden gefinancierd op hun effecten te evalueren? Zo ja, op welke termijn en zo nee waarom niet? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Mij is niet bekend dat initiatiefnemers van projecten zich schuldig maken aan de door de heer Noorda gebezigde activiteiten van liegen, bedriegen en overdrijven over de haalbaarheid van projecten om zodoende in aanmerking te komen voor een subsidie. De aard en omvang van jeugdcriminaliteit is een groot probleem dat niet op slechts één manier kan worden benaderd vanwege de enorme verscheidenheid aan factoren die hierop van invloed is. Mijn indruk is dat door verschillende initiatiefnemers van projecten derhalve, mede op basis van de eigen expertise en beschikbare netwerken, wordt gezocht naar wegen waarlangs de jeugdcriminaliteit het beste kan worden aangepakt. Hierbij zullen ongetwijfeld ook minder realistische projecten het licht zien. Door de rijksoverheid worden conform de daarvoor bestaande richtlijnen meerdere offertes gevraagd alvorens een keuze kan worden gemaakt. Hierdoor is het gebruikelijk dat meerdere projectvoorstellen worden opgesteld en toegestuurd aan het departement van Justitie. Naast genoemde offerteprocedure is door de toenmalige minister voor Grote Steden- en Integratiebeleid (GSI) in het kader van het door hem in gang gezette «Preventiebeleid 2001–2004» geld beschikbaar gesteld aan 35 gemeenten. Alvorens dit geld aan gemeenten toe te kennen is gekeken naar haalbaarheid en meetbaarheid van effecten van de plannen. Ook wordt door de rijksoverheid geïnvesteerd in strategieën die samenhang tussen de projecten op het jeugdterrein bevorderen, zoals bijvoorbeeld Communities that Care. Naar mijn mening is er in het algemeen geen sprake van het over de balk gooien van rijksoverheidsgeld. Dit laat onverlet dat veel van de projecten en programma’s die op het terrein van de jeugdcriminaliteit worden uitgevoerd nooit op hun effectiviteit zijn getoetst en dat bij projecten die wel zijn geëvalueerd niet steeds dezelfde methodiek is gebruikt. Door de rijksoverheid zijn ook projecten gefinancierd die geen of een geringer beoogd resultaat hebben gekend dan was bedoeld. Ik ben van mening dat er meer gefundeerd inzicht nodig is of een project bijdraagt aan het voorkomen en oplossen van probleemgedrag en criminaliteit als ook of er sprake is van tegengaan van recidive en daadwerkelijke reïntegratie na een sanctie. Binnen mijn departement wordt dan ook aangevangen met het invoeren van een gestructureerde effectiviteitstoets, zodat over een aantal jaren een volledig systeem van effectiviteitsmeting operationeel kan zijn. De uiteindelijke bedoeling is dat het ministerie van Justitie alleen nog projecten zal financieren die als effectief of veelbelovend zijn gekwalificeerd, met uiteraard ruimte voor innovatieve projecten die pas na enige tijd beoordeeld kunnen worden. Over projecten die gefinancierd worden door andere partijen kan ik geen uitspraak doen. </antwoord>
      <antwoord nummer="4">Op Prinsjesdag is door de minister voor Vreemdelingenzaken en Integratie aan uw Kamer een overzicht van beschikbare middelen voor de stimulering van integratie en het terugdringen van onvolkomen integratie en soms zelfs jeugdcriminaliteit gepleegd door jongeren uit etnische minderheidsgroepen, aangeboden. Ik doel hiermee op de Horizontale overzichtsconstructie (Hoc) die nog éénmaal, vanwege de slechts recente invlechting van de Directie Coördinatie Integratie Minderhedenbeleid binnen het ministerie van Justitie, zal worden aangeboden tegelijk met de begroting van het ministerie van Binnenlandse Zaken en Koninkrijksrelaties. Over de in dit kader beschikbaar gestelde middelen zijn met de ontvangende partijen verantwoordingsafspraken gemaakt. Over het beeld dat uit die verantwoordingen voort zal komen met betrekking tot resultaten en effecten wordt uw Kamer te zijner tijd geïnformeerd. Wellicht ten overvloede vermeld ik nog dat in de brieven van de toenmalige minister voor GSI van 8 maart 2002 en 25 juni 2002 (25 726, nrs. 18 en 20) uw Kamer is geïnformeerd over de gelden die aan gemeenten ter beschikking zijn gesteld in het kader van het in het antwoord op de vragen 2 en 3 genoemde «Preventiebeleid 2001–2004». Naast de in het Hoc genoemde middelen worden ondermeer door het departement van Justitie nog meer middelen ter beschikking gesteld voor preventie en bestrijding van de jeugdcriminaliteit. Deze middelen worden uiteraard ook aangewend voor jongeren met een allochtone herkomst. </antwoord>
      <antwoord nummer="5">Voor de projecten die in het kader van het grotestedenbeleid worden gefinancierd verwijs ik u naar de minister van Binnenlandse Zaken en Koninkrijksrelaties. Tevens wijs ik u op de toezegging van de toenmalige minister voor GSI aan uw Kamer om het «Preventiebeleid 2001–2004» in zijn geheel te evalueren. Met de voorbereidingen hiervoor is inmiddels gestart. Waar gevraagd wordt naar de effectmetingen van projecten verwijs ik u naar mijn antwoord op de vragen 2 en 3. Waar mogelijk zal reeds nu bij bestaande projecten gekeken worden naar mogelijke effecten aan de hand van de thans beschikbare evaluaties c.q. nog beschikbaar te stellen evaluaties. Met uw Kamer ben ik namelijk van mening dat er een groot belang gehecht moet worden aan – ook tussentijdse – evaluatie van effecten van projecten. Overigens wijs ik er in dit verband op dat het aantonen van een direct causaal verband tussen preventieve activiteiten en variaties in de aard en omvang van de criminaliteit, zowel wetenschappelijk als onderzoekstechnisch, een vrijwel onmogelijke opgave is. </antwoord>
      <noten afkomstig="antwoord"/>
   </antwoorden>
</kvr>
