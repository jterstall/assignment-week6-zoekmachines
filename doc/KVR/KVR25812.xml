<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dijsselbloem (PvdA) aan de minister voor Vreemdelingenzaken en Integratie over de Canadese organisatie Immigration Club en over problemen in de vreemdelingenketen op Aruba en de Antillen. (Ingezonden 27 maart 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25812
</item>
         <item attribuut="Inhoud">Vragen over de Canadese organisatie Immigration Club die adverteert met de mogelijkheid om via Aruba of de Nederlandse Antillen sneller en gemakkelijker tot Nederlander te kunnen naturaliseren.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Immigratie) Welzijn (Vreemdelingen en asielzoekers)</item>
         <item attribuut="Trefwoorden">Aruba Immigratie Nationaliteitsrecht Nederlandse Antillen Vreemdelingen</item>
         <item attribuut="Vindplaats">Kamervragen met antwoord 2005-2006, nr. 1653, Tweede Kamer</item>
         <item attribuut="Vraagnr_bij_indiening">2050610410</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2006-06-13</item>
         <item attribuut="Datum_indiening">2006-03-27</item>
         <item attribuut="Document-id">KVR25812</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3523" allpagenumbers="3523 3524 3525" vetnummer="2050610410" code="0506tkkvr1653" lopendefooter="Tweede Kamer, vergaderjaar 2005–2006, Aanhangsel" filenaam="KVR25812" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1653" onderwerp="" indiendatum="2006-03-27">
         <vrager partij="PvdA" oorsprong="parlement">Dijsselbloem</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="13 juni 2006), zie ook Aanhangsel Handelingen nr. 1264, vergaderjaar 2005–2006">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de ministers van Buitenlandse Zaken en voor Bestuurlijke Vernieuwing en Koninkrijksrelaties</mede-antwoorder>
      </antwoorddata>
   </meta>
   <vragen aantal="18">
      <vraag nummer="1" voetnoot="1">Bent u bekend met de Canadese organisatie Immigration Club? <voetnoot nummer="1"/>
      </vraag>
      <vraag nummer="2">Bent u bekend met haar website waarop wordt geadverteerd met «easy naturalization in the Netherlands»? </vraag>
      <vraag nummer="3">Wat is uw oordeel over het, onder andere op de website, geadverteerde aanbod vanaf 45.000 dollar per aanvrager voor een Nederlands paspoort? </vraag>
      <vraag nummer="4">Waarom wordt de «easy» Nederlandse naturalisatie-procedure gezien als een kans voor derdelanders die willen wonen en werken in de Europese Unie? </vraag>
      <vraag nummer="5">Wat wordt bedoeld met de zinsnede op de website «we are able to guarantee legal ways of immigration to Netherlands through citizenship of former Dutch colonies who are legally entitled to easy naturalization in the Netherlands»? </vraag>
      <vraag nummer="6">Worden met de voormalige koloniën die naturalisatie tot Nederlander op makkelijke manier mogelijk maken, de Nederlandse Antillen en Aruba bedoeld? </vraag>
      <vraag nummer="7">Waarom zou het zo zijn dat naturalisatie in deze delen van ons Koninkrijk makkelijker is? </vraag>
      <vraag nummer="8">Hoeveel klanten heeft de Immigration Club op deze manier versneld van een Nederlands paspoort voorzien? Was er sprake van een legale of illegale procedure? </vraag>
      <vraag nummer="9" voetnoot="2">Wat was de concrete aanleiding voor uw bezoek op 6 februari jongstleden aan Aruba? Wat bedoelt u met de mededeling in de brief aan de Kamer van 20 maart jongstleden «Er bereikten ons berichten dat de vreemdelingenketen op Aruba niet optimaal functioneerde»? Wat was de strekking van deze berichten? <voetnoot nummer="2"/>
      </vraag>
      <vraag nummer="10">Is het waar dat de naturalisatietoets, die immers al sedert begin 2003 onderdeel is van de Rijkswet op het Nederlanderschap, voor migranten op Aruba niet consequent is ingevoerd? Zo neen, waarom is dan nu met Aruba overeengekomen dat «de naturalisatietoets per 1 mei 2006 is ingevoerd»? Zo ja, wat is de reden hiervan? Waarom is dit niet eerder ontdekt? Spelen vergelijkbare problemen op de Antillen? </vraag>
      <vraag nummer="11">Hebt u onderzocht wat de gevolgen zijn geweest van het «niet optimaal functioneren» van de vreemdelingenketen op Aruba? In hoeveel gevallen zijn ten onrechte visa, verblijfsvergunningen dan wel paspoorten verstrekt? Bent u voornemens deze zaken te achterhalen en de verleende documenten ongeldig te verklaren? Zo neen, waarom niet? </vraag>
      <vraag nummer="12">Was hierbij sprake van corruptie of nalatigheid? Op welke wijze wordt opgetreden tegen verantwoordelijke of betrokken functionarissen? </vraag>
      <vraag nummer="13">Blijven de problemen alleen beperkt tot Aruba? Hoe functioneert de vreemdelingenketen op de Antillen, respectievelijk de afzonderlijke eilanden van de Antillen? Welke versterkingen heeft u daar in gang gezet om fraude in die delen van het Koninkrijk te voorkomen? </vraag>
      <vraag nummer="14">Was u al eerder bekend met de problemen met de visa- en vergunningverstrekking en naturalisatie op de Antillen en/of Aruba? Zo ja wanneer waren u welke problemen bekend? Waarom hebt u de Kamer niet eerder hierover ingelicht? </vraag>
      <vraag nummer="15">Kunt u garanderen dat vanaf tenminste 20 maart de problemen met de verstrekking van verblijfsdocumenten op Aruba en de Antillen achter de rug zijn? Zo neen, waarom niet? </vraag>
      <vraag nummer="16">Hebben de activiteiten van de Immigration Club te maken met de door u in de brief van 20 maart jl. bedoelde problemen met de Vreemdelingenketen op Aruba? </vraag>
      <vraag nummer="17">Wat bent u verder voornemens te doen tegen deze activiteiten van de Immigration Club? </vraag>
      <vraag nummer="18">Wat zijn de activiteiten van de Immigration Club vanuit de vestiging in Paramaribo, Suriname, en wat bent u voornemens daartegen te verrichten? </vraag>
      <noten afkomstig="vraag">
         <noot nummer="3"/>
         <noot nummer="1">www.immigration-club.info</noot>
         <noot nummer="2">Brief van de Ministers voor Vreemdelingenzaken en Integratie en voor Bestuurlijke Vernieuwing en Koninkrijksrelaties van 20 maart 2006 inzake Bezoek aan Aruba</noot>
         <noot nummer="3">Immigration Club, Grote hofstraat 11, Paramaribo, Suriname</noot>
      </noten>
   </vragen>
   <antwoorden aantal="8">
      <antwoord nummer="1 t/m 5">De Immigration Club is een voor mij tot nu toe onbekende organisatie, maar ik ben bekend met de door u bedoelde website. De website wekt de suggestie dat met de nationaliteit van de voormalig delen van het Koninkrijk, nu de republiek Indonesië en de republiek Suriname, iemand enerzijds eenvoudiger toelating tot Nederland heeft en anderzijds op een «makkelijke» manier genaturaliseerd kan worden tot Nederlander. In beide gevallen gaat het om een onjuiste voorstelling van zaken. De voorwaarden voor naturalisatie tot Nederlander verschillen niet naar gelang de nationaliteit van de verzoeker om naturalisatie. Het enkele feit van de Indonesische of Surinaamse nationaliteit leidt niet tot een andere behandeling bij naturalisatie tot Nederlander. </antwoord>
      <antwoord nummer="6 en 7">De Nederlandse Antillen en Aruba zijn, naast Nederland, landen in het Koninkrijk en zoals ik het begrijp, doelt de website niet op deze landen. Aangezien de Rijkswet op het Nederlanderschap in de Nederlandse Antillen en Aruba de geldende nationaliteitswetgeving is, kan een daar woonachtige vreemdeling, onder dezelfde wettelijke voorwaarden welke gelden voor een in Nederland woonachtige vreemdeling, naturalisatie tot Nederlander vragen. Het is dus niet zo dat in de Nederlandse Antillen of in Aruba naturalisatie tot Nederlander gemakkelijker is. </antwoord>
      <antwoord nummer="8">Ik heb geen indicatie dat hiervan ooit sprake is geweest </antwoord>
      <antwoord nummer="9">In het tijdens het bezoek overeengekomen samenwerkingsprotocol ter verbetering van het functioneren van de vreemdelingenketen zijn de onderwerpen benoemd waarop een verbeterslag gewenst is. Zo bestond twijfel over de kwaliteit van de beslissingen op visumaanvragen door Aruba. Dit was een van de redenen om nauwe samenwerking te zoeken met Aruba op dit terrein. Het feit dat de invoering van de naturalisatietoets en de daarvoor benodigde regelgeving niet vlotte was eveneens een reden. Een afschrift van het protocol is met de brief van 20 maart jongstleden meegezonden. Buiten de in het protocol genoemde onderwerpen bestond geen aanleiding voor het bezoek. </antwoord>
      <antwoord nummer="10">Door het op 1 april 2003 niet volledig in werking laten treden van het Besluit Naturalisatietoets is op die datum de naturalisatietoets niet ingevoerd in de Nederlandse Antillen en Aruba. Het nog niet gereed zijn van een voor die landen geschikte toets verhinderde op dat moment invoering. Aanvang 2005 is aan de regeringen van de Nederlandse Antillen en Aruba een voor beide landen ontwikkelde toets aangeboden met het verzoek tot invoering. Vertaling van de toets in de eigen landstaal/landstalen maakt onderdeel uit van het implementatieproces. Aruba heeft op 1 mei jl. de toets ingevoerd. In de Nederlandse Antillen wordt nog gewerkt aan de invoering van de toets. In plaats van het afleggen van de naturalisatietoets wordt daar op dit moment de wettelijke eis van inburgering en de taalvaardigheid getoetst in het inburgeringsgesprek. </antwoord>
      <antwoord nummer="11 en 12">Ten principale ligt de beslisbevoegdheid op visumaanvragen en toelating bij Aruba. De huidige intensieve samenwerking maakt het mogelijk om de kwaliteit van het visumproces en toelatingsproces op Aruba te verbeteren. Onder anderen een door Nederland geleverde interimmanager zal, onder verantwoordelijkheid van de Arubaanse autoriteiten, nagaan welke verbeteringen dienen te worden doorgevoerd en waar mogelijk nagaan welke fouten er in het verleden zijn gemaakt. Mocht blijken dat er ten onrechte visa, verblijfsvergunningen dan wel paspoorten zijn afgegeven, dan zullen de Arubaanse autoriteiten moeten bezien of deze kunnen worden ingetrokken. Wanneer mocht blijken van corruptie in het verleden is het aan de Arubaanse autoriteiten om vervolging in te stellen. Integriteit is één van de kenmerken van een goed functionerende vreemdelingenketen. De versterkte samenwerking tussen Aruba en Nederland besteedt o.a. gerichte aandacht aan dit onderwerp. </antwoord>
      <antwoord nummer="13 t/m 15">De situatie voor wat betreft de vreemdelingenketen op de Nederlandse Antillen is aanleiding geweest voor de Antilliaanse regering om maatregelen te nemen die bijdragen aan de verbetering van de vreemdelingenketen. Een en ander mede in het kader van het Plan Veiligheid Nederlandse Antillen, waarin een aantal concrete maatregelen zijn geformuleerd ten behoeve van de optimalisering van het vreemdelingenproces (Tweede Kamer 2005–2006, 30550). Vanuit dit plan is Nederland betrokken bij dit verbetertraject. Samenwerking met de Antilliaanse autoriteiten op het gebied van visumafgifte verloopt zodanig dat er vooralsnog geen nadere afspraken ter verbetering hoeven te worden vastgelegd. De Kamer is over de door Aruba en Nederland gekozen vorm van een versterkte samenwerking ingelicht. Toelating(sbeleid) van vreemdelingen is een aangelegenheid van de Nederlandse Antillen en Aruba. Wel is het goed functioneren van het toelatingsbeleid in alle landen tevens in het belang van ieder land binnen het Koninkrijk, als gevolg waarvan een goede samenwerking op dat terrein nodig is. Dit betekent evenwel niet dat Nederlandse ministers verantwoordelijk worden voor de afgifte van verblijfsdocumenten in de Nederlandse Antillen of Aruba. </antwoord>
      <antwoord nummer="16 t/m 18">Bij de Nederlandse vertegenwoordiging in Paramaribo is de Immigration Club niet bekend, evenals eventuele activiteiten. De versterkte samenwerking in de vreemdelingenketen tussen Nederland en Aruba houdt geen verband met deze organisatie. </antwoord>
      <noten afkomstig="antwoord"/>
   </antwoorden>
</kvr>
