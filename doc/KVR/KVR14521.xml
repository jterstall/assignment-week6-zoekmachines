<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stellingwerf (ChristenUnie) aan de minister van Volkshuisvesting, Ruimtelijke Ordening en Milieubeheer over genetisch gemanipuleerde Roundup Ready soja. (Ingezonden 21 augustus 2001); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14521
</item>
         <item attribuut="Inhoud">Vragen over berichten als zou het bedrijf Monsanto bij de introductie van de genetisch gemanipuleerde Roundup Ready soja onvolledige informatie hebben verstrekt, aangaande aanwezigheid van onbekend DNA.</item>
         <item attribuut="Rubriek">Gezondheidszorg (Genetische manipulatie) Wetenschap en technologie (Toegepast onderzoek)</item>
         <item attribuut="Trefwoorden">Biotechnologie</item>
         <item attribuut="Vindplaats">Kamervragen met antwoord 2001-2002, nr. 184, Tweede Kamer</item>
         <item attribuut="Vraagnr_bij_indiening">2000114510</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="ChristenUnie">Stellingwerf</persoon>
         </item>
         <item attribuut="Datum_reaktie">2001-10-30</item>
         <item attribuut="Datum_indiening">2001-08-21</item>
         <item attribuut="Document-id">KVR14521</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="383" allpagenumbers="383 384 385" vetnummer="2000114510" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14521" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="184" onderwerp="" indiendatum="2001-08-21">
         <vrager partij="ChristenUnie" oorsprong="parlement">Stellingwerf</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2001-10-30">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u het persbericht van Greenpeace, waarin wordt gesteld dat het bedrijf Monsanto bij de introductie van de genetisch gemanipuleerde Roundup Ready soja onvolledige informatie heeft verstrekt nu hierin wederom onbekend DNA is aangetroffen? Kent u de wetenschappelijke publicatie waarnaar het persbericht verwijst? <voetnoot nummer="1"/>
      </vraag>
      <vraag nummer="2">Deelt u het oordeel dat de gegevens, inclusief de risico-analyses op basis waarvan in 1996 tot introductie van de genetisch veranderde soja op de Europese en de Nederlandse markt werd besloten, onvolledig zijn geweest en dat het bedrijf Monsanto derhalve bij de voorbereidingen van de marktintroductie van GGO-soja onzorgvuldig heeft gehandeld? Zo neen, waarom niet? </vraag>
      <vraag nummer="3">Deelt u de mening dat, gezien deze nieuwe informatie, het dringend noodzakelijk is, dat de aan marktintroductie ten grondslag liggende risico-analyses niet meer door het belanghebbende bedrijf zelf worden gedaan maar door een door de overheid aan te wijzen onafhankelijk onderzoeksinstituut? </vraag>
      <vraag nummer="4" voetnoot="2">Vormt het onderzoek niet een reden temeer om de conclusie te trekken dat de in 1996 op de markt gebrachte genetisch gemanipuleerde soja ten principale «niet wezenlijk gelijkwaardig» is aan de conventionele sojaboon? <voetnoot nummer="2"/>
      </vraag>
      <vraag nummer="5">Moet, op grond van de nieuwe informatie en gezien het feit dat reeds eerder onbekende DNA-fragmenten in de betreffende soja zijn gevonden, de conclusie worden getrokken dat de Europese toelatingsprocedure in het verleden op onvolledige gronden heeft plaatsgevonden en dat deze toelatingsprocedure derhalve opnieuw zou moeten worden doorlopen? Zo neen, wordt dan de geloofwaardigheid van de Europese toelatingsprocedure niet in ernstige mate aangetast? </vraag>
      <vraag nummer="6">Welke acties gaat u zowel nationaal als Europees ondernemen om beter inzicht te krijgen in de onzekerheden die bij de genetische veranderingen van landbouwgewassen spelen en om de toelatingsprocedures daadwerkelijk op volledige en onafhankelijke informatie te baseren? </vraag>
      <vraag nummer="7">Is het Gentse onderzoek voor u reden om zich alsnog sterk te maken voor een Europees moratorium op de introductie van genetisch veranderde gewasen in het vrije veld? </vraag>
      <vraag nummer="8" voetnoot="3">Kent u het bericht dat in Denemarken biologisch mengvoer in bijna 42 procent van de gevallen met genetisch veranderde bestanddelen vervuild blijkt te zijn? <voetnoot nummer="3"/>
      </vraag>
      <vraag nummer="9">Beschikt u over gegevens over hoe het in dit opzicht is gesteld met het mengvoer voor zowel regulier als biologisch werkende boeren? Zo ja, hoe zien deze cijfers er uit? Zo neen, bent u bereid hiernaar diepgaand onderzoek te doen? </vraag>
      <vraag nummer="10">Deelt u de verontrusting van de Deense landbouwminister Bjerregaard over deze onderzoekcijfers en bent u bereid met haar in overleg te treden om te bezien hoe GGO-vrije (vee)voedselketens niet alleen op papier worden verondersteld maar daadwerkelijk kunnen worden gegarandeerd? </vraag>
      <noten afkomstig="vraag">
         <noot nummer="1">Greenpeace, 15 augustus 2001 en European Journal of Food Research Technology, 213: 107–112</noot>
         <noot nummer="2">De toelating door de Europese Commissie (96/281/EC) is in het verleden gebaseerd op een exacte omschrijving van de ingebrachte genen</noot>
         <noot nummer="3" datum="2001-08-14" bron="Agrarisch Dagblad">Agrarisch Dagblad, 14 augustus 2001</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De risico-analyse welke in 1996 is uitgevoerd op basis van de in de aanvraag opgenomen informatie die voldeed aan de op dat moment geldende internationaal erkende wetenschappelijke eisen. De nu beschikbare informatie en inzichten geven geen aanleiding tot het wijzigen van de conclusies ten aanzien van de risico-analyse en beoordeling van de effecten van de genetische modificatie op de consumptie-, voeder- en milieuveiligheid van de genetisch gemodificeerde soja. </antwoord>
      <antwoord nummer="3">De overheid geeft aan hoe het risico-analyse onderzoek uitgevoerd moet worden. Op basis van de onderzoeksresultaten dient de aanvrager middels een analyse van de risico’s uiteen te zetten welke eventuele risico’s aan de marktintroductie zijn verbonden. De overheid voert, bijgestaan door de Gezondheidsraad, COGEM en RIVM, op basis van de aangeleverde onderzoeksgegevens een onafhankelijke risico-analyse uit. Op basis van deze onafhankelijke risico-analyse wordt vervolgens besloten of ingestemd wordt met de marktintroductie. </antwoord>
      <antwoord nummer="4">De genetisch gemodificeerde soja die in 1996 op de markt is gebracht is niet wezenlijk gelijk aan de conventionele soja. De planten wijken af ten gevolge van het ingebrachte DNA en de daardoor tot uitdrukking komende eigenschappen. Het gepubliceerde onderzoek dat melding maakt van een DNA fragment dat mogelijk is ontstaan door herstructurering van plant DNA is hierop niet van invloed. </antwoord>
      <antwoord nummer="5 en 6">De beschikking van de Commissie van 3 april 1996 inzake het overeenkomstig Richtlijn 90/220/EEG van de Raad in de handel brengen van genetisch gemodificeerde sojabonen (Glycine max L.) met verhoogde tolerantie voor het herbicide glyfosaat is tot stand gekomen na een Europese toelatingsprocedure die uitgevoerd is op basis van de in de aanvraag opgenomen informatie die voldeed aan de op dat moment geldende internationaal erkende wetenschappelijke eisen. In een procedure is vastgelegd hoe omgegaan wordt met nieuwe inzichten en informatie. De Europese toelatingsprocedures ten aanzien van genetisch gemodificeerde organismen gaat immers uit van een beoordeling op basis van de op dat moment beschikbare wetenschappelijke inzichten. Die inzichten kunnen in de loop van de tijd wijzigen. Deze procedure maakt het mogelijk, als daar reden voor is, dat de lidstaat die de oorspronkelijke toestemming namens de EU heeft verleend deze wijzigt dan wel intrekt. Dit systeem is uitgewerkt in de Richtlijn 2001/18/EG inzake de introductie in het milieu van genetisch gemodificeerde organismen. Hierbij aansluitend heeft de Europese Commissie op 25 juli 2001 twee voorstellen voor Verordeningen gedaan die de mogelijkheden voor het monitoren verder verbeteren. Het betreft de voorstellen voor enerzijds een verordening betreffende de traceerbaarheid en etikettering van genetisch gemodificeerde organismen en de traceerbaarheid van levensmiddelen en diervoeders geproduceerd met ggo’s en anderzijds een verordening inzake genetisch gemodificeerde levensmiddelen en diervoeders. Door het monitoren en rapporteren wordt inzicht verkregen in de correctheid van de informatie betreffende zowel de afwezigheid van ongewenste bijeffecten als de feitelijke realisatie van de verwachte positieve effecten. Het systeem zoekt actief naar nieuwe informatie en vergroot aldus de geloofwaardigheid van de toelatingsprocedure. </antwoord>
      <antwoord nummer="7">Het onderzoek laat zien dat met nieuwe technieken meer gedetailleerde informatie verkregen kan worden over de wijzigingen die tijdens de genetische modificatie op het DNA niveau zijn aangebracht. Het beschikbaar komen van deze meer gedetailleerde informatie leidt tot een verbeterd inzicht in de genetische modificatie maar geeft geen aanleiding tot het wijzigen van de conclusies ten aanzien van de veiligheid van de genetisch gemodificeerde soja. Het Gentse onderzoek vormt geen aanleiding voor het instellen van een Europees moratorium op de introductie in het milieu van genetisch gemodificeerde organismen. Overigens is er al een de facto moratorium op het in de handel brengen van nieuwe ggo’s ten gevolge van de stellingname van een blokkerend aantal Europese Landen. </antwoord>
      <antwoord nummer="8">Ja. </antwoord>
      <antwoord nummer="9 en 10">Zowel voor de biologische landbouw als voor de reguliere landbouw zijn gegevens beschikbaar. Voor de biologische landbouw is in Nederland de Stichting Skal verantwoordelijk voor de controle van het biologisch diervoer. Skal is als enige organisatie in Nederland aangewezen door het Ministerie van Landbouw, Natuurbeheer en Visserij om toe te zien op de naleving van de productievoorwaarden beschreven in Verordening (EEG) nr. 2092.91 inzake biologische productiemethoden. Uit een dit jaar door Skal gehouden onderzoek is gebleken dat bij de negen onderzochte bedrijven in twee van de veertien genomen monsters een verontreiniging met genetische gemodificeerde organismen is aangetroffen. Het betrof hier een verontreiniging van respectievelijk 0,09 en 0,23%. Wanneer meer dan 1% verontreiniging wordt aangetroffen, zal Skal de betreffende producten niet als biologisch product erkennen. Skal heeft de betreffende bedrijven gevraagd de nodige maatregelen te treffen ter voorkoming van verontreiniging in de toekomst. Reguliere mengvoeders zullen veelal bestanddelen van ggo’s bevatten. Het ggo-aandeel zal per partij wisselen en is afhankelijk van onder meer de samenstelling die wordt gebruikt. Met name diervoeders waarin maïs- en sojaproducten zijn verwerkt zullen GGO’s bevatten. In antwoord op de vragen van het Kamerlid Poppe (ingezonden 22 juni 2001, nr. 2000112600) heb ik toegezegd om, in overleg met mijn meest betrokken collega’s, de Tweede Kamer schriftelijk te informeren over de uitkruising van genetisch gemodificeerde organismen en de gevolgen voor de biologische landbouw en GGO-vrije ketens. Deze brief zal ik tijdig voor de begrotingsbehandeling VROM aan de Tweede Kamer zenden. </antwoord>
      <noten afkomstig="antwoord"/>
   </antwoorden>
</kvr>
