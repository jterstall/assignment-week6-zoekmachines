<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de staatssecretaris van Sociale Zaken en Werkgelegenheid, dhr. Hoogervorst, over de Wet Inschakeling Werkzoekenden. (Ingezonden 30 maart 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9204
</item>
         <item attribuut="Inhoud">Vragen naar aanleiding van het artikel "Uitvoering WIW loopt stuk op decentralisatie" in Binnenlands Bestuur van 12 maart 1999.</item>
         <item attribuut="Rubriek">Arbeid (Werkloosheidsbestrijding)</item>
         <item attribuut="Trefwoorden">Werkloosheidsbestrijding</item>
         <item attribuut="Vindplaats">Kamervragen met antwoord 1998-1999, nr. 1225, Tweede Kamer</item>
         <item attribuut="Vraagnr_bij_indiening">2989910530</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">1999-04-20</item>
         <item attribuut="Datum_indiening">1999-03-30</item>
         <item attribuut="Document-id">KVR9204</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2415" allpagenumbers="2415 2416" vetnummer="2989910530" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9204" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1225" onderwerp="" indiendatum="1999-03-30">
         <vrager partij="GroenLinks" oorsprong="parlement">Van Gent</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="1999-04-20">
         <antwoorder functie="minister" ministerie="Sociale Zaken en Werkgelegenheid">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van de inhoud van het artikel «Uitvoering WIW loopt stuk op decentralisatie»? <voetnoot nummer="1"/>
      </vraag>
      <vraag nummer="2">Is het grote struikelblok van de WIW de decentralisatie en dus de differentiatie op lokaal niveau? Hoe verhoudt dit zich tot de landelijke sectorale afspraken, die de vakbeweging maakt? Hebt u plannen om hier iets aan de doen? </vraag>
      <vraag nummer="3">Deelt u de opvatting dat de vakbeweging weer een eigen continent loonkostensubsidie moet krijgen? Zo neen, waarom niet? </vraag>
      <vraag nummer="4">Hebt u nadere gegevens over de plaatsingsresultaten in de verschillende sectoren? </vraag>
      <vraag nummer="5">Klopt het dat niet alleen de vakbeweging met haar projecten (zoals CAO-brug en instroomprojecten) tegen dit probleem aanloopt en dat ook landelijke projecten als Samenwerken PIM, of Emplooi hun plaatsingsresultaten enorm zien teruglopen? Wat vindt u van deze ontwikkelingen en bent u van plan hiertegen maatregelen te nemen? </vraag>
      <noten afkomstig="vraag">
         <noot nummer="1" datum="1999-03-12" bron="Binnenlandse Bestuur 10">Binnenlandse Bestuur 10, 12 maart 1999</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De in het artikel gesignaleerde aansluitingsproblemen tussen sectorale afspraken en lokaal arbeidsmarktbeleid hebben betrekking op een onderdeel van de WIW, namelijk de werkervaringsplaatsen (Wep). Inderdaad bestaat er een zekere spanning tussen de landelijke/sectorale en de lokale invalshoek: gemeenten leggen de nadruk op de aanbodkant en lokaal maatwerk, de sociale partners de nadruk op de vraagkant en op landelijke middelen en uniformiteit in de uitvoering. Afgezien van de constatering dat ook de vraagkant een sterke lokale/regionale component kent, ben ik van mening dat combinaties van de lokale en de landelijke/sectorale invalshoek meerwaarde kunnen hebben voor een effectieve toeleiding van werklozen naar werkervaringsplaatsen en hun doorstroom naar vaste banen. Er zijn al verschillende initiatieven genomen om deze combinaties te stimuleren. Allereerst hebben de VNG, de sociale partners en Arbeidsvoorziening op initiatief van mijn ambtsvoorganger in het voorjaar van 1998 de volgende afspraken met elkaar gemaakt over de uitvoering van de WIW-Wep in relatie tot cao-afspraken: gemeenten betalen minimaal f 10 000,– loonkostensubsidie per werkervaringsplaats – indien deze voortvloeit uit een cao-afspraak – aan de werkgever; cao-partijen maken afspraken over werkervaringsplaatsen; Arbeidsvoorziening is, inspelend op de regionale situatie, makelaar en coördinator bij het uitvoeren van deze cao-afspraken, informeert gemeenten actief over cao-afspraken m.b.t. werkervaringsplaatsen en zorgt per RBA voor een duidelijk en herkenbaar aanspreekpunt voor gemeenten en sectoren. Voor de uitwerking van deze «makelaarsfunctie» loopt tot en met april 1999 een pilotproject in Limburg, onder leiding van het RBA Limburg. Gedurende zes maanden is geëxperimenteerd met een regionaal gecoördineerde inzet van middelen (sectorgelden, WIW-werkervaringsplaatsen, inkoopmiddelen) in sectorale werkervarings- en scholingsprojecten in een aantal speerpuntsectoren. Hiertoe worden samenwerkingsafspraken gemaakt met gemeenten en sectoren. De aanpak uit deze pilot wordt op korte termijn geïmplementeerd in alle 18 RBA-regio’s. Op 21 januari jl. heeft de VNG samen met Arbeidsvoorziening een conferentie gehouden over WIW-Wep en kansen voor werkgevers en werknemers. In het Najaarsoverleg 1998 hebben kabinet en sociale partners in Stichting van de Arbeid geconstateerd dat de afstemming tussen de gemeentelijke invulling van de WIW-werkervaringsplaatsen enerzijds en CAO-afspraken en de landelijke projecten van sociale partners intensivering behoeft. In het komend Voorjaarsoverleg zal het resultaat van de ingezette acties beoordeeld worden en zal het kabinet zo nodig nadere afspraken met de sociale partners maken. </antwoord>
      <antwoord nummer="3">Zoals ik al aangaf in mijn antwoord op vraag 2, kan juist de combinatie van de lokale met de sectorale invalshoek bij de uitvoering van het instrument werkervaringsplaatsen meerwaarde hebben. Ik deel de opvatting dus niet, dat landelijke organisaties weer een eigen contingent loonkostensubsidie moeten krijgen. Daarbij komt, dat de loonkostensubsidie grotendeels bekostigd wordt uit de inzet van uitkeringsgelden en dat gemeenten als uitvoerders van de bijstand de aangewezenen zijn om over de inzet van dit instrument te beschikken. Sectoren kunnen overigens gebruik maken van het budget van Arbeidsvoorziening ter ondersteuning van hun eigen arbeidsmarkt- en scholingsbeleid: de Bijdrageregeling Bedrijfstaksgewijze Scholing Werkzoekenden (BBSW) en het arbeidsmarktknelpuntenbudget van Arbeidsvoorziening. Ik acht de weg van het stimuleren van afspraken tussen gemeenten en sociale partners, met betrokkenheid van de makelaar Arbeidsvoorziening, te prefereren. Deze afspraken moeten leiden tot een effectieve inzet van het instrument WIW-Wep van gemeenten, zo mogelijk in relatie tot cao-afspraken en de inzet van sectorale middelen en infrastructuur voor scholing. In het komend Voorjaarsoverleg wordt, zoals aangegeven in het antwoord op vraag 2, de balans opgemaakt. </antwoord>
      <antwoord nummer="4">Er zijn in 1998 meer WIW-Werkervaringsplaatsen gerealiseerd dan geraamd. Het is voor gemeenten een nieuw instrument dat per ultimo 3e kwartaal 1998 al boven de 3400 realisaties uitkwam. De verwachting van een eindstand 1998 van boven de 4000 komt dus hoger uit dan de raming van 1500. Over de plaatsingsresultaten naar sectoren kan op basis van voorlopige cijfers voorzichtig geconcludeerd worden dat per ultimo 3e kwartaal 1998 een ruime meerderheid van deze werkervaringsplaatsen in de marktsector gerealiseerd is en dat de sectoren handel, horeca, reparatiebedrijven, bank- en verzekeringswezen en zakelijke dienstverlening daarbij relatief hoog scoren. </antwoord>
      <antwoord nummer="5">Voor de landelijke organisaties, die de tijdelijke subsidieregeling Experimenten Activering Uitkeringsgelden (EAU) uitvoerden, is met de invoering van de WIW per 1-1-’98 een nieuwe situatie ontstaan. Anders dan bij het tijdelijke experiment het geval was, beschikken zij niet over een eigen contingent plaatsen voor de duur van het experiment, maar opereren zij in opdracht van de afzonderlijke gemeenten. In de regelgeving is ingebouwd, dat gemeenten Arbeidsvoorziening of derden inschakelen voor de acquisitie van plaatsen en de bemiddeling. Sommige landelijk opererende organisaties hebben meer moeite dan andere met de omslag naar deze nieuwe situatie waarbij zij acquisitie bij de afzonderlijke gemeenten moeten plegen. Uiteindelijk is echter niet de vraag van belang welke organisaties het WIW-Wep-instrument uitvoeren – dit wordt met de WIW overgelaten aan de markt – maar de vraag hoeveel werkervaringsplaatsen voor werklozen met afstand tot de arbeidsmarkt gerealiseerd worden. </antwoord>
      <noten afkomstig="antwoord"/>
   </antwoorden>
</kvr>
