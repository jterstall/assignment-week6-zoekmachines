<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport over de Thuiszorgacuutverzekering van Zilveren Kruis Achmea. (Ingezonden 9 augustus 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14324
</item>
         <item attribuut="Inhoud">Vragen over de nieuwe aanvullende Thuiszorgacuutverzekering van Zilveren Kruis Achmea die binnen 48 uur thuiszorg en dienstverlening biedt.</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">AWBZ Thuiszorg Ziektekostenverzekeringen</item>
         <item attribuut="Vindplaats">Kamervragen met antwoord 2001-2002, nr. 16, Tweede Kamer</item>
         <item attribuut="Vraagnr_bij_indiening">2000114330</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2001-09-20</item>
         <item attribuut="Datum_indiening">2001-08-09</item>
         <item attribuut="Document-id">KVR14324</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="31" allpagenumbers="31 32" vetnummer="2000114330" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14324" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="16" onderwerp="" indiendatum="2001-08-9">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Vindt u de nieuwe aanvullende Thuiszorgacuutverzekering van Zilveren Kruis Achmea die binnen 48 uur thuiszorg en dienstverlening biedt 1, 2 acceptabel, mede gezien de eerdere discussies over zorggarantiepakketten in de Tweede Kamer? Zo nee, wat gaat u hieraan doen? </vraag>
      <vraag nummer="2">Bent u van mening dat hier onder andere AWBZ-zorg wordt geboden, waarvoor mensen ook AWBZ-premie betalen en waar zij dus al recht op hebben? Zo ja, vindt u dat niet misleidend? </vraag>
      <vraag nummer="3">Erkent u dat hier sprake is van een tweedeling aangezien mensen die zo’n aanvullende verzekering kunnen betalen direct thuiszorg krijgen terwijl mensen zonder deze verzekering moeten wachten? </vraag>
      <vraag nummer="4">Hoe groot is het risico dat vanwege personeelstekorten de uitvoering van deze verzekering ten koste gaat van de overige thuiszorg, zodat mensen die hierop zijn aangewezen nog langer moeten wachten? </vraag>
      <vraag nummer="5">Erkent u dat hier tevens sprake is van risicoselectie, aangezien voor de premiestelling en acceptatieprocedure gekeken wordt naar leeftijd en gezondheidstoestand van de klant? </vraag>
      <vraag nummer="6">Wat is uw mening over de eigen indicatiestelling van het Zilveren Kruis, erkent u dat op deze manier wachtlijsten kunnen worden omzeild? </vraag>
      <vraag nummer="7">Bent u van mening dat de zorgverzekeraars zich geheel moeten inzetten om de wachttijden voor iedereen terug te dringen in plaats van deze vormen van voorrangszorg te organiseren? </vraag>
      <noten afkomstig="vraag">
         <noot nummer="1" datum="2001-07-27" bron="Persbericht Zilveren Kruis Achmea">Persbericht Zilveren Kruis Achmea, 27 juli 2001</noot>
         <noot nummer="2" datum="2001-08-2" bron="Persbericht ANBO">Persbericht ANBO, 2 augustus 2001</noot>
      </noten>
   </vragen>
   <antwoorden aantal="7">
      <antwoord nummer="1">Ik ben van mening dat, de polis van de ThuiszorgAcuutVerzekering en de zorggarantiepakketten waar wij in 1999 mee te maken kregen, overbodig zijn. Als het gaat om het zorggarantiepakket in de ouderenzorg heb ik u dat al aangeven in het debat dat ik daarover met u heb gevoerd op 31 maart 1999, Handelingen 1998–1999, nr. 64, Tweede Kamer, pag. 3927–3944. De verzekerde krijgt op basis van de AWBZ de zorg die voor hem noodzakelijk is. In situaties waarin onmiddellijke verlening van zorg redelijkerwijs noodzakelijk is, kan een verzekerde zijn aanspraak op zorg gedurende ten hoogste twee weken tot gelding brengen ten laste van de AWBZ, zonder dat hij beschikt over een indicatiebesluit. In het indicatiebesluit wordt in alle gevallen aangegeven binnen welke termijn de zorg geleverd dient te worden (de mate van uitstelbaarheid of anders gezegd de mate van urgentie). Zorgverlening voordat een indicatie is gesteld is, is in de meeste gevallen, dus buiten acute situaties, niet noodzakelijk, een bepaalde mate van uitstel is mogelijk. Een aparte thuiszorgverzekering om voorafgaand aan het indicatiebesluit zorg te ontvangen voorziet m.i. dan ook niet in een noodzakelijke behoefte. Ik heb overigens niet de mogelijkheid om in te grijpen in de dekking van een particuliere ziektekostenverzekering. </antwoord>
      <antwoord nummer="2">Neen, uit het overleg tussen het College voor toezicht op de zorgverzekeringen en Zilveren Kruis Achmea is gebleken dat het gaat om zorg die niet geldend kan worden gemaakt ten laste van de AWBZ. </antwoord>
      <antwoord nummer="3">Neen, ik denk niet dat hier sprake is van tweedeling. De aanvullende verzekering van Achmea Schadeverzekeringen N.V. levert thuiszorg tot het moment dat het recht op AWBZ thuiszorg is toegekend. M.a.w., alle verzekerden die geïndiceerd zijn voor AWBZ-zorg hebben gelijke rechten, dit wordt niet doorkruist door de ThuiszorgAcuutVerzekering. </antwoord>
      <antwoord nummer="4">Ik denk dat de kans gering is, aangezien het gaat om een beperkt aantal polissen dat is afgesloten. Niettemin vind ik het een slechte ontwikkeling dat, gelet op de door u genoemde schaarste, aanvullende verzekeringen op de markt komen voor mensen die niet acuut op zorg zijn aangewezen. </antwoord>
      <antwoord nummer="5">Voor aanvullende (particuliere) verzekeringen geldt geen acceptatieplicht. Risicoselectie is dus mogelijk. </antwoord>
      <antwoord nummer="6">Neen, voor de aanvullende polis stelt Achmea de indicatie, maar vervolgens wordt altijd het RIO ingeschakeld om de AWBZ-indicatie te stellen. In het indicatiebesluit wordt de mate van urgentie voor zorgverlening per individuele verzekerde bepaald. Met deze urgentie zal rekening worden gehouden met de aanvang van de zorg en eventuele plaatsing op een wachtlijst. </antwoord>
      <antwoord nummer="7">Ja, ik denk overigens niet dat er sprake is van voorrangszorg, aangezien de ThuiszorgAcuutVerzekering van Achmea Schadeverzekeringen N.V. aanvullende zorg dekt. Achmea Schadeverzekeringen N.V. is een particuliere ziektekostenverzekeraar en houdt zich niet bezig met de uitvoering van de AWBZ, maar begeeft zich op de particuliere zorgmarkt. Tot slot denk ik dat deze ThuiszorgAcuutVerzekering niet bijdraagt aan een positieve beeldvorming van de zorgkantoren in het actief aanpakken van de wachtlijsten, juist op een moment dat we de goede weg op gaan in het oplossen van de problematiek en de zorgkantoren zich ook daadwerkelijk volop inzetten de wachtlijsten met een gerichte aanpak te reduceren zodat iedere verzekerde tijdig de zorg krijgt die hij nodig heeft. </antwoord>
      <noten afkomstig="antwoord"/>
   </antwoorden>
</kvr>
