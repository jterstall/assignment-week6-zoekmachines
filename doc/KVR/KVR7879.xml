<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duivesteijn (PvdA) over het bevriezen van de maximale huurprijs binnen de Huursubsidiewet. (Ingezonden 11 augustus 1998); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7879
</item>
         <item attribuut="Inhoud">Vragen over een stop op de huurverhogingen voor woningen die tegen de bovengrens van de Huursubsidiewet aanzitten.</item>
         <item attribuut="Rubriek">Volkshuisvesting (Subsidies) Volkshuisvesting (Woninghuren)</item>
         <item attribuut="Trefwoorden">Huursubsidies</item>
         <item attribuut="Vindplaats">Kamervragen met antwoord 1998-1999, nr. 68, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">Duivesteijn</persoon>
         </item>
         <item attribuut="Datum_reaktie">1998-09-29</item>
         <item attribuut="Datum_indiening">1998-08-11</item>
         <item attribuut="Document-id">KVR7879</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="137" allpagenumbers="137 138 139" vetnummer="2979815120" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7879" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="68" onderwerp="" indiendatum="1998-08-11">
         <vrager partij="PvdA" oorsprong="parlement">Duivesteijn</vrager>
         <vraagt-aan/>
      </vraagdata>
      <antwoorddata antwoorddatum="29 september 1998), zie ook Aanhangsel Handelingen nr. 1742, Vergaderjaar 1997–1998">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het u bekend dat van de zijde van de Nederlandse Woonbond en de wethouders van de vier grote steden de zorg is uitgesproken dat in de komende vijf jaar zo’n dertigduizend huishoudens in een woning zullen wonen waarvan de huur boven de maximumgrens van de Huursubsidiewet (thans 1085 gulden) zal uitkomen? </vraag>
      <vraag nummer="2">Kunt u aangeven of deze aantallen juist zijn? Hoe deze aantallen huishoudens over de jaren verdeeld zijn? Of er sprake is van gebieden waar dit geconcentreerd zal gaan plaatsvinden (bijv. groeikernen)? Hoe de verdeling is binnen de verschillende groepen van verhuurders (sociaal, beleggers, particulier)? En tenslotte om welk bedrag het zou gaan indien de oude methode van indexering weer wordt ingevoerd? </vraag>
      <vraag nummer="3">Bent u bereid om in ieder geval met de sociale verhuurders en de beleggers afspraken te maken over een stop op de huurverhogingen voor woningen die tegen de bovengrens van de Huursubsidiewet aanzitten? </vraag>
      <vraag nummer="4">Is de vroegere veronderstelling juist, dat het hier vaak woningen betreft die na het leegkomen op de vrije markt (dus aan huurders zonder huursubsidie) niet snel verhuurbaar zijn omdat de hoge huurprijs niet of nauwelijks meer concurrerend is met de koopsector? </vraag>
      <vraag nummer="5">Als deze veronderstelling in algemene zin juist zou zijn is dan het opnieuw indexeren van de huurprijs een kunstmatig subsidiëren van verhuurders via de huurder voor woningen die deze huurprijzen in de vrije markt niet meer waard zijn? </vraag>
      <vraag nummer="6">Bent u bereid een voorstel tot wijziging in de Huurprijzenwet (bijv. door het niet meer indexeren van de maximale redelijke huurprijs) in te dienen waardoor deze huurprijs kan worden bevroren? </vraag>
      <vraag nummer="7">Als u hiertoe niet bereid bent zou u dan wel bereid zijn, met inzet van een deel van het extra geld dat binnen het regeerakkoord voor verbetering van de huursubsidie is uitgetrokken (125 miljoen), opnieuw de bovengrens van de huursubsidie te indexeren, zodat in ieder geval huishoudens die afhankelijk zijn van huursubsidie niet de dupe worden? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. Ik heb op 9 september jl. uit handen van de Nederlandse Woonbond en andere maatschappelijke organisaties een zwartboek in ontvangst genomen. </antwoord>
      <antwoord nummer="2" voetnoot="4 7 5">Ik kan op dit moment nog geen inzicht geven in de gevraagde aantallen en uitsplitsingen daarbinnen. Momenteel worden de effecten van de bevriezing onderzocht. Hierbij moeten ook veronderstellingen ten aanzien van de gedragseffecten van zowel huurders als verhuurders als gevolg van de bevriezing worden meegenomen. Hierbij valt onder andere te denken aan het aanzeggen van een aanzienlijk lagere dan gemiddelde huurstijging voor dit gedeelte van de woningmarkt. Doordat de gegevens over de aantallen huishoudens die per 1 juli jl. «uit de huursubsidie zijn gegroeid» geleidelijk bekend worden, en door het onderzoeken van de gedragseffecten, zullen de onderzoeksuitkomsten niet eerder dan eind oktober beschikbaar komen. Op voorhand wil ik wel opmerken dat het genoemde aantal van zo’n dertigduizend huurders aan wie de komende vijf jaren het recht op huursubsidie zou komen te ontvallen, naar mijn verwachting te hoog is. Het betreft een maximale inschatting. Ik verwijs in dit verband naar de brief van mijn ambtsvoorganger van 3 maart jl. (HIS 98010817), waarin een theoretische berekening is opgenomen van het maximale aantal woningen dat binnen genoemde vijf jaar een huurprijs zou kunnen hebben boven de huurprijsgrens van de Huursubsidiewet. Bij die berekening is aangegeven dat rekening moet worden gehouden met de effecten van een gericht huurprijsbeleid van verhuurders (gedragseffecten). Ook is gewezen op de gemiddelde huurprijsstijgingen voor huurwoningen in het dure huursegment. In 1997 bedroeg de gemiddelde huurstijging (exclusief harmonisatie ineens) over de gehele huurvoorraad 3,5%. Laatstgenoemd percentage is als grondslag gehanteerd voor de theoretische berekening van de mogelijke «uitgroei» uit het bereik van de huursubsidie. In die berekening is voor de komende jaren dit percentage van 3,5% constant gehouden. In het huursegment van f 900 tot f 1085 bedroeg in 1997 de huurstijging (exclusief harmonisatie ineens) echter 3,0%. Ook per 1 juli 1998 bedroeg de huurstijging (eveneens exclusief harmonisatie ineens) in het dure huursegment (f 910 tot f 1085) 3,0%. Het is verder, op basis van de meerjarige trend en de marktpositie van dure huurwoningen, de verwachting dat in de komende jaren de huurstijging in het dure segment verder zal afnemen. Om deze redenen verwacht ik een kleiner aantal dan de genoemde dertigduizend woningen, waarvan de huurprijs in de komende vijf jaren boven de maximale huurprijs van de Huursubsidiewet zal uitstijgen. Bij de invoering van het amendement, waarmee de bevriezing van de huurprijs heeft plaatsgevonden, is rekening gehouden met een besparingsreeks. Deze onderstaande reeks moet worden beschouwd als een indicatie van de omvang van de gemoeide bedragen, waarin afhankelijk van de daadwerkelijke effecten in het huur- en toewijzingsbeleid, sterke verschillen zouden kunnen optreden (die zowel positief als negatief kunnen uitvallen). Uitgangspunt bij deze indicatieve reeks is ontdooiing van de huurprijsgrens per 1 juli 1999. (in miljoenen) 1999 2000 2001 2002 ontdooiing (onder het schrappen van de over- gangsmaatregelen voor huurders <voetnoot nummer="4"/>
         <voetnoot nummer="7"/>10 10 ontdooiing (met behoud van de overgangs- maatregelen voor huurders <voetnoot nummer="5"/>10 15 15 </antwoord>
      <antwoord nummer="3">Ik ben op dit moment in gesprek met de organisaties van verhuurders om te bezien welke mogelijkheden er op dit vlak zijn. Zie in dit verband ook het antwoord op vraag 7. </antwoord>
      <antwoord nummer="4 en 5">Hoewel ik op dit punt niet beschik over adequate gegevens, acht ik het een plausibele veronderstelling dat, waarschijnlijk het eerst in ontspannen woningmarkten, een deel van de dure huurwoningvoorraad gemakkelijker voor de gevraagde huurprijs verhuurbaar blijft door de beschikbare huursubsidie. Het opnieuw indexeren van de grens zal, in gevallen waarin de veronderstelling opgaat, inderdaad de verhuurbaarheid tegen de gevraagde huurprijs langer mogelijk maken. </antwoord>
      <antwoord nummer="6">Ik zie een wetsvoorstel tot wijziging van de Huurprijzenwet als een te grove en weinig effectieve maatregel. Immers, deze wet is van toepassing op alle huurwoningen (voor zover deze niet zijn geliberaliseerd), dus geen huursubsidie ontvangen. In directe zin zou een bevriezing van de maximaal redelijke huurprijs overigens ook slechts effect hebben voor zover de gevraagde huurprijs van een woning nu reeds op dat maximaal redelijke niveau ligt. Tot dat niveau bestaat immers voor verhuurders op grond van de Huurprijzenwet woonruimte de mogelijkheid om de aan de huurder in rekening te brengen huurprijs te verhogen. </antwoord>
      <antwoord nummer="7">Ik wil een beslissing om de bovengrens van de huursubsidie opnieuw te indexeren nadrukkelijk overwegen. De bevriezing van deze grens is weliswaar een bewuste stap geweest bij de besluitvorming in het parlement over de Huursubsidiewet, maar daarmee wil ik niet mijn ogen sluiten voor de situatie waarin individuele huishoudens kunnen geraken wanneer hun het recht op huursubsidie geheel of gedeeltelijk komt te ontvallen. Naar mijn indruk zal het in dergelijke gevallen vaak huishoudens betreffen die, gelet op bijvoorbeeld hun persoonlijke situatie, hun zorgbehoeften of de voor hun noodzakelijke aanpassingen in een woning, niet of nauwelijks in staat zullen zijn op korte termijn een andere, goedkopere woning te betrekken. In dergelijke situaties leidt bevriezing van de huursubsidiegrens tot ongewenste effecten. Nadrukkelijk vind ik dat het vinden van oplossingen voor deze problematiek een gezamenlijke opgave moet zijn van alle betrokken partijen. Dat betekent dat ik niet alleen het Rijk aanspreekbaar acht op dit punt, maar ook de verhuurders en (vooral wat betreft de mogelijkheden in de sfeer van toewijzing van goedkopere passende woonruimte) de gemeenten. Wat betreft de verhuurders wil ik het belang onderstrepen dat zij meewerken aan een gerichte en doelmatige inzet van huursubsidiemiddelen, met name door het voeren van een gematigd huurprijsbeleid en, waar mogelijk, het aanbieden van passende, goedkopere woonruimte. Da laatste is ook in het belang van huurders, omdat bij stijgende huren de woonlasten, ook met behoud van huursubsidie, als gevolg van de systematiek van de wet, jaarlijks stijgen. Ik ben op dit moment met de koepelorganisaties over dit onderwerp in overleg. In dit overleg worden de knelpunten en mogelijke oplossingsrichtingen besproken. Op de uitkomsten van dat overleg wil ik op dit moment niet vooruitlopen. Afhankelijk van de uitkomsten van het overleg zal ik bezien of de eventueel benodigde aanvullende middelen moeten worden betrokken bij de definitieve voorstellen voor besteding van de in het Regeerakkoord aangegeven extra middelen. </antwoord>
      <noten afkomstig="antwoord"/>
   </antwoorden>
</kvr>
