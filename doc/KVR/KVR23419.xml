<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hirsi Ali en Griffith (beiden VVD) aan de ministers voor Vreemdelingenzaken en Integratie, van Binnenlandse Zaken en Koninkrijksrelaties en van Justitie over de radicaliserende invloed vanuit Pakistan. (Ingezonden 19 april 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23419
</item>
         <item attribuut="Inhoud">Vragen over de radicaliserende invloeden vanuit Pakistan. Dit zijn aanvullende vragen op eerder gestelde vragen van de leden Dijsselbloem en Van Heemst, ingezonden 1 april 2005, die vragen hebben gesteld naar aanleiding van TV-uitzending (VPRO Het Geluk van Nederland, 27 februari 2005), waarin de voorganger van de Taibah-moskee de Ahmediyya-moslims onder meer 'verraders' noemt.</item>
         <item attribuut="Rubriek">Criminaliteit en openbare orde (Handhaving openbare orde) Cultuur en taal (Overig)</item>
         <item attribuut="Trefwoorden">Godsdiensten Openbare orde en veiligheid Pakistan</item>
         <item attribuut="Vindplaats">Kamervragen met antwoord 2004-2005, nr. 2010, Tweede Kamer</item>
         <item attribuut="Vraagnr_bij_indiening">2040513250</item>
         <item attribuut="Afkomstig_van">Vreemdelingenzaken en Integratie (VI) Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="VVD">Hirsi Ali</persoon>
            <persoon partij="VVD">Griffith</persoon>
         </item>
         <item attribuut="Datum_reaktie">2005-07-07</item>
         <item attribuut="Datum_indiening">2005-04-19</item>
         <item attribuut="Document-id">KVR23419</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4283" allpagenumbers="4283 4284" vetnummer="2040513250" code="0405tkkvr2010" lopendefooter="Tweede Kamer, vergaderjaar 2004–2005, Aanhangsel" filenaam="KVR23419" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2010" onderwerp="" indiendatum="2005-04-19">
         <vrager partij="VVD" oorsprong="parlement">Hirsi Ali</vrager>
         <vrager partij="VVD" oorsprong="parlement">Griffith</vrager>
         <vraagt-aan>de ministers voor Vreemdelingenzaken en Integratie, van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="7 juli 2005), zie ook Aanhangsel Handelingen nr. 1614, vergaderjaar 2004–2005">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de ministers van Justitie en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Houdt u bij het vaststellen van nieuw beleid om radicalisering van Nederlandse moslims te voorkomen ook rekening met radicaliserende invloeden vanuit Pakistan (naast alle aandacht die moet worden gegeven aan radicaliserende invloeden vanuit Saoedi-Arabië)? </vraag>
      <vraag nummer="2" voetnoot="1">Is in de Amsterdamse Taibah-moskee (verbonden aan de World Islamic Mission Nederland (WIMN)) verkondigd dat moslims hier zouden moeten leven alsof het hier Pakistan is? <voetnoot nummer="1"/>
      </vraag>
      <vraag nummer="3">Wordt in de Taibah-moskee ook het gedachtegoed van Shah Ahmad Noorani Siddiqui uitgedragen, een prominente vertegenwoordiger van de Jami’at-e-Ulema-i-Pakistan (JUP), een radicaal islamitische partij in Pakistan? Hebben de voormannen van de Taibah-moskee «een persoonlijke band» met Noorani Siddiqui? Heeft deze Noorani Siddiqui in mei 2001de eerste steen gelegd van de Taibah-moskee? </vraag>
      <vraag nummer="4">Zijn door de Taibah-moskee ook uitingen van Noorani Siddiqui verspreid waarbij hij zijn steun uitspreekt voor de mujahideen die in en rond Pakistan actief zijn? Worden dergelijke uitingen door de vertegenwoordigers van de Taibah-moskee respectievelijk van de WIMN gebillijkt voor zover het de strijd in Pakistan betreft? </vraag>
      <vraag nummer="5" voetnoot="2">Is vanuit de JUP eerder ook de aangekondigd dat een heilige oorlog zou worden ontketend indien de Pakistaanse regering het internationale verbod op kernproeven zou schenden? <voetnoot nummer="2"/>
      </vraag>
      <vraag nummer="6">Is de beruchte fatwa van Bin Laden van februari 1998, waarin de vorming van een «Islamitisch Front voor jihad tegen de Joden en de Kruisvaarders» werd aangekondigd waarin het als een plicht voor elke moslim werd omschreven om de Amerikanen en hun bondgenoten, burgerlijk of militair, te doden, mede ondertekend door een vertegenwoordiger van de JUP? </vraag>
      <vraag nummer="7">Welke maatregelen heeft u reeds genomen en welke maatregelen zult u nog nemen om radicaliserende invloeden op Nederlandse moslims vanuit de Taibah-moskee in Amsterdam tegen te gaan? </vraag>
      <vraag nummer="8">Wat is uw mening over de zeer negatieve houding van de Taibah-moskee ten opzichte van de Ahmadiyya-beweging, mede gezien de gewelddadige wijze waarop deze beweging in Pakistan wordt bestreden? Op welke wijze houdt u hier in uw beleid rekening mee? </vraag>
      <noten afkomstig="vraag">
         <noot nummer="1" datum="2005-02-27" bron="VPRO">VPRO, 27 februari 2005, Uitzending «Angst voor Allah?» in de serie «Het geluk van Nederland»</noot>
         <noot nummer="2" datum="1998-10-17" bron="De Volkskrant" titel="Pakistaanse koranscholen leveren extremisten af">De Volkskrant, 17 oktober 1998: «Pakistaanse koranscholen leveren extremisten af»</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden Dijsselbloem en Van Heemst (beiden PvdA), ingezonden 1april 2005, (vraagnummer 2040511860) </toelichting>
   <antwoorden aantal="8">
      <antwoord nummer="1">Het is bekend dat Pakistaanse kringen aantrekkingskracht uitoefenen op radicaliserende islamitische jongeren. Mijn beleid richt zich op de versterking van de weerbaarheid tegen radicalisering onder moslimjongeren in het algemeen. Radicalisering die vanuit Pakistaanse kringen wordt gevoed maakt daarvan deel uit. </antwoord>
      <antwoord nummer="2">Volgens de World Islamic Mission Nederland wordt in de Amsterdamse Taibah-moskee niet verkondigd dat moslims hier zouden moeten leven alsof het hier Pakistan is. In de VPRO-uitzending «Het geluk van Nederland» van 27 februari 2005 wordt een zin in een toespraak van een imam in de Taibah-moskee ondertiteld met «We hebben niets met de Nederlandse regering te maken». De VPRO heeft deze vertaling 1maart 2005 gerectificeerd: «In het Urdu wordt gezegd: «laat de regering erbuiten, wij hebben niets met de regering te maken». Naar nu blijkt, wordt hiermee de Pakistaanse regering bedoeld». </antwoord>
      <antwoord nummer="3">De World Islamic Mission zegt zich alleen te laten inspireren door uitspraken van Noorani Siddiqui op het «geestelijke vlak». Volgens de World Islamic Mission gaan de uitspraken op de DVD die in de VPRO-uitzending «Het geluk van Nederland» van 27 februari 2005 is getoond – Ik ga ervan uit dat deze vraag daarop teruggrijpt – over de situatie in Pakistan. Noorani Siddiqui zou deze uitspraken gedaan hebben in zijn hoedanigheid van een Pakistaanse politieke leider. Volgens de World Islamic Mission hebben alle moskeegangers van de Taibah-moskee een persoonlijke band gekregen met Noorani Siddiqui omdat hij de moskee veelvuldig heeft bezocht. Noorani Siddiqui heeft in 2001de eerste steen voor de Taibah-moskee gelegd. </antwoord>
      <antwoord nummer="4">Volgens de World Islamic Mission hebben zijzelf noch de Taibah-moskee uitingen van Noorani Siddique verspreid waarbij deze zijn steun uitspreekt voor de mujahideen die in en rond Pakistan actief zijn. In de VPRO-uitzending «Het geluk van Nederland» van 27 februari 2005 – ik ga ervan uit dat deze vraag daarop teruggrijpt – worden fragmenten getoond van een DVD met fragmenten van politieke toespraken van Noorani Siddique, o.a. over de mujahideen. Deze DVD is volgens de World Islamic Mission buiten hun medeweten door particulieren uitgebracht. De betreffende DVD is inmiddels uitverkocht en wordt volgens de World Islamic Mission niet meer in de Taibah-moskee verkocht. Volgens de World Islamic Mission houdt de Taibah-Moskee zich verre van politiek in andere landen. Daarom zijn uitingen van steun aan de mujahideen in Pakistan niet door de Taibah-moskee gebillijkt. </antwoord>
      <antwoord nummer="5">Ik ga er bij het beantwoorden van deze vraag vanuit dat deze teruggrijpt op een krantenartikel dat een vertaling is van het artikel «Koran schools a pakistani breeding ground for Islamic militants», van Kathy Gannon Associated Press (AP). Daarin wordt gesteld dat Sami ul Haq dreigde met een heilige oorlog als de Pakistaanse regering het Non-Proliferatie Verdrag zou ondertekenen. Deze Sami ul Haq is geen leider van de Jamiat-e-Ulema-e-Pakistan (JUP), maar van een afsplitsing van de Jamiat-e-Ulema-e-Islam: de Sami ul Haq groep. Deze is bekend onder het acroniem JUI(S). Sami ul Haq heeft indertijd een fatwa gepubliceerd waarin hij uitspreekt een jihad te zullen afkondigen tegen die Pakistaanse regering die het Non-Proliferatie Verdrag zal ondertekenen, iets wat overigens tot op heden niet is gebeurd. </antwoord>
      <antwoord nummer="6">De in deze vraag bedoelde fatwa is inderdaad mede ondertekend door Shaykh Mir Hamzah, wiens naam was voorzien van de toevoeging Jamiat-e-Ulema-e-Pakistan. Voorzover bekend is, was deze Shaykh Mir Hamzah destijds «secretary» van de JUP. </antwoord>
      <antwoord nummer="7">Op verschillende beleidsvelden worden activiteiten ondernomen om radicalisering van met name jongeren te voorkómen, vroegtijdig te signaleren en effectief tegen te gaan. In eerdere brieven aan uw kamer is aangegeven dat de integrale aanpak van radicaliseringprocessen een belangrijke speerpunt is van het beleid van dit kabinet. Dit beleid richt zich onder andere ook op radicaliseringshaarden waartegen niet strafrechtelijk kan worden opgetreden. Deze aanpak wordt ontwikkeld in nauw overleg met het lokale bestuur. </antwoord>
      <antwoord nummer="8">In een gesprek met de voorzitter van de World Islamic Mission heb ik aangegeven dat ik het ongewenst vindt dat de World Islamic Mission zich in kwetsende bewoordingen over de Ahmadiyya uitlaat. In een gesprek met het Contactorgaan Moslims en Overheid (CMO), waarvan de World Islamic Mission deel uitmaakt, en de Contact Groep Islam (CGI), waarvan de Ahmadiyya vertegenwoordigd zijn, heb ik dit geschil aan de orde gesteld. Inmiddels hebben de World Islamic Mission en de Ulamon aangeboden een gezamenlijke conferentie te organiseren over het theologische geschil tussen de WIM en de Ahmadiyya. </antwoord>
      <noten afkomstig="antwoord"/>
   </antwoorden>
</kvr>
