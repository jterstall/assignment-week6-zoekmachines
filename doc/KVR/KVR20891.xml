<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de ministers van Justitie en van Buitenlandse Zaken over 100-procentscontroles voor houders van een diplomatiek paspoort. (Ingezonden 22 juni 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20891
</item>
         <item attribuut="Inhoud">Vragen over de wijze waarop de 100-procentscontrole op Schiphol is toegepast op twee Surinaamse parlementariërs die als waarnemer zouden optreden bij de verkiezingen voor het Europese Parlement.</item>
         <item attribuut="Rubriek">Criminaliteit en openbare orde (Drugsbestrijding) Handel en economie (Douane) Internationale betrekkingen (Parlementaire bezoeken) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Diplomatieke betrekkingen Douane Drugsbestrijding Schiphol Suriname</item>
         <item attribuut="Vindplaats">Kamervragen met antwoord 2003-2004, nr. 2080, Tweede Kamer</item>
         <item attribuut="Vraagnr_bij_indiening">2030416300</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2004-08-17</item>
         <item attribuut="Datum_indiening">2004-06-22</item>
         <item attribuut="Document-id">KVR20891</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4397" allpagenumbers="4397 4398" vetnummer="2030416300" code="0304tkkvr2080" lopendefooter="Tweede Kamer, vergaderjaar 2003–2004, Aanhangsel" filenaam="KVR20891" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2080" onderwerp="" indiendatum="2004-06-22">
         <vrager partij="SP" oorsprong="parlement">Van Bommel</vrager>
         <vraagt-aan>de ministers van Justitie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2004-08-17">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de minister van Justitie en de staatssecretaris van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Is het waar dat het Surinaamse parlement de regering opdracht heeft gegeven de Nederlandse ambassadeur te ontbieden teneinde «ernstig protest» aan te tekenen tegen de wijze waarop de 100-procentscontrole is toegepast op twee parlementariërs die als waarnemer zouden optreden bij de verkiezingen voor het Europese Parlement? Indien ja, heeft dit gesprek met de ambassadeur reeds plaatsgehad en wat is de uitkomst van dit gesprek? </vraag>
      <vraag nummer="2">Wat is u bekend over de bejegening van parlementsvoorzitter R. Sardjoe en parlementslid A. Kruisland bij hun aankomst op Schiphol? </vraag>
      <vraag nummer="3">Is er bij de controle van genoemde parlementsleden mogelijk sprake geweest van schending van internationale verdragen met betrekking tot de behandeling van houders van een diplomatiek paspoort? </vraag>
      <vraag nummer="4">Is er bij 100-procentscontroles voor houders van een diplomatiek paspoort een behandeling die verschilt van de behandeling die andere reizigers ten deel valt? Zo ja, waaruit bestaat dat verschil? </vraag>
      <vraag nummer="5">Ziet u in de klachten van Surinaamse zijde aanleiding een verontschuldiging te maken aan het adres van de betrokken parlementariërs? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Het Surinaamse parlement heeft op 17 juni jl. een motie aangenomen waarin de Surinaamse regering wordt verzocht de Nederlandse ambassadeur te Paramaribo uit te nodigen voor een gesprek over de wijze waarop in het kader van de 100-procentscontroles wordt omgegaan met Surinaamse parlementsleden met een diplomatiek paspoort. De ambassadeur heeft een gesprek gehad met de Surinaamse minister van Buitenlandse Zaken. Deze deelde de ambassadeur mede dat de twee betrokken parlementsleden in het weekeinde van 18 juni jl. opnieuw via Nederland hebben gereisd, zonder veel oponthoud te ondervinden van de controles. De ambassadeur merkte tijdens het gesprek op, dat sinds de eerste dag van de 100-procentscontroles 48 Surinaamse diplomatiek paspoorthouders Nederland hebben bezocht en kennelijk geen overlast hebben ondervonden van de controles. De ambassadeur heeft de minister toegezegd dat zij over het resultaat van het in Nederland lopende onderzoek in dezen zal worden geïnformeerd. Tevens heeft minister van Justitie Donner tijdens zijn bezoek aan Suriname op 12 en 13 juli jl. een gesprek gehad met de voorzitter van het Surinaamse parlement, de heer Sardjoe, waarbij laatstgenoemde onder meer is geïnformeerd over de aanleiding voor en uitvoering van de 100-procentscontroles. </antwoord>
      <antwoord nummer="2 en 5">Uit onderzoek door de Douane blijkt dat er niets is vastgelegd over de douanecontrole van de heren R. Sardjoe en A. Kruisland. Per week worden er bij de 100-procentscontroles tussen de 7.000 à 11.000 passagiers gecontroleerd. Uiteraard worden niet van elke passagier de persoonsgegevens en de wijze van controle vastgelegd. Vastlegging over de controle gebeurt alleen als er verdovende middelen worden gevonden. Dan vindt o.a. registratie van de persoonsgegevens en de hoeveelheid verdovende middelen plaats. Het bovenstaande zal aan de Surinaamse autoriteiten worden medegedeeld. </antwoord>
      <antwoord nummer="3">Nee. </antwoord>
      <antwoord nummer="4">De Douane heeft bij de 100-procentscontroles geen andere bevoegdheden dan gewoonlijk. Het bijzondere aan de 100-procentscontroles is dat in principe elke reiziger, alle bagage, de vracht en het vliegtuig worden gecontroleerd. Het enkele feit dat een persoon in het bezit is van een diplomatiek paspoort brengt niet mee dat deze persoon uitgezonderd is van de genoemde controles. Slechts personen die op basis van een daartoe strekkend verdrag immuniteit genieten worden van dergelijke controles ontheven, tenzij er ernstige vermoedens zijn van misbruik van de diplomatieke status. </antwoord>
      <noten afkomstig="antwoord"/>
   </antwoorden>
</kvr>
