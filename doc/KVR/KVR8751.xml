<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport over de sluiting van Friese consultatiebureaus. (Ingezonden 28 januari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8751
</item>
         <item attribuut="Inhoud">Aanvullende vragen over de sluiting van achttien van de dertig consultatiebureaus in het noorden van Friesland en over bereikbaarheid van de jeugdgezondheidszorg.</item>
         <item attribuut="Rubriek">Gezondheidszorg (Maatschappelijke gezondheidszorg) Welzijn (Jeugdigen)</item>
         <item attribuut="Trefwoorden">Consultatiebureaus Jeugdgezondheidszorg</item>
         <item attribuut="Vindplaats">Kamervragen met antwoord 1998-1999, nr. 821, Tweede Kamer</item>
         <item attribuut="Vraagnr_bij_indiening">2989906710</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-02-23</item>
         <item attribuut="Datum_indiening">1999-01-28</item>
         <item attribuut="Document-id">KVR8751</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1679" allpagenumbers="1679 1680" vetnummer="2989906710" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8751" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="821" onderwerp="" indiendatum="1999-01-28">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-02-23">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het u bekend dat de thuiszorgorganisatie «Het Friese Land» 18 van haar 30 consultatiebureaus gaat sluiten? <voetnoot nummer="1"/>Zo ja, weet u of er overleg heeft plaatsgevonden met de gebruikers over de sluiting en de gevolgen daarvan? </vraag>
      <vraag nummer="2">Bent u bereid te onderzoeken welke gevolgen dit heeft voor de bereikbaarheid van de jeugdgezondheidszorg in deze regio? </vraag>
      <vraag nummer="3">Is het u bekend of er alternatieven komen zoals een consultatiebureaubus of aanvullende vervoersvoorzieningen? </vraag>
      <vraag nummer="4">Hoeveel kilometers moeten mensen nu gaan reizen om een consultatiebureau te bezoeken, en hoe zit het met de verbindingen voor openbaar vervoer? </vraag>
      <vraag nummer="5">Erkent u dat door het afstoten van consultatiebureaus in Noord-Friesland en andere regio’s de bereikbaarheid van de jeugdgezondheidszorg op het platteland in gevaar kan komen? Zo ja, bent u bereid een norm in te stellen voor de maximale afstand waarop een bureau bereikbaar moet zijn, rekening houdend met de openbaar vervoersvoorzieningen in de regio? </vraag>
      <vraag nummer="6">Zijn de resultaten van de quick scan van de regionale inspecties naar de sluiting van consultatiebureaus inmiddels bekend en kunt u de Kamer hiervan op de hoogte stellen? </vraag>
      <vraag nummer="7">Is het waar dat de thuiszorgorganisatie «Het Friese Land» tevens de meeste uitleenpunten sluit en als alternatief een thuisbrengservice biedt waar klanten voor moeten betalen? Zo ja, wat is uw mening over deze betalingen en kunt u inzicht geven om welke bedragen dit gaat? </vraag>
      <noten afkomstig="vraag">
         <noot nummer="1" datum="1999-01-27" bron="Volkskrant">Volkskrant, 27 januari 1999</noot>
      </noten>
   </vragen>
   <toelichting>Deze vragen dienen ter aanvulling op eerdere vragen van de leden Atsma en Eisses-Timmerman ingezonden 28 januari jl. </toelichting>
   <antwoorden aantal="7">
      <antwoord nummer="1">Ja, dat is mij bekend. Het Friese Land beschikt in totaal over 57 locaties waar consultatiebureaus worden gehouden. Daarvan zullen er op korte termijn 20 sluiten. Als gevolg hiervan wordt 10% van het aantal cliënten naar een naburig gelegen consultatiebureau verwezen. Dit betreffen allemaal consultatiebureaus met een beperkte openstelling (aantal dagdelen per maand). Er blijven 37 locaties over in het verspreidingsgebied van het Friese land (250 000 inwoners, waarvan 15 000 0–4 jarigen). De thuiszorginstelling heeft bij cliënten onderzocht hoe ver men wil reizen naar een consultatiebureau. Uit dit onderzoek kwam naar voren dat een afstand van 6 tot 8 km als zeer redelijk wordt ervaren. Op één na voldoen alle locaties aan dit criterium. Het Friese Land heeft brieven aan cliënten met de voorgenomen wijziging gestuurd. In deze brief is aan cliënten gevraagd te reageren indien men een vervoersprobleem zou hebben. Het merendeel van de cliënten die gereageerd heeft, heeft gevraagd om een ander bureau i.v.m. persoonlijke voorkeuren. Een aantal cliënten heeft aangegeven een vervoersprobleem te hebben. Deze kwamen allen uit hetzelfde dorp, waar wel een openbaar vervoervoorziening is. Met dit dorp wordt nader overleg gevoerd. </antwoord>
      <antwoord nummer="2">Dat wordt momenteel al onderzocht door de Inspectie voor de Gezondheidszorg in samenwerking met TNO-PG in opdracht van de minister. Het betreft een onderzoek naar de kwaliteit en beschikbaarheid van consultatiebureaus. In maart 1999 worden hiervan de resultaten verwacht. </antwoord>
      <antwoord nummer="3">Het Friese Land heeft overwogen een consultatiebureaubus in te schakelen, maar dit bleek om redenen van exploitatie niet haalbaar. De instelling biedt aanvullende vervoersvoorzieningen door te bemiddelen voor carpooling, het vinden van een passende andere locatie en in noodgevallen het bieden van taxivervoer. Het Friese Land overweegt een mobiel consultatiebureauteam (arts en verpleegkundige) op te zetten dat huisbezoeken doet bij (risico)gezinnen die geen vervoersmogelijkheid zien. Dit is goedkoper dan vele locaties in stand houden die onrendabel zijn qua bezetting. </antwoord>
      <antwoord nummer="4">Ten aanzien van de bereikbaarheid van de consultatiebureaus heeft Het Friese Land mij gemeld dat op één na alle locaties voldoen aan een maximale afstand van 6 tot 8 kilometer. Slechts een locatie kent een reistijd van 14 kilometer. Met dit dorp wordt nader overleg gevoerd. Met de openbaar vervoersvoorziening is rekening gehouden. </antwoord>
      <antwoord nummer="5">Om dit te kunnen beoordelen heb ik aan de IGZ gevraagd onderzoek te doen naar de kwaliteit en beschikbaarheid van de consultatiebureaus. Ik ben in afwachting van de resultaten van het door TNO-PG uitgevoerde onderzoek dat in maart beschikbaar zal komen. De afweging omtrent eventuele nadere maatregelen zal mede op grond van dit rapport plaatsvinden. Uit de gegevens van het door IGZ uitgevoerde quick-scan onderzoek ontbreken momenteel nog de harde gegevens over voldoende bereikbaarheid voor gebruikers, waardoor het moeilijk te beoordelen is of de sluiting van deze accommodaties de toegankelijkheid &amp; bereikbaarheid in het geding brengt. De rapportage van de IGZ is voor mij voldoende aanleiding om de ontwikkelingen nauwlettend te volgen. Ik heb gevraagd aan de IGZ daar speciaal op toe te zien, opdat in de tussentijd een onacceptabele verstoring in de toegankelijkheid en bereikbaarheid kan worden gesignaleerd. </antwoord>
      <antwoord nummer="6">De resultaten van de Quick-scan zijn op 5 februari 1999 naar de Tweede Kamer verzonden. </antwoord>
      <antwoord nummer="7">Het Friese Land heeft gemeld de uitleenlocaties van 30 naar 6 (exclusief de eilanden) terug te willen brengen. De openstelling van deze uitleenpunten wordt verruimd. Daarnaast wordt een bezorgservice gestart voor de kleine artikelen, waarvoor een vergoeding wordt gevraagd van f 7,50. De gebruiker heeft de keuze om een klein artikel zelf op te halen (zonder kostenvergoeding) bij een van de uitleenpunten of om thuis te laten bezorgen (met kostenvergoeding). Voor grote artikelen zoals elektrische hoog-laagbedden blijft de bezorging gratis. Voor de uitleen is volgens de huidige regelgeving geen eigen bijdrage verschuldigd. In de beleidsregels voor de thuiszorg is sinds 1 januari 1999 opgenomen dat thuiszorginstellingen per transport per cliënt f 35 kunnen declareren bij het zorgkantoor. Cliënten hebben echter niet per definitie recht op thuisbezorging, er zal gekeken moeten worden of thuisbezorging noodzakelijk is. Indien thuisbezorging noodzakelijk is, dient er door de cliënt geen (bij)betaling plaats te vinden. Ik zal hierover contact op laten nemen met de instelling. </antwoord>
      <noten afkomstig="antwoord"/>
   </antwoorden>
</kvr>
