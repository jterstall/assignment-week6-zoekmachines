<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Nieuwenhoven, Van Oven en Apostolou (allen PvdA) over het uitzetten van een 12-jarig Ghanees meisje. (Ingezonden 20 maart 1996); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2892
</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Vluchtelingen Vreemdelingen</item>
         <item attribuut="Vindplaats">Kamervragen met antwoord 1995-1996, nr. 940, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Van Nieuwenhoven</persoon>
            <persoon partij="PvdA">Van Oven</persoon>
            <persoon partij="PvdA">Apostolou</persoon>
         </item>
         <item attribuut="Datum_reaktie">1996-04-12</item>
         <item attribuut="Datum_indiening">1996-03-20</item>
         <item attribuut="Document-id">KVR2892</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1911" allpagenumbers="1911 1912" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="940" onderwerp="" indiendatum="1996-03-20">
         <vrager partij="PvdA" oorsprong="parlement">Van Nieuwenhoven</vrager>
         <vrager partij="PvdA" oorsprong="parlement">Van Oven</vrager>
         <vrager partij="PvdA" oorsprong="parlement">Apostolou</vrager>
         <vraagt-aan/>
      </vraagdata>
      <antwoorddata antwoorddatum="1996-04-12">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Bent u van plan de 12-jarige Ghanese vreemdelinge Vivian Nana Ama Taylor op korte termijn uit te zetten, nu u haar verzoek om een voorlopige vergunning tot verblijf heeft afgewezen? </vraag>
      <vraag nummer="2">Was die aanvraag gebaseerd op haar wens bij haar moeder in Nederland te kunnen verblijven? </vraag>
      <vraag nummer="3">Is de afwijzing mede gebaseerd op de overweging, dat betrokkene niet voldoende aannemelijk heeft gemaakt dat haar grootmoeder in Ghana is overleden? </vraag>
      <vraag nummer="4">Is de beslissing tot afwijzing mede genomen op basis van een individueel ambtsbericht, dat is opgesteld op basis van stukken en verklaringen die de minister van Buitenlandse Zaken heeft geweigerd in de betreffende procedure voor de rechter in te brengen? </vraag>
      <vraag nummer="5">Zo ja, waarom heeft de minister van Buitenlandse Zaken dat geweigerd? </vraag>
      <vraag nummer="6">Vindt u niet dat er zeer zwaarwegende redenen moeten zijn om gezinshereniging van moeder en kind – wanneer de moeder in Nederland woont – alhier te blokkeren? </vraag>
      <vraag nummer="7">Bent u bereid de beslissing tot uitzetting te heroverwegen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Nee (zie antwoord bij vraag 7). </antwoord>
      <antwoord nummer="2">Ja. </antwoord>
      <antwoord nummer="3">De beslissing tot afwijzing is genomen met inachtneming van het geldende beleid met betrekking tot gezinshereniging. Toetsing aan de voorwaarden van het beleid noopte tot afwijzing van de aanvragen. Daarbij kwam de vraag aan de orde of er in het land van herkomst voldoende opvang is voor het kind. De stelling dat oma is overleden kon onvoldoende aannemelijk worden gemaakt (stukken en verklaringen spreken elkaar tegen). </antwoord>
      <antwoord nummer="4">De eerdere beslissing tot weigering was mede gebaseerd op een individueel ambtsbericht. Aan de rechter is aangeboden de onderliggende stukken en verklaringen van dit ambtsbericht in te zien, doch de rechter heeft dit niet noodzakelijk geacht en het ambtsbericht – dat enkel ter ondersteuning diende – voldoende gevonden. Overigens was dit ambtsbericht niet enkel op stukken en verklaringen van anderen gebaseerd, doch ook op eigen bevindingen van de Nederlandse ambassade in Ghana. </antwoord>
      <antwoord nummer="5">De Minister van Buitenlandse Zaken heeft de rechter niet geweigerd de onderliggende stukken en verklaringen vertrouwelijk in te zien. De Minister van Buitenlandse Zaken heeft bericht dat de gehanteerde methoden en technieken in dergelijke onderzoeken behoren tot de vertrouwelijke informatie van dit Ministerie en niet aan een ieder kunnen worden prijsgegeven. Bovendien zijn derden bij dit onderzoek betrokken, wier identiteit dient te worden beschermd. De Minister van Buitenlandse Zaken heeft zich dan ook beroepen op artikel 8:29 (8.1.5.9) van de Algemene wet bestuursrecht. </antwoord>
      <antwoord nummer="6">Ja, dit is dan ook in het geldende beleid inzake gezinshereniging verdisconteerd. </antwoord>
      <antwoord nummer="7">Ja, op grond van nadere overweging van alle mij in deze zaak bekend geworden feiten en omstandigheden heb ik om klemmende redenen van humanitaire aard besloten geen bezwaar meer te maken tegen het verblijf van Vivian hier te lande. </antwoord>
      <noten afkomstig="antwoord"/>
   </antwoorden>
</kvr>
