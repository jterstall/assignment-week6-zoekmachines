<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stellingwerf (ChristenUnie) aan de ministers van Landbouw, Natuurbeheer en Visserij en van Volkshuisvesting, Ruimtelijke Ordening en Milieubeheer over een kip zonder veren. (Ingezonden 22 mei 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15860
</item>
         <item attribuut="Inhoud">Vragen naar aanleiding van een bericht in het Agrarisch Dagblad van 21 mei 2002, dat Israëlische wetenschappers door middel van genetische manipulatuie een kip zonder veren hebben "ontwikkeld".</item>
         <item attribuut="Rubriek">Veeteelt (Pluimvee) Wetenschap en technologie (Toegepast onderzoek)</item>
         <item attribuut="Trefwoorden">Genetische manipulatie Pluimvee</item>
         <item attribuut="Vindplaats">Kamervragen met antwoord 2001-2002, nr. 1315, Tweede Kamer</item>
         <item attribuut="Vraagnr_bij_indiening">2010210480</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="ChristenUnie">Stellingwerf</persoon>
         </item>
         <item attribuut="Datum_reaktie">2002-06-24</item>
         <item attribuut="Datum_indiening">2002-05-22</item>
         <item attribuut="Document-id">KVR15860</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2781" allpagenumbers="2781 2782" vetnummer="2010210480" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15860" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1315" onderwerp="" indiendatum="2002-05-22">
         <vrager partij="ChristenUnie" oorsprong="parlement">Stellingwerf</vrager>
         <vraagt-aan>de ministers van Landbouw, Natuurbeheer en Visserij en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-06-24">
         <antwoorder functie="minister" ministerie="Landbouw, Natuurbeheer en Visserij">Brinkhorst</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht dat Israëlische wetenschappers door middel van genetische manipulatie een kip zonder veren hebben «ontwikkeld»? <voetnoot nummer="1"/>
      </vraag>
      <vraag nummer="2">Kunt u bevestigen of dit bericht op waarheid berust? </vraag>
      <vraag nummer="3">Hoe beoordeelt u deze ontwikkeling en dan met name de motivering hiervan, dat de kip zonder veren grote milieuhygiënische- en economische voordelen met zich mee zou brengen? </vraag>
      <vraag nummer="4">Worden met deze ontwikkeling naar uw mening geen morele en principiële grenzen overschreden en genetische grenzen doorbroken waarvoor de mens halt zou moeten houden? </vraag>
      <vraag nummer="5">Hoe verhoudt deze ontwikkeling zich tot het uitgangspunt dat bij het houden van dieren zoveel mogelijk tegemoet gekomen dient te worden aan het soorteigen gedrag? </vraag>
      <vraag nummer="6">Bent u bereid in Europees en mondiaal verband tot afspraken te komen op grond waarvan de ontwikkeling en introductie van deze «kale kip» kan worden voorkomen? </vraag>
      <vraag nummer="7">Laat de ontwikkeling van een kip zonder veren niet bij uitstek zien dat hierbij een ethisch toetsingskader, ook in internationaal opzicht, dringend is gewenst? </vraag>
      <vraag nummer="8">Bent u bereid de ontwikkeling van een dergelijk ethisch toetsingskader in de internationale fora te bepleiten en een krachtige bijdrage te leveren aan de totstandkoming en introductie hiervan? </vraag>
      <noten afkomstig="vraag">
         <noot nummer="1" datum="2002-05-21" bron="Agrarisch Dagblad">Agrarisch Dagblad, 21 mei 2002</noot>
      </noten>
   </vragen>
   <antwoorden aantal="5">
      <antwoord nummer="1 en 2">De kip zonder veren is geen resultaat van moderne biotechnologie (genetische modificatie), maar van traditionele fokkerijtechnieken (gebruikmaken van natuurlijke variatie en selectie). De kale kip is een kruisingsproduct van een reeds circa 50 jaar geleden spontaan gemuteerde kale kip met een snelgroeiend vleeskuiken. Het resultaat is een kip zonder veren en met de karakteristieken van een vleeskuiken. </antwoord>
      <antwoord nummer="3 en 4">In de nota Dierenwelzijn wordt gesteld dat het houderijsysteem moet zijn aangepast aan het dier, in plaats van het dier aan het houderijsysteem. De ontwikkeling van een kip zonder veren is hiermee niet in overeenstemming, omdat het dier wordt aangepast aan de omstandigheden, terwijl het mogelijk is de omstandigheden aan het dier aan te passen. Snelgroeiende vleeskuikens produceren in de laatste twee weken van hun zesweekse leven veel lichaamswarmte, hetgeen kan leiden tot hittestress. Om deze reden worden Nederlandse stallen sowieso goed geventileerd en ook steeds vaker gekoeld tijdens deze periode. Wanneer dieren in grote dichtheden worden gehouden en geen ventilatie of koeling wordt toegepast, leidt dit in warme periodes en zeker in een warm klimaat tot aantasting van het welzijn. </antwoord>
      <antwoord nummer="5">Het richtinggevend perspectief van de nota Dierenwelzijn is, dat «gehouden dieren leven in een omgeving, waarin zij hun soorteigen gedrag kunnen vertonen». Een belangrijk aspect van het soorteigen gedrag is de verzorging van het verenpak, onder andere door te poetsen en te stofbaden. Wanneer geen verenpak aanwezig is, wordt dit gedrag gefrustreerd. Bovendien is het dier door de afwezigheid van een verenpak extra kwetsbaar voor koude en voor blootstelling aan de zon. De hen kan bij koude haar veren niet opzetten en haar huid zal verbranden, wanneer zij wordt blootgesteld aan zonlicht. </antwoord>
      <antwoord nummer="6">Het is wenselijk om ten aanzien van controversiële ontwikkelingen binnen Europa één lijn te volgen. Het ligt derhalve in de rede dat – voorafgaand aan een eventuele introductie van een kale kip in Europa – hierover overleg op Europees niveau zal plaatsvinden. In Europees verband is dierenwelzijn een belangrijk aandachtspunt. Op mondiaal niveau bestaat helaas geen specifiek forum, waar dierenwelzijnskwesties besproken kunnen worden. </antwoord>
      <antwoord nummer="7 en 8">Naar aanleiding van het debat over de Integrale Nota Biotechnologie heeft de Tweede Kamer op 5 februari 2002 een motie aangenomen, waarin de regering wordt verzocht om een integraal ethisch toetsingskader voor biotechnologische ontwikkelingen op te stellen. De ontwikkeling van een kip zonder veren valt buiten dit toetsingskader, aangezien deze kip niet tot stand is gekomen via moderne biotechnologie, het onderwerp van de Integrale Nota Biotechnologie. Dit laat onverlet dat een discussie over deze ontwikkeling in de veehouderij niet uit de weg mag worden gegaan. Daartoe zal in de geëigende kaders in internationaal verband het onderwerp dierenwelzijn worden ingebracht. Uitgangspunt is hierbij de nota Dierenwelzijn. </antwoord>
      <noten afkomstig="antwoord"/>
   </antwoorden>
</kvr>
