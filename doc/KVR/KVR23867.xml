<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Vos en Azough (beiden GroenLinks) aan de minister voor Vreemdelingenzaken en Integratie over vreemdelingenbewaring. (Ingezonden 21 juli 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23867
</item>
         <item attribuut="Inhoud">Aanvullende vragen op eerder vragen van het lid Dijsselbloem, ingezonden 19 juli 2005, naar aanleiding van een uitspraak van de Vreemdelingenkamer te Leeuwarden van 13 juli 2005 betreffende vrijheidsbeperkende en vrijheidsontnemende maatregelen op basis van het vreemdelingenrecht.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Iran Vluchtelingen</item>
         <item attribuut="Vindplaats">Kamervragen met antwoord 2004-2005, nr. 2410, Tweede Kamer</item>
         <item attribuut="Vraagnr_bij_indiening">2040518650</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
            <persoon partij="GroenLinks">Azough</persoon>
         </item>
         <item attribuut="Datum_reaktie">2005-09-15</item>
         <item attribuut="Datum_indiening">2005-07-21</item>
         <item attribuut="Document-id">KVR23867</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4859" allpagenumbers="4859 4860" vetnummer="2040518650" code="0405tkkvr2410" lopendefooter="Tweede Kamer, vergaderjaar 2004–2005, Aanhangsel" filenaam="KVR23867" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2410" onderwerp="" indiendatum="2005-07-21">
         <vrager partij="GroenLinks" oorsprong="parlement">Vos</vrager>
         <vrager partij="GroenLinks" oorsprong="parlement">Azough</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="15 september 2005), zie ook Aanhangsel Handelingen nr. 2169, vergaderjaar 2004–2005">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kunt u aangeven hoeveel vreemdelingen er thans onderworpen zijn aan vrijheidsbeperkende en vrijheidsontnemende maatregelen op basis van het vreemdelingenrecht? In hoeveel gevallen gaat het hier om mensen die naar landen moeten terugkeren waar alleen vrijwillige en geen gedwongen terugkeer aan de orde is? Om welke landen gaat het hier? </vraag>
      <vraag nummer="2">Bent u bereid iedere vreemdeling wiens vrijheid op grond van het vreemdelingenrecht is beperkt of ontnomen en bij wie alleen vrijwillige en geen gedwongen terugkeer naar het herkomstland aan de orde is met onmiddellijke ingang op vrije voeten te stellen en in de (de)centrale opvangvoorzieningen terug te nemen die hij of zij vóór de vrijheidsbeneming genoot? Zo neen, waarom niet? </vraag>
      <vraag nummer="3">Bent u bereid vanaf heden af te zien van de toepassing van vrijheidsbeperkende of vrijheidsbenemende maatregelen om vreemdelingen te bewegen om mee te werken aan een vrijwillig vertrek? Zo neen, waarom niet? </vraag>
      <vraag nummer="4">Welke consequenties heeft deze rechterlijke uitspraak voor de vertrek- en uitzetcentra in Nederland? Kunt u aangeven of het nog zinvol is om de Nederlandse vertrek- en uitzetcentra operationeel te houden? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Dijsselbloem (PvdA), ingezonden 19 juli 2005, (vraagnummer 2040518570). </toelichting>
   <antwoorden aantal="4">
      <antwoord nummer="1">Om de taken van toezicht op en terugkeer van vreemdelingen te realiseren kan de overheid gebruik maken van vrijheidsbeperkende en vrijheidsontnemende maatregelen die hun grondslag vinden in de Vreemdelingenwet 2000. Gelet op zowel de formulering van de vraag alsmede het gestelde in de toelichting op de vragen, ga ik ervan uit dat de vragen zien op vrijheidsbeperkende en vrijheidsontnemende maatregelen in het kader van terugkeer. Voor de vertrekcentra Vlagtwedde en Vught geldt een regime van vrijheidsbeperking. Op 1 augustus 2005 bevonden zich224 vreemdelingen in deze vertrekcentra. Op 12 juli 2005 gold ten aanzien van 2.348 vreemdelingen dat aan hen een vrijheids ontnemende maatregel was opgelegd waarvan de tenuitvoerlegging in een justitiële inrichting plaats vond. Hierbij zij opgemerkt dat dit aantal de vreemdelingen omvat die ex artikel 59 Vreemdelingenwet ter fine van uitzetting in vreemdelingenbewaring zijn gesteld, alsook de vreemdelingen die de toegang tot Nederland geweigerd is en een vrijheidsontnemende maatregel ex artikel 6, eerste en tweede lid, Vreemdelingenwet 2000 is opgelegd. Er zijn geen landen waar naar toe gedwongen terugkeer niet mogelijk is indien de betrokken vreemdeling beschikt over de juiste reisdocumenten en niet valt onder een vertrekmoratorium. </antwoord>
      <antwoord nummer="2">Neen, ik ben hiertoe niet bereid. De vrijheidsbeperkende maatregel in het kader van het Project Terugkeer wordt opgelegd mede met het oog op de beschikbaarheid voor de intensieve begeleiding van de vreemdeling bij zijn zelfstandige terugkeer. Voor het opleggen van een vrijheidsontnemende maatregel ex artikel 59 Vreemdelingenwet 2000 geldt het bestaan van concreet uitzicht op uitzetting als voorwaarde. De rechter toetst aan deze voorwaarde. Uit jurisprudentie van de Afdeling Bestuursrechtspraak van de Raad van State blijkt dat (een reëel) zicht op uitzetting bestaat ook indien de vreemdeling geen volledige medewerking verleent aan het onderzoek naar zijn identiteit en nationaliteit en/of aan iedere poging om zijn terugkeer naar zijn land van herkomst of enig ander land, waar zijn toelating gewaarborgd, te bewerkstelligen. Ik zie geen aanleiding reeds opgelegde maatregelen op te heffen. Tevens benadruk ik dat het uitgangspunt van het terugkeerbeleid is dat uitgeprocedeerde asielzoekers Nederland zelfstandig moeten verlaten. Dit principe is gebaseerd op de Vreemdelingenwet 2000. Ik kan en wil dit uitgangspunt niet loslaten en daarmee een soort gedoogbeleid voeren. Het opnieuw verstrekken van opvangvoorzieningen aan vreemdelingen die daar geen recht meer op hebben en bovendien geen gehoor hebben gegeven aan de rechtsplicht Nederland te verlaten, zal iedere prikkel om actief aan hun terugkeer te werken wegnemen. </antwoord>
      <antwoord nummer="3">Neen, hiertoe ben ik niet bereid. Vrijheidsbeperkende en vrijheidsontnemende maatregelen zijn onmisbare instrumenten bij de uitvoering van de Vreemdelingenwet 2000. Ik zie geen enkele aanleiding af te zien van het gebruik van deze instrumenten. </antwoord>
      <antwoord nummer="4">Ik veronderstel dat gedoeld wordt op de uitspraak van 13 juli 2005 waarbij de rechtbank ’s-Gravenhage, zittingsplaats Leeuwarden de opheffing heeft bevolen van de vreemdelingenbewaring van een aantal Iraniërs omdat sprake was van onvoldoende zicht op uitzetting. Zoals ik heb gemeld in antwoord op vragen van het lid Dijsselbloem over een uitgeprocedeerde Iraanse asielzoekster (2040518570), is in een recente uitspraak door de rechter geoordeeld dat de inbewaringstelling van een Iraniër niet onrechtmatig is aangezien er voldoende zicht op uitzetting naar Iran bestaat. Tevens heb ik in antwoord op voornoemde vragen geantwoord dat ik in deze uitspraak geen aanleiding zie om het terugkeerbeleid te wijzigen. Ik acht het zinvol de vertrek- en uitzetcentra operationeel te houden. </antwoord>
      <noten afkomstig="antwoord"/>
   </antwoorden>
</kvr>
