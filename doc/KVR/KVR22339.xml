<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Griffith en Dezentjé Hamming (beiden VVD) aan de minister van Justitie en de staatssecretaris van Financiën over de ontneming van wederrechtelijk verkregen voordeel. (Ingezonden 25 januari 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22339
</item>
         <item attribuut="Inhoud">Vraag waarom bij de inkomstenbelasting kosten voor illegale wapens zijn uitgesloten van aftrek, en dit blijkbaar niet zo is bij de ontnemingsvordering. Deze vragen dienen ter aanvulling op eerdere vragen terzake van het lid Van Haersma Buma (CDA), ingezonden 25 januari 2005 (over bericht in De Telegraaf dat criminelen de kosten van het plegen van een misdrijf kunnen aftrekken van de winst die het strafbaar feit oplevert).</item>
         <item attribuut="Rubriek">Belastingen (Aftrekposten) Belastingen (Inkomstenbelasting) Strafrecht en strafprocesrecht (Dwangmiddelen) Strafrecht en strafprocesrecht (Misdrijven) Strafrecht en strafprocesrecht (Vervolging)</item>
         <item attribuut="Trefwoorden">Aftrekposten Delicten Dwangmiddelen Handwapens Strafvervolging</item>
         <item attribuut="Vindplaats">Kamervragen met antwoord 2004-2005, nr. 1023, Tweede Kamer</item>
         <item attribuut="Vraagnr_bij_indiening">2040506910</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Griffith</persoon>
            <persoon partij="VVD">Dezentjé Hamming</persoon>
         </item>
         <item attribuut="Datum_reaktie">2005-03-02</item>
         <item attribuut="Datum_indiening">2005-01-25</item>
         <item attribuut="Document-id">KVR22339</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2173" allpagenumbers="2173 2174" vetnummer="2040506910" code="0405tkkvr1023" lopendefooter="Tweede Kamer, vergaderjaar 2004–2005, Aanhangsel" filenaam="KVR22339" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1023" onderwerp="" indiendatum="25januari 2005">
         <vrager partij="VVD" oorsprong="parlement">Griffith</vrager>
         <vrager partij="VVD" oorsprong="parlement">Dezentjé Hamming</vrager>
         <vraagt-aan>de minister van Justitie en de staatssecretaris van Financiën</vraagt-aan>
      </vraagdata>
      <antwoorddata antwoorddatum="2005-03-2">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Is de ontnemingsvordering een «winstontneming» of een «inkomstenontneming»? </vraag>
      <vraag nummer="2" voetnoot="1">Is het waar dat bij de inkomstenbelasting kosten voor illegale wapens juist zijn uitgesloten van aftrek? <voetnoot nummer="1"/>Zo ja, is het logisch om dit analoog toe te passen bij de ontnemingsvordering? Zo neen, waarom niet? Bestaat er ook een dergelijke uitsluiting bij de inkomstenbelasting en of de ontnemingsvordering van andere kosten die verband houden met criminele activiteiten? Zo neen, waarom niet? </vraag>
      <vraag nummer="3">Deelt u de opvatting dat de ontnemingswetgeving door de rechtspraktijk op het punt van de zogenaamde «illegale kosten» onbevredigend wordt uitgelegd? Ziet u mogelijkheden om de wetgeving dan wel de aanwijzingen voor het openbaar ministerie zo aan te passen dat investeringen in voor onttrekking aan het verkeer vatbare voorwerpen nooit mogen worden betrokken bij de berekening van het verkregen voordeel? </vraag>
      <noten afkomstig="vraag">
         <noot nummer="2"/>
         <noot nummer="3"/>
         <noot nummer="1">Art. 3.14 onder 1 sub f WIB 2001</noot>
         <noot nummer="2">T&amp;C Sr art. 36e aant. 11d onder illegale kosten</noot>
         <noot nummer="3" datum="1995-03-24" bron="Vergelijk Hof Den Haag">Vergelijk Hof Den Haag, 24 maart 1995, JOW nr. 101</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Van Haersma Buma (CDA), eveneens ingezonden 25januari 2005, (vraagnummer 2040506900). </toelichting>
   <antwoorden aantal="3">
      <antwoord nummer="1">Een ontnemingsvordering is erop gericht het wederrechtelijk verkregen voordeel te ontnemen, dat wil zeggen de waarde waarmee het vermogen van de betrokken persoon is toegenomen als gevolg van het strafbare feit. In die zin is dus sprake van «winstontneming». </antwoord>
      <antwoord nummer="2" voetnoot="1">De kosten van een wapen waarvoor men geen vergunning heeft zijn fiscaal van aftrek uitgesloten, omdat het ongecontroleerde bezit of houderschap ervan maatschappelijk gezien niet wenselijk wordt geacht (art. 3.14 lid 1 sub f Wet inkomstenbelasting 2001). Deze aftrekuitsluiting geldt in het algemeen en ziet dus niet alleen op belastingplichtigen die zich schuldig maken aan een misdrijf. Als algemene regel geldt dat kosten die te maken hebben met misdrijven van fiscale aftrek zijn uitgesloten, indien de belastingplichtige door een Nederlandse strafrechter bij onherroepelijke uitspraak is veroordeeld of ter voorkoming van strafvervolging in Nederland aan de gestelde voorwaarden heeft voldaan (art. 3.14 lid 1 sub d Wet inkomstenbelasting 2001). De basis voor de belastingheffing van criminelen is in dat geval de bruto-omzet, dus zonder aftrek van met de criminele activiteiten samenhangende kosten en lasten. Bij ontneming van wederrechtelijk verkregen voordeel gaat het erom dat de «winst» die is behaald door het plegen van een misdrijf ongedaan wordt gemaakt. Als reeds is ontnomen, of indien schadevergoeding is betaald aan het slachtoffer, wordt daarmee rekening gehouden bij het eventueel treffen van fiscale maatregelen. Dit is gebaseerd op de gedachte <voetnoot nummer="1"/>dat er geen reden meer is om ook nog met fiscale middelen op te treden als het wederrechtelijk verkregen voordeel al is ontnomen. De ontnemingswetgeving heeft immers als doel de crimineel financieel in dezelfde situatie te brengen als hij was voorafgaande aan het misdrijf. De analogie tussen de fiscale wetgeving en de ontnemingswetgeving gaat in die zin niet op, dat de doelstelling van beide instrumenten een geheel andere is, en dat een ontnemingsmaatregel moet worden bezien in de context van het totale strafrechtelijke sanctiearsenaal waarover de rechter bij de straftoemeting kan beschikken. Naast ontneming van het verkregen voordeel kan in geval van het bezit van een wapen waarvoor men geen vergunning heeft, strafoplegging plaatsvinden op grond van de wet wapens en munitie. Voorts kan het wapen worden onttrokken aan het verkeer en vindt nog bestraffing plaats van het gronddelict. In dit verband zij voorts verwezen naar hierboven geformuleerde antwoorden op de vragen van het lid van uw Kamer Van Haersma Buma (CDA) over hetzelfde onderwerp. </antwoord>
      <antwoord nummer="3">Zoals aangegeven in de hierboven geformuleerde antwoorden op de vragen van het lid van uw Kamer Van Haersma Buma (CDA) over hetzelfde onderwerp, is het van primair belang dat met de strafoplegging – in al haar onderdelen – een passende reactie wordt gegeven op het strafbaar feit, met inachtneming van de ernst en zwaarte van het feit en van de omstandigheden waaronder het is gepleegd. Bovendien kunnen in voorkomende gevallen ook fiscale maatregelen worden getroffen. De ontnemingsmaatregel maakt onderdeel uit van het totale sanctiearsenaal waarover de rechter bij de straftoemeting kan beschikken. De mogelijkheid van een combinatie van verschillende sancties beschouw ik in beginsel als een toereikende en adequate reactie. De ontnemingsmaatregel is in dat verband uitsluitend bedoeld om daadwerkelijk en feitelijk behaald voordeel uit criminele activiteiten ongedaan te maken. Het past mij niet een oordeel te hebben over de juistheid van de uitleg van het begrip wederrechtelijk verkregen voordeel in de jurisprudentie. Zoals ik heb aangegeven in mijn hierboven geformuleerde antwoorden op de vragen van het lid van uw Kamer Van Haersma Buma (CDA) over hetzelfde onderwerp, zie ik aanleiding om met het Openbaar Ministerie te overleggen over de mogelijkheid van een aanscherping of verduidelijking van het vorderingsbeleid terzake. </antwoord>
      <noten afkomstig="antwoord">
         <noot nummer="1">MvT, Kamerstukken II 1996/1997, nr. 3, blz. 7</noot>
      </noten>
   </antwoorden>
</kvr>
