<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders en Santi (beiden PvdA) aan de ministers van Buitenlandse Zaken en voor Ontwikkelingssamenwerking over de Molukken. (Ingezonden 14 december 2001); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14902
</item>
         <item attribuut="Inhoud">Vragen naar aanleiding van de verscherping van de politieke situatie op de Molukken en berichten over slachtingen op het Molukse eiland Buru.</item>
         <item attribuut="Rubriek">Internationale betrekkingen (Overig)</item>
         <item attribuut="Trefwoorden">Indonesië</item>
         <item attribuut="Vindplaats">Kamervragen met antwoord 2001-2002, nr. 490, Tweede Kamer</item>
         <item attribuut="Vraagnr_bij_indiening">2010203660</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
            <persoon partij="PvdA">Santi</persoon>
         </item>
         <item attribuut="Datum_reaktie">2002-01-11</item>
         <item attribuut="Datum_indiening">2001-12-14</item>
         <item attribuut="Document-id">KVR14902</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1029" allpagenumbers="1029 1030" vetnummer="2010203660" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14902" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="490" onderwerp="" indiendatum="2001-12-14">
         <vrager partij="PvdA" oorsprong="parlement">Koenders</vrager>
         <vrager partij="PvdA" oorsprong="parlement">Santi</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2002-01-11">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Hoe beoordeelt u op dit moment de verscherping van de politieke situatie op de Molukken? Kunt u daarbij de berichten over slachtingen op het Molukse eiland Buru betrekken? </vraag>
      <vraag nummer="2">Hoe beoordeelt de u de positie van de Jihad strijders op de Molukken? </vraag>
      <vraag nummer="3">Welke actie onderneemt de Indonesische regering terzake en hoe beoordeelt u deze actie? </vraag>
      <vraag nummer="4">Welke initiatieven neemt u in het kader van de follow-up van de missie van de EU-ambassadeurs en de mogelijkheid van het zenden van waarnemers? </vraag>
      <vraag nummer="5">Kunt u een precieze omschrijving geven van de besteding van noodhulp en wederopbouwfondsen per 1 december jl., verdeeld over de verschillende regio’s op de Molukken? </vraag>
      <vraag nummer="6">Bent u bekend met de aanslag op de boot «California» bij Ambon en de dood van een Molukker met Nederlandse nationaliteit? Op welke wijze wordt deze aanslag onderzocht en kunt u de Kamer over de resultaten inlichten? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Het terugkerende geweld op Ambon en omringende eilanden staat in schril contrast met het normaliseringsproces in de provincie Noord-Molukken en in de Zuidoost-Molukken en vormt een ernstige belemmering voor pogingen tot verzoening en wederopbouw. De aanval op het op Buru gelegen Waimulang in de eerste week van november, waarbij tenminste drie doden vielen, betekende het einde van een periode van relatieve rust in de provincie Molukken, een periode waarin beide bevolkingsgroepen de indruk gaven het geweld moe te zijn. De voortdurende aanwezigheid van buitenstaanders is een destabiliserende factor van betekenis en om die reden bij verschillende gelegenheden nadrukkelijk onder de aandacht gebracht van de Indonesische regering. </antwoord>
      <antwoord nummer="2">De Jihadstrijders beweren op te komen voor de veiligheid van de moslimbevolking op de Molukken. Zij rechtvaardigen hun verblijf op de Molukken onder meer door te wijzen op hun strijd tegen groeperingen die onafhankelijkheid nastreven. Daarnaast menen zij een humanitaire taak te hebben. Bij een beoordeling van deze groep is een goed begrip van de complexiteit en de achtergronden van het conflict van belang. De Jihadstrijders lijken geen homogene groep te vormen. Zij komen deels uit andere delen van de archipel, deels uit de Molukken zelf. Waar sommigen zich vooral toeleggen op humanitaire taken, richten anderen zich volledig op de strijd tegen de christenen, die zij zien als de aanstichters van het geweld. Vanuit de overtuiging dat hun aanwezigheid de oplossing van het conflict alleen maar verder compliceert, is bilateraal en in EU-verband bij de Indonesische autoriteiten nadrukkelijk aangedrongen op effectief optreden tegen en waar nodig verwijdering van deze groep. </antwoord>
      <antwoord nummer="3">De Indonesische regering heeft bij monde van coördinerend minister voor Veiligheidszaken Bambang Susilo Yudhoyono aangekondigd dat aan beide kanten de strijders zullen worden ontwapend. De gouverneur van de Molukken heeft een versterkt en gecoördineerd veiligheidsplan opgesteld voor de feestdagen en de marine heeft, in reactie op de explosie op het passagiersschip «De California» op 11 december jl., besloten tot verscherpte controle van havens, boten en schepen, met name in de baai van Ambon. Of deze maatregelen afdoende zijn hangt af van de daadkracht waarmee zij worden geïmplementeerd. Nederland blijft ter zake alert. </antwoord>
      <antwoord nummer="4 en 5" voetnoot="1">Een van de belangrijkste resultaten van de tweede missie van EU-ambassadeurs in februari dit jaar was dat het internationale draagvlak voor diplomatieke en humanitaire inspanningen voor de Molukken werd verbreed. Het VN-Ontwikkelingsprogramma UNDP, dat ook aan deze missie deelnam, speelt inmiddels een nadrukkelijke rol bij de wederopbouw van de Molukken. Op Ambon kan van wederopbouwactiviteiten helaas nog geen sprake zijn. Een Nederlandse bijdrage van ruim 9 miljoen aan het North Maluku and Maluku Recovery Programme, opgesteld naar aanleiding van genoemde missie, richt zich wat betreft Ambon daarom vooralsnog op het creëren van de institutionele infrastructuur voor de wederopbouw en initiatieven tot verzoening. Hoewel de Indonesische regering duidelijk te kennen heeft gegeven het conflict op de Molukken als een interne aangelegenheid te beschouwen, is zij wel akkoord gegaan met een programma van de UNDP dat als doel heeft de veiligheid van VN- en NGO-personeel werkzaam op de Molukken te verbeteren. Met dit door Nederland gefinancierde programma wordt tegemoet gekomen aan de veiligheidsstandaarden van de VN, zodat reguliere VN-programma’s doorgang kunnen vinden. Het voorstel voorziet in drie safety liaison officers en drie programme managers, die toezien op naleving van de veiligheidsstandaarden, contacten onderhouden met de plaatselijke bevolking en overheden en informatie met betrekking tot de veiligheidssituatie verzamelen en beschikbaar stellen aan aldaar opererende hulporganisaties. In de bijlage <voetnoot nummer="1"/>treft u een overzicht aan van de regionale besteding van noodhulp ten behoeve van de slachtoffers van het conflict en voor veiligheidsmaatregelen van de VN die de uitvoering van de hulp mogelijk maken. Hierbij moet aangetekend worden dat met name activiteiten van VN-organisaties niet altijd gelieerd zijn aan een bepaald gebied. Een aantal programma’s vond op meerdere eilanden plaats. </antwoord>
      <antwoord nummer="6">Ja. De ware toedracht van deze trieste gebeurtenis is overigens nog niet duidelijk. De Indonesische autoriteiten hebben toegezegd ter plekke onderzoek te verrichten, de Nederlandse ambassade is ter zake alert. Over de resultaten van dit onderzoek zal ik u informeren. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
