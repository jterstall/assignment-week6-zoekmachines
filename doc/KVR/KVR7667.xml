<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verhagen en Wijn (beiden CDA) over valse paspoorten voor gezinsleden van Iraakse asielzoekers. (Ingezonden 24 juni 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7667
</item>
         <item attribuut="Inhoud">Vragen over de betrokkenheid van Vluchtelingenwerk Apeldoorn bij aankoop van vervalste paspoorten voor gezinsleden van Iraakse asielzoekers.</item>
         <item attribuut="Rubriek">Criminaliteit en openbare orde (Persoonsregistratie en identificatie) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Paspoorten Vluchtelingen</item>
         <item attribuut="Vindplaats">Kamervragen met antwoord 1997-1998, nr. 1663, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Verhagen</persoon>
            <persoon partij="CDA">Wijn</persoon>
         </item>
         <item attribuut="Datum_reaktie">1998-08-19</item>
         <item attribuut="Datum_indiening">1998-06-24</item>
         <item attribuut="Document-id">KVR7667</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3419" allpagenumbers="3419 3420" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7667" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1663" onderwerp="" indiendatum="1998-06-24">
         <vrager partij="CDA" oorsprong="parlement">Verhagen</vrager>
         <vrager partij="CDA" oorsprong="parlement">Wijn</vrager>
         <vraagt-aan/>
      </vraagdata>
      <antwoorddata antwoorddatum="19 augustus 1998). Zie ook Aanhangsels Handelingen nr. 1493, vergaderjaar 1997–1998">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Is het waar dat het Openbaar Ministerie in Zutphen Vluchtelingenwerk Apeldoorn heeft berispt en in de toekomst zo nodig zal vervolgen vanwege de betrokkenheid van deze organisatie bij de aankoop van vervalste paspoorten voor gezinsleden van Iraakse asielzoekers? <voetnoot nummer="1"/>
      </vraag>
      <vraag nummer="2">Hoe verhoudt de handelwijze van Vluchtelingenwerk Nederland zich tot het algemene beleid van de Nederlandse overheid om mensensmokkel tegen te gaan en keihard aan te pakken (gelet op de verhoging van de strafmaat)? </vraag>
      <vraag nummer="3">In hoeverre speelt de handelwijze van Vluchtelingenwerk Nederland mensensmokkelorganisaties in de kaart? </vraag>
      <vraag nummer="4">Wat is uw opvatting over het feit dat Vluchtelingenwerk Nederland heeft aangekondigd ondanks de berisping door te gaan met haar handelwijze? </vraag>
      <vraag nummer="5">Wat is uw mening over het standpunt van Vluchtelingenwerk Nederland dat het in het onderhavige geval geen «valse» maar «invalide» documenten betreft, omdat deze documenten zijn afgegeven door politieke (i.c. Koerdische) autoriteiten die door Nederland niet worden erkend? </vraag>
      <vraag nummer="6">Kunt u aangeven wat onder «invalide» documenten moet worden verstaan? </vraag>
      <vraag nummer="7">Wat zijn de gevolgen (geweest) van het werken met «valse»/«invalide» documenten voor de aanvragen voor gezinshereniging van Koerdische asielzoekers uit Irak en eventuele andere landen? </vraag>
      <vraag nummer="8">Deelt u de opvatting van Vluchtelingenwerk Nederland dat het gebruik van «valse» dan wel «invalide» reisdocumenten in bepaalde gevallen het enige middel kan zijn om gezinsleden uit het land van herkomst naar Nederland te kunnen laten overkomen? </vraag>
      <vraag nummer="9">Zo ja, bent u van zins dit middel te gebruiken voor het realiseren van terugkeer van afgewezen asielzoekers naar hun land van herkomst? </vraag>
      <noten afkomstig="vraag">
         <noot nummer="1" datum="1998-06-18" bron="NRC-Handelsblad">NRC-Handelsblad, 18 juni 1998</noot>
      </noten>
   </vragen>
   <antwoorden aantal="6">
      <antwoord nummer="1">Ja, de officier van justitie in Zutphen heeft een strafzaak tegen de Stichting Vluchtelingenwerk Apeldoorn (SVA) geseponeerd onder de (algemene) voorwaarde dat zij zich gedurende twee jaar niet opnieuw schuldig zal maken aan enig strafbaar feit. In casu hadden medewerkers van de SVA gelden ter beschikking gesteld aan twee personen uit Irak, die in het kader van gezinshereniging naar Nederland wilden komen. Het ging in totaal om 2500 US dollars per persoon. Met dat geld werden vervalste paspoorten aangeschaft waarmee betrokkenen vanuit Irak van Ankara naar Nederland zijn gereisd. Aangezien de medewerkers van de SVA naar het oordeel van de officier van justitie redelijkerwijs hadden moeten of kunnen weten dat met de ter beschikking gestelde gelden vervalste of valse paspoorten zouden worden aangeschaft, is de officier van justitie van mening dat de SVA zich schuldig heeft gemaakt aan primair uitlokking van en subsidiair medeplichtigheid aan het in bezit hebben van een vervalst reisdocument dan wel het gebruik maken van een vervalst reisdocument (art. 47/48 jo. 231 lid 2 Wetboek van Strafrecht). In deze zaak was er echter sprake van een aantal bijzondere omstandigheden. In de eerste plaats betrof het hier gezinsleden waarvoor in Nederland door de gevluchte echtgenoten een verzoek om toelating in het kader van gezinshereniging was ingediend. Naar aanleiding van deze verzoeken was toestemming verleend tot afgifte van een machtiging tot voorlopig verblijf (MVV). In de tweede plaats was duidelijk dat deze personen van de Iraakse autoriteiten niet probleemloos toestemming zouden krijgen om het land te verlaten. In de derde plaats werd geen gebruik gemaakt van mensensmokkelorganisaties. In het licht van het bovenstaande en mede gelet op de geldende beleidslijn om personen met een vals of vervalst reisdocument niet zonder meer de afgifte van een MVV te weigeren maar eerst een nader onderzoek naar de identiteit te laten instelling, heeft de officier van justitie in deze bijzondere gevallen (nog) willen volstaan met een voorwaardelijk sepot. Het College van procureurs-generaal heeft de beslissing van de officier van justitie, voordat die definitief was, aan de Minister van Justitie voorgelegd. Gelet op de bijzondere omstandigheden van de beide zaken heeft zij het College laten weten in te kunnen stemmen met een voorwaardelijk sepot. De officier van justitie heeft daarop de beslissing mondeling meegedeeld aan een bestuurslid van de SVA. De raadsvrouw van de SVA was hierbij aanwezig. </antwoord>
      <antwoord nummer="2 en 3">Het ging in casu om personen die reeds toestemming hadden om naar Nederland te komen. Deze personen en de SVA hebben, voorzover gebleken is, geen gebruik gemaakt van een mensensmokkelorganisatie. Gelet hierop is er geen sprake van een inbreuk op de algemene beleidslijn van de Nederlandse overheid ten aanzien van mensensmokkel en/of van het in de kaart spelen van mensensmokkelorganisaties. </antwoord>
      <antwoord nummer="4">De officier van justitie heeft laten weten dat hij tot vervolging zal overgaan indien de SVA zich binnen 2 jaar opnieuw aan een soortgelijk feit schuldig maakt. Deze wijze van afdoening wordt juist geacht. De Staatssecretaris van Justitie heeft het bestuur van VluchtelingenWerk Nederland gevraagd naar het officiële standpunt over het ter beschikking stellen van middelen ten behoeve van de verkrijging van valse/vervalste documenten. Dit standpunt is onlangs ontvangen. VluchtelingenWerk Nederland heeft daarbij aangegeven voornemens te zijn om in onderhavige zaak het Gerechtshof te verzoeken het Openbaar Ministerie te gelasten alsnog tot verdere vervolging over te gaan. </antwoord>
      <antwoord nummer="5 en 6">Een deskundige van de technische recherche heeft in het onderhavige geval de paspoorten onderzocht. Hierbij is gebleken dat de paspoorten zijn afgegeven door de Iraakse autoriteiten. De paspoorten waren evenwel chemisch geradeerd, terwijl bovendien een aantal pagina’s was vervangen. Gelet hierop is de officier van justitie van mening dat er sprake is van vervalste paspoorten. Dit standpunt wordt gedeeld. In het algemeen geldt bij reisdocumenten allereerst het onderscheid tussen authentieke en niet-authentieke documenten. Authentieke reisdocumenten zijn documenten die door de officiële autoriteiten van een land worden afgegeven. Niet-authentieke reisdocumenten zijn derhalve niet afgegeven door de officiële autoriteiten van een land. Indien ongeautoriseerde wijzigingen worden aangebracht in een authentiek reisdocument, dan wordt dit document als vervalst bestempele. Een niet-authentiek reisdocument wordt als vals bestempeld. Waar VluchtelingenWerk de door de SVA bekostigde documenten als «invalide» bestempelt, zijn dit dus in feite niet-authentieke en dus valse documenten, omdat ze niet zijn afgegeven door de officiële autoriteiten in Irak en derhalve kan ik het standpunt van VluchtelingenWerk niet onderschrijven. Strafrechtelijk bestaat er overigens geen onderscheid tussen het gebruik van valse dan wel vervalste documenten. De term «invalide» voegt derhalve niets toe. </antwoord>
      <antwoord nummer="7 en 8">Veel families van Iraakse vluchtelingen die zich in Ankara bij de Nederlandse vertegenwoordiging melden zijn in het bezit van valse documenten, afgegeven door bijvoorbeeld de KDP in Noord-Irak of zijn in het bezit van vervalste Iraakse documenten, teneinde het land te kunnen verlaten. Over het algemeen betreft het ongeautoriseerde wegraderingen of toevoegingen in Iraakse paspoorten. Indien deze families hun familierechtelijke band met het gezinslid in Nederland op andere wijze kunnen aantonen dan wel aannemelijk kunnen maken, wordt een Nederlands laissez-passer en een machtiging tot voorlopig verblijf afgegeven waarmee zij naar Nederland kunnen reizen. </antwoord>
      <antwoord nummer="9">Neen. </antwoord>
      <noten afkomstig="antwoord"/>
   </antwoorden>
</kvr>
