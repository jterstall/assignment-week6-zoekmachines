<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Stoel (VVD) over de houding van de Australische regering met betrekking tot de Aboriginals en landrechten. (Ingezonden 22 december 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6385
</item>
         <item attribuut="Rubriek">Burgerlijk recht en burgerlijk procesrecht (Verbintenissenrecht) Internationale betrekkingen (Overig) Staats- en bestuursrecht (Grondrechten) Welzijn (Minderheden)</item>
         <item attribuut="Trefwoorden">Australië Mensenrechten Minderheden Pacht</item>
         <item attribuut="Vindplaats">Kamervragen met antwoord 1997-1998, nr. 618, Tweede Kamer</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Van der Stoel</persoon>
         </item>
         <item attribuut="Datum_reaktie">1998-01-29</item>
         <item attribuut="Datum_indiening">1997-12-22</item>
         <item attribuut="Document-id">KVR6385</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1261" allpagenumbers="1261" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6385" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="618" onderwerp="" indiendatum="1997-12-22">
         <vrager partij="VVD" oorsprong="parlement">Van der Stoel</vrager>
         <vraagt-aan/>
      </vraagdata>
      <antwoorddata antwoorddatum="1998-01-29">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Hebt u kennis genomen van berichten, waaronder die in «The Economist» inzake de opvatting en houding van de Australische regering met betrekking tot de Aboriginals en landrechten? <voetnoot nummer="1"/>
      </vraag>
      <vraag nummer="2">Acht het kabinet de voorgestelde wetgeving in overeenstemming met het door Nederland geratificeerde ILO-verdrag inzake inheemse volken? </vraag>
      <vraag nummer="3">Bent u bereid uw zorgen over deze voorgestelde wetgeving bekend te maken aan de Australische regering? </vraag>
      <noten afkomstig="vraag">
         <noot nummer="1" datum="1997-12-6" bron="The Economist">The Economist, 6 december 1997</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">In het Australische recht is sinds enkele jaren het begrip «geboorterecht» ( native title) voor inheemse bewoners geïntroduceerd. In wetgeving (Native Title Act 1993) en rechtspraak werd dit recht in eerste instantie uitsluitend van toepassing geacht op ongebruikt land (volgens Australisch recht) dat eigendom van de staat was. In de zaak Wik Peoples vs Queensland bepaalde het Australische Hooggerechtshof op 23 december 1996 dat het in principe ook mogelijk is het geboorterecht te doen gelden op land dat reeds sinds generaties in gebruik is bij niet-inheemse Australiërs, vaak op basis van langlopende pachtovereenkomsten. De vraag in hoeverre de door het wetsvoorstel beoogde situatie voldoet aan de standaarden gesteld in het ILO-verdrag, laat zich moeilijk eenduidig beantwoorden, onder andere omdat met het verdrag nog weinig ervaring is opgedaan. Een en ander hangt sterk samen met de interpretatie van met name artikel 14 van dat verdrag, dat onder meer bepaalt: «De eigendoms- en bezitsrechten van de betrokken volken ter zake van het land dat zij van oudsher bewonen, dienen te worden erkend». Het is juridisch gezien de vraag of land dat sinds enkele generaties bewoond en/of gebruikt wordt door immigranten en hun nageslacht, valt onder de categorie «land dat zij (i.e. de inheemse volken) van oudsher bewonen». In dit licht is tevens van belang dat artikel 16 van het verdrag onderkent dat er situaties kunnen zijn waarin terugkeer van inheemse volken naar hun land van oorsprong niet mogelijk is. Overigens is Australië geen partij bij het betrokken ILO-verdrag. </antwoord>
      <antwoord nummer="3">Tijdens het recente bezoek van Minister-President Kok aan Australië is over deze kwestie uitvoerig van gedachten gewisseld met prominente mensenrechtenorganisaties daar te lande. Gebleken is, dat dit vraagstuk onderwerp vormt van diepgaande discussie binnen Australië. Deze kwestie, die ook reeds enkele malen is besproken met de Australische Ambassadeur hier ter stede, zal nauwlettend worden gevolgd. In dit verband kan nog worden vermeld dat de eerste ronde in de parlementaire procedure om tot amendering van de Native Title Act (1993) te komen, is uitgelopen op een nederlaag voor de regering. Op 8 december jl. kondigde Minister-President Howard aan, bereid te zijn het op vervroegde verkiezingen te laten aankomen als het federale parlement het wetsvoorstel niet zou aannemen. De Senaat zal naar verwachting begin maart a.s. ten tweede male het door het Huis van Afgevaardigden inmiddels gepasseerde ongewijzigde wetsvoorstel behandelen. In tweede termijn heeft de Senaat geen amenderingsrecht. Afwijzing opent de weg tot een dubbele ontbinding van Senaat en Huis. </antwoord>
      <noten afkomstig="antwoord"/>
   </antwoorden>
</kvr>
