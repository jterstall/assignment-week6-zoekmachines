<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over opnamereductie bij gedwongen opnamen van psychiatrisch ziekenhuis Duin en Bosch. (Ingezonden 31 oktober 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12664
</item>
         <item attribuut="Inhoud">Vragen naar aanleiding van (onder meer) een bericht in het Algemeen Dagblad van 21 oktober j.l. over een gedwongen opnamestop bij het psychiatrisch ziekenhuis Duin en Bosch.</item>
         <item attribuut="Rubriek">Gezondheidszorg (Zorginstellingen) Welzijn (Geestelijk gehandicapten)</item>
         <item attribuut="Trefwoorden">Psychiatrische ziekenhuizen</item>
         <item attribuut="Vindplaats">Kamervragen met antwoord 2000-2001, nr. 295, Tweede Kamer</item>
         <item attribuut="Vraagnr_bij_indiening">2000101770</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2000-11-23</item>
         <item attribuut="Datum_indiening">2000-10-31</item>
         <item attribuut="Document-id">KVR12664</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="611" allpagenumbers="611 612" vetnummer="2000101770" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12664" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="295" onderwerp="" indiendatum="2000-10-31">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-11-23">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1">Wat is uw mening over de berichten dat het psychiatrische ziekenhuis Duin en Bosch niet meer elk verzoek tot gedwongen opname kan honoreren? 1, 2 </vraag>
      <vraag nummer="2">Is het u bekend dat de problemen zijn ontstaan doordat Duin en Bosch dit jaar veel meer ernstig psychiatrisch zieke patiënten heeft moeten opnemen dan met zorgverzekeraars was afgesproken, en dat het aantal gedwongen opnamen is gestegen met 33% ten opzichte van vorig jaar? Zo ja, erkent u dat het hier gaat om niet uitstelbare zorg en zeer intensieve zorg, waardoor extra personeel moet worden ingezet? </vraag>
      <vraag nummer="3">Wat is uw mening over het feit dat het zorgkantoor zegt geen extra geld te hebben, en dat het CTG geen aanvullende productieafspraken wil toewijzen op grond van de bestaande regels? </vraag>
      <vraag nummer="4">Is het u bekend dat collega-instellingen, psychiatrische afdelingen van psychiatrische ziekenhuizen in de regio en omliggende psychiatrische ziekenhuizen nauwelijks kans zien de opnamereductie van Duin en Bosch op te vangen? </vraag>
      <vraag nummer="5">Kan Duin en Bosch, tot nu toe geen wachtlijst kennende, rekenen op extra wachtlijstgelden om de komende maanden aan de zorgvraag te voldoen? Zo nee, waarom niet? Bent u bereid dit alsnog te regelen? </vraag>
      <vraag nummer="6">Erkent u dat de gevolgen van dit alles zijn dat mensen ofwel langer in politiecellen blijven zitten, ofwel dat er met ernstig zieke mensen geleurd moet worden? Zo ja, vindt u dat een verantwoorde situatie? </vraag>
      <vraag nummer="7">Is het u bijvoorbeeld bekend dat recent voor een ernstig psychiatrisch zieke man uit Hoorn geen plek was in de regio, hij vervolgens is plat gespoten en naar Sittard is gebracht waar hij enkele dagen in een separeercel heeft doorgebracht om vervolgens weer terug naar zijn regio te worden gebracht? Hoe beoordeelt u dergelijke situaties? </vraag>
      <vraag nummer="8">Indien Duin en Bosch geen extra middelen krijgt, hoe moet dit ziekenhuis en de regio dan volgens u omgaan met gedwongen opnamen waarvoor toch een opnameplicht geldt? </vraag>
      <vraag nummer="9">Hoe is de situatie elders in het land in de GGZ? Zijn de marges inmiddels zo smal dat men vaker moet rondleuren met ernstig zieke mensen en/of niet meer in staat is tot fatsoenlijk menselijk handelen? </vraag>
      <vraag nummer="10">Geldt voor de gehele GGZ, net als bij de overige AWBZ-zorg, in feite een zorgplicht, en mogen budgettaire tekorten dus niet afgewenteld worden op patiënten? Hoe valt dat te rijmen met de budgetdiscipline? </vraag>
      <vraag nummer="11">Kloppen de berichten dat u toch met het ministerie van Financiën moet onderhandelen om in de GGZ afspraken te kunnen maken met een openeindkarakter? Zo ja, heeft u hierover ongeruste brieven gehad van ZN en GGZ Nederland, en heeft u deze organisaties inmiddels kunnen geruststellen? </vraag>
      <noten afkomstig="vraag">
         <noot nummer="3"/>
         <noot nummer="1" datum="2000-10-21" bron="Algemeen Dagblad">Algemeen Dagblad, 21 oktober 2000</noot>
         <noot nummer="2" datum="2000-10-20" bron="Brief aan kamerleden van Duin en Bosch">Brief aan kamerleden van Duin en Bosch, 20 oktober 2000</noot>
         <noot nummer="3" datum="2000-10-20" bron="Het Financieele dagblad">Het Financieele dagblad, 20 oktober 2000</noot>
      </noten>
   </vragen>
   <antwoorden aantal="11">
      <antwoord nummer="1">Een psychiatrisch ziekenhuis heeft voor haar verantwoordelijkheidsgebied een opnameverplichting voor personen die geïndiceerd zijn voor (een gedwongen) opname in een psychiatrisch ziekenhuis. De Inspectie voor de Gezondheidszorg ziet erop toe dat Duin en Bosch op dit punt haar verantwoordelijkheid neemt. </antwoord>
      <antwoord nummer="2">Het is mij bekend dat het aantal (gedwongen) opnames aanzienlijk is gestegen. Duin en Bosch heeft aangegeven dat het in deze gevallen ging om niet uitstelbare zorg en zeer intensieve zorg, waardoor extra personeel moest worden ingezet. Waardoor deze plotselinge stijging is ontstaan en of dit de enige oorzaak van de financiële problemen is, is op dit moment niet duidelijk. Om die reden heb ik Duin en Bosch aangeraden zich te wenden tot het College sanering ziekenhuisvoorzieningen die een onderzoek kunnen starten naar de oorzaak van de financiële problemen. Het inschakelen van het College sanering kan alleen door de instelling zelf, op vrijwillige basis, gebeuren. Het is mij niet bekend of Duin en Bosch het College sanering inmiddels daadwerkelijk heeft ingeschakeld. </antwoord>
      <antwoord nummer="3">Ik ben van mening dat het betreffende zorgkantoor en het CTG in dezen hun verantwoordelijkheid nemen, binnen de gegeven wettelijke mogelijkheden. </antwoord>
      <antwoord nummer="4">Er zijn afspraken gemaakt met de Riagg’s en psychiatrische afdelingen van ziekenhuizen in de regio over de opvang van patiënten. Binnen de regio wordt op dit moment bekeken wat de daadwerkelijke mogelijkheden voor opvang van de verschillende aanbieders zijn. </antwoord>
      <antwoord nummer="5">De wachtlijstgelden voor 2000 kunnen, conform de betreffende beleidsregel, slechts worden ingezet voor ambulante zorg. Voor zover men voldoet aan de geldende voorwaarden kan een beroep worden gedaan op de beschikbare wachtlijstmiddelen voor 2001. </antwoord>
      <antwoord nummer="6">De Inspectie voor de Gezondheidszorg heeft Duin en Bosch er op gewezen dat zij de instelling te allen tijde zal houden aan haar opnameplicht. </antwoord>
      <antwoord nummer="7">Ik ben door de Inspectie van deze zaak op de hoogte gesteld. Ik zie hierin geen aanleiding tot verdere actie of commentaar. </antwoord>
      <antwoord nummer="8">Zolang niet voldoende duidelijk is waardoor de financiële problemen zijn veroorzaakt, is het moeilijk aan te geven waar de oplossing gevonden kan worden. Dit laat onverlet dat in het kader van de BOPZ een psychiatrisch ziekenhuis voor haar verantwoordelijkheidsgebied een opnameverplichting heeft voor personen die geïndiceerd zijn voor een gedwongen opname in een psychiatrisch ziekenhuis. Overigens geldt ook voor niet-gedwongen opnames een opnameplicht ex Kwaliteitswet. De Inspectie voor de Gezondheidszorg ziet erop toe dat Duin en Bosch op dit punt haar verantwoordelijkheid neemt. </antwoord>
      <antwoord nummer="9">Gastplaatsingen zijn in de GGZ geen onbekend verschijnsel. Als zodanig staat dit niet haaks op fatsoenlijk menselijk handelen. </antwoord>
      <antwoord nummer="10">Inderdaad bestaat binnen de AWBZ een zorgplicht. Deze maand wordt de Kamer het plan van aanpak wachtlijsten GGZ toegezonden. In het plan wordt aangegeven dat zorgkantoren regionale plannen moeten opstellen die als basis dienen voor extra afspraken tussen aanbieders en zorgkantoor. In de regionale plannen worden zowel de vraag als het gehele GGZ-aanbod meegenomen. Op basis van de integrale regionale plannen zullen we een indruk krijgen wat de aanvullende behoefte is. Mochten daarvoor onvoldoende middelen zijn, dan kunnen hiervoor conform afspraken in het kabinet extra middelen beschikbaar worden gesteld tijdens de reguliere budgettaire besluitvormingsmomenten. </antwoord>
      <antwoord nummer="11">De berichten dat met het ministerie van Financiën onderhandeld moest worden over een open einde regeling voor de GGZ is niet juist. Het kabinet heeft een zorgbrede afspraak gemaakt dat twee keer per jaar wordt gekeken of er voldoende middelen beschikbaar zijn om aan de vraag te voldoen zonder dat er sprake is van te lange wachtlijsten. Dit geldt dus ook voor de GGZ. Er zijn van ZN en GGZ Nederland brieven ontvangen waarin men zich afvraagt waarom het plan van aanpak dat beide partijen met VWS hebben opgesteld nog niet van start kan gaan. Naast afspraken over de financiële ruimte speelt hierbij mee dat extra afspraken tussen aanbieder en zorgkantoor moeten worden gebaseerd op een opgeschoonde wachtlijst. De wachtlijsten in de GGZ zullen naar verwachting begin 2001 zijn opgeschoond. Aan beide partijen is inmiddels schriftelijk duidelijkheid verschaft. </antwoord>
      <noten afkomstig="antwoord"/>
   </antwoorden>
</kvr>
