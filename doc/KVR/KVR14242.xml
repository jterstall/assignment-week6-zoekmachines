<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Th. A. M. Meijer (CDA) aan de minister van Landbouw, Natuurbeheer en Visserij over de gevolgen van de onrechtmatigheid van het fokverbod. (Ingezonden 10 augustus 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14242
</item>
         <item attribuut="Inhoud">Vragen over de gevolgen van een uitspraak van het College van Beroep voor het bedrijfsleven die aangeeft dat het fokverbod voor varkens in 1997 niet rechtmatig was en dat de daarbij gegeven schadevergoedingen te laag waren, voor drie bedrijven die naar de rechter zijn gestapt en andere gedupeerde varkenshouders (Volkskrant, 7 augustus j.l.).</item>
         <item attribuut="Rubriek">Veeteelt (Varkens)</item>
         <item attribuut="Trefwoorden">Schadevergoeding Varkens</item>
         <item attribuut="Vindplaats">Kamervragen met antwoord 2000-2001, nr. 1673, Tweede Kamer</item>
         <item attribuut="Vraagnr_bij_indiening">2000114380</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Th. A. M. Meijer</persoon>
         </item>
         <item attribuut="Datum_reaktie">2001-09-04</item>
         <item attribuut="Datum_indiening">2001-08-10</item>
         <item attribuut="Document-id">KVR14242</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3489" allpagenumbers="3489 3490" vetnummer="2000114380" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14242" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1673" onderwerp="" indiendatum="2001-08-10">
         <vrager partij="CDA" oorsprong="parlement">Th. A. M. Meijer</vrager>
         <vraagt-aan>de minister van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2001-09-4">
         <antwoorder functie="minister" ministerie="Landbouw, Natuurbeheer en Visserij">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van de uitspraak van het College van Beroep voor het bedrijfsleven, dat het instellen van een fokverbod voor varkens in 1997 op basis van artikel 17 van de Gezondheidswet Welzijn Dieren niet rechtmatig is geweest en de schadevergoedingen die daartegenover stonden te laag waren? <voetnoot nummer="1"/>
      </vraag>
      <vraag nummer="2">Betekent deze uitspraak dat niet alleen de drie bedrijven die naar de rechter zijn gestapt, maar ook andere varkenshouders die als gevolg van het fokverbod gedupeerd zijn en schade hebben ondervonden, een claim kunnen indienen bij het ministerie? </vraag>
      <vraag nummer="3">Hoe zult u met deze claims omgaan? Op welke termijn kunnen de gedupeerden een reële schadevergoeding tegemoet zien? </vraag>
      <vraag nummer="4">Wat zijn de financiële gevolgen van deze uitspraak? Kunt u een indicatie geven van de omvang van de schade? </vraag>
      <vraag nummer="5">Kan uit de uitspraak van het College van Beroep de conclusie worden getrokken dat indertijd op onzorgvuldige manier is opgetreden door de toenmalige minister? </vraag>
      <noten afkomstig="vraag">
         <noot nummer="1" datum="2001-08-7" bron="Volkskrant">Volkskrant, 7 augustus 2001</noot>
      </noten>
   </vragen>
   <antwoorden aantal="5">
      <antwoord nummer="1">Ja, de uitspraak van het CBB is mij bekend. De rechter heeft in die uitspraak overwogen dat het tijdens de varkenspestcrisis ingestelde fokverbod in die vorm niet op artikel 17 van de Gezondheids- en welzijnswet voor dieren kon worden gebaseerd. De rechter heeft zich inhoudelijk niet over aspecten van schadevergoeding uitgesproken. </antwoord>
      <antwoord nummer="2">Hoewel het uitgangspunt is dat de CBB-uitspraken slechts betrekking hebben op de aan het CBB voorgelegde gevallen, is niet uitgesloten dat andere varkenshouders een claim zullen indienen. </antwoord>
      <antwoord nummer="3">Dergelijke claims zullen ieder afzonderlijk inhoudelijk worden beoordeeld, aan de hand van de individuele omstandigheden van het geval, zoals gebruikelijk is wanneer het Ministerie door derden aansprakelijk wordt gesteld voor door die derden geleden schade. Deze beoordeling zal plaatsvinden overeenkomstig de regels dienaangaande van het Burgerlijk wetboek en de geldende jurisprudentie. Zo zal de gestelde schade en het oorzakelijk verband met onrechtmatig overheidshandelen door betrokkenen moeten worden aangetoond. Op dit moment kan derhalve nog niet worden aangegeven of en in hoeverre schade van individuele varkenshouders voor vergoeding in aanmerking komt. De termijn waarop eventuele schadevergoedingen kunnen worden uitgekeerd, is voorts mede afhankelijk van de termijn van indiening van de claim en van de tijd die gedupeerden nodig hebben om hun schade te onderbouwen. Daarbij wijs ik er op dat in het civiele recht het initiatief ligt bij de gelaedeerde. </antwoord>
      <antwoord nummer="4">Aangezien op dit moment nog onduidelijk is hoeveel claims er zullen worden ingediend en ook nog niet duidelijk is in welke mate die claims onderbouwd zijn of nadere onderbouwing dan wel onderzoek behoeven, kan de hoogte van de schade nog niet worden ingeschat. Zodra hier meer zicht op is, zal ik u hierover nader informeren. </antwoord>
      <antwoord nummer="5">Op basis van de destijds bestaande veterinaire crisissituatie is op goede gronden en op zorgvuldige wijze tot het instellen van een fokverbod besloten. Voorts is direct aansluitend op de afkondiging van dit fokverbod bij de civiele rechter een kort geding aangespannen met als eis de buitenwerkingstelling van het fokverbod. Bij uitspraak van 23 juli 1997 heeft de president van de rechtbank Den Haag die eis afgewezen en geoordeeld dat artikel 17 van de Gezondheids- en welzijnswet voor dieren een voldoende juridische basis vormde voor het instellen van een fokverbod. Volgens de president bleef het instellen van een fokverbod als maatregel ter voorkoming van overbrenging van besmetting ruimschoots binnen de perken die aan de beleidsvrijheid gesteld kunnen worden. Dit rechterlijk oordeel bevestigde de overtuiging dat er een juridische basis voor het instellen van een fokverbod was, zodat indertijd zeker geen sprake was van onzorgvuldig handelen. </antwoord>
      <noten afkomstig="antwoord"/>
   </antwoorden>
</kvr>
