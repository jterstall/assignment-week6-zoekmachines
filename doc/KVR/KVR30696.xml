<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Irrgang (SP) aan de minister van Economische Zaken over overkreditering en overinvestering. (Ingezonden 4 januari 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30696
</item>
         <item attribuut="Inhoud">Vragen naar aanleiding bericht over gevolgen van de privatisering van het Deense nationale telefoonbedrijf zoals verslechtering van de service en explosieve toename van de schuldenlast (Trouw, 28 december 2007), over risico (gezien stand van de wetgeving) met het inmiddels dominante fusiekabelbedrijf Zesko. Indiener wil weten of de schuldenlast bij Zesko gestegen is ten opzichte van het momant dat de drie partijen in Zesko nog niet in handen van private equity waren. Hoe kunnen de bevoegdheden van OPTA worden versterkt om 'leegroven' van cruciale netwerken in de telecom- en postsector te voorkomen? [Zesko is voortgekomen uit overnames van de kabelbedrijven Casema, Multikabel en @Home door private equity firma Warburg Pincus, me 'Zesko' als voorlopige nieuwe firmanaam, tot medio midden 2008. Bron: Wikipedia.]</item>
         <item attribuut="Rubriek">Communicatie, media en informatievoorziening (Telecommunicatie) Handel en economie (Mededinging)</item>
         <item attribuut="Trefwoorden">Kabelnetten Mededinging Privatisering</item>
         <item attribuut="Vindplaats">Kamervragen met antwoord 2007-2008, nr. 1163, Tweede Kamer</item>
         <item attribuut="Vraagnr_bij_indiening">2070807630</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Irrgang</persoon>
         </item>
         <item attribuut="Datum_reaktie">2008-01-29</item>
         <item attribuut="Datum_indiening">2008-01-04</item>
         <item attribuut="Document-id">KVR30696</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2483" allpagenumbers="2483 2484" vetnummer="2070807630" code="0708tkkvr1163" lopendefooter="Tweede Kamer, vergaderjaar 2007–2008, Aanhangsel" filenaam="KVR30696" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1163" onderwerp="" indiendatum="2008-01-4">
         <vrager partij="SP" oorsprong="parlement">Irrgang</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2008-01-29">
         <antwoorder functie="staatssecretaris" ministerie="Economische Zaken">Heemskerk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kunt u bevestigen dat de overname van het Deense nationale telefoonbedrijf heeft geleid tot een explosieve stijging van de schuldenlast, verslechtering van de service, en halvering van de investeringen ten opzichte van 2001? Zo neen, waarom niet? <voetnoot nummer="1"/>
      </vraag>
      <vraag nummer="2">Kunt u bevestigen dat de huidige wet- en regelgeving geen enkele belemmering biedt voor zo’n scenario in Nederland? Zo neen, waarom niet? </vraag>
      <vraag nummer="3">Kunt u bevestigen dat in de VS de toezichthouder wel over de bevoegdheden beschikt om overkreditering en onderinvestering te voorkomen? Zo neen, waarom niet? </vraag>
      <vraag nummer="4">Is het waar dat in een notitie van «Haagse ambtenaren» wordt gewaarschuwd dat er bij het fusiekabelbedrijf Zesko geen geld zal zijn voor investeringen? Zo ja, bent u bereid deze notitie openbaar te maken? Zo neen, waarom niet? </vraag>
      <vraag nummer="5">Kunt u uiteenzetten met hoeveel procent de schuldenlast bij Zesko is gestegen ten opzichte van het moment dat de drie partijen nog niet in handen van private equity waren? </vraag>
      <vraag nummer="6">Vindt u het geplande investeringsniveau ten opzichte van het potentieel op dit moment voldoende om te kunnen spreken van een gezonde bedrijfsvoering van de netten? </vraag>
      <vraag nummer="7">Bent u bereid met wetgeving te komen teneinde te bevoegdheden van OPTA te versterken om het financieel leegroven van cruciale netwerken in de telecom- en postsector te voorkomen? </vraag>
      <noten afkomstig="vraag">
         <noot nummer="1" datum="2007-12-28" bron="Dagblad Trouw">Dagblad Trouw, 28 december 2007</noot>
      </noten>
   </vragen>
   <antwoorden aantal="7">
      <antwoord nummer="1">Uit openbare informatie van TDC (http://tpc.com) kan worden opgemaakt dat de schuldenlast in 2006 is toegenomen en de investeringen zijn gedaald ten opzichte van eerdere jaren. Dit hoeft echter niet het gevolg te zijn van de overname van TDC door Nordic Telephone Company (NTC); aan dergelijke mutaties kunnen immers vele oorzaken ten grondslag liggen. Bovendien zijn conclusies over de gevolgen van een overname pas na enige tijd te trekken. Het is niet aan mij hierover een oordeel te geven. </antwoord>
      <antwoord nummer="2">Met brief van 19 juni 2007 heeft u een kabinetsvisie ontvangen waarin o.m. wordt ingegaan op bestaande zorgpunten inzake hedgefondsen en private equity. In de brief wordt een aantal maatregelen voorgesteld om deze zorgpunten te adresseren (Kamerstukken II, 2006–2007, 31 083, nr. 1). Eén van de concrete acties die het Kabinet heeft ondernomen is een feitenonderzoek naar hedgefondsen en private equity partijen om een helder beeld te krijgen van de mogelijke aandachtspunten rondom dit type investeerders. Met brief van 31 oktober 2007 (Kamerstukken 2006–2007, 31 083, nr. 5), aangevuld met brief van 7 december 2007 (Kamerstukken 2006–2007, 31 083, nr. 6) bent u hierover geïnformeerd evenals over de wijze waarop het Kabinet deze aandachtspunten aan wil pakken. </antwoord>
      <antwoord nummer="3">Deze vraag wordt nader onderzocht in samenspraak met de Amerikaanse toezichthouder. Ik informeer u daarover nader. </antwoord>
      <antwoord nummer="4">In een interne notitie hebben ambtenaren van EZ geschreven over de overname door private equitybedrijven Warburg-Pincus en Cinven van de kabelbedrijven Essent, Casema en Multikabel (E/C/M), die inmiddels zijn gefuseerd tot Zesko. De notitie was slechts bedoeld als een intern discussiestuk en geeft geen officieel standpunt van het Ministerie. De belangrijkste constatering is dat de koop van E/C/M door Warburg Pincus Cinven een normale marktontwikkeling is. In de notitie wordt niet gewaarschuwd dat Zesko geen geld zou hebben voor investeringen. De overheid heeft immers geen inzicht in het kapitaal waarover Zesko kan beschikken. Indien gewenst kan de betreffende notitie op aanvraag vertrouwelijk beschikbaar worden gesteld. </antwoord>
      <antwoord nummer="5">Zesko heeft mij desgevraagd laten weten dat de gevraagde cijfers niet openbaar zijn. Zesko geeft wel aan dat het een financieel gezond bedrijf is met een marktconforme verhouding tussen vreemd en eigen vermogen. </antwoord>
      <antwoord nummer="6">Het is niet aan mij om over de individuele investeringspraktijk op bedrijfsniveau te oordelen. De planning van het investeringsniveau van een onderneming en de verdere bedrijfsvoering is een taak van de directie (en de Raad van Commissarissen) van de desbetreffende onderneming, die hierover verantwoording afleggen aan de aandeelhouders. Indien u met u vraagt doelt op het algemene investeringsniveau in Nederland met betrekking tot elektronische communicatienetwerken heb ik geen signalen die tot zorg stemmen. Nederland heeft een groot aantal concurrerende aanbieders van netwerken (koper, kabel, glasvezel, ether, etc). Deze concurrentie zorgt er voor dat partijen investeren in adequate en hoogwaardige infrastructuur en diensten en innovatie. Ik wijs bijvoorbeeld op de internationale toppositie van Nederland op het gebied van breedbandaansluitingen. Door netwerkoperators wordt geïnvesteerd in grootschalige verdere verbetering van hun netwerken, die voor een deel al in gang zijn gezet. Zo is KPN bezig met de modernisering van zijn huidige netwerk (All-IP) en investeert in digitale ethertelevisie (Digitenne). De mobiele operators zijn doende met de uitrol van de volgende generatie mobiele diensten (UMTS)van de volgende. Kabelmaatschappijen zijn bezig met verdere netwerkverbeteringen. Desgevraagd heeft Zesko mij erop gewezen dat het afgelopen jaar het investeringsniveau (netwerken en systemen) op ca 20–25% van de omzet lag en dat de investeringen volledig met eigen middelen worden gefinancierd. Ook voor de komende jaren worden door Zesko investeringen in deze orde van grootte voorzien. </antwoord>
      <antwoord nummer="7">Mede met verwijzing naar het antwoord op vraag 2 zie ik daar geen reden toe. Ik wijs er wellicht ten overvloede op dat als bepaalde maatschappelijke belangen in het gedrang zijn of komen, deze gegarandeerd kunnen worden door universele dienstverplichtingen. </antwoord>
      <noten afkomstig="antwoord"/>
   </antwoorden>
</kvr>
