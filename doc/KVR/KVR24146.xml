<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Smits en Depla (beiden PvdA) aan de minister van Volkshuisvesting, Ruimtelijke Ordening en Milieubeheer over huursubsidie aan jongeren met een handicap in duurdere woningen. (Ingezonden 9 september 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24146
</item>
         <item attribuut="Inhoud">Vragen naar aanleiding van ontvangen e-mail over een geval waarin VROM (kennelijk plotseling) huursubsidie weigert aan jongeren met een handicap, jonger dan 23 jaar, die vanwege hun handicap of zorgbehoefte langdurig langdurig gebruik moeten maken van een duurdere woning binnen een 'ouderinitiatief'.</item>
         <item attribuut="Rubriek">Volkshuisvesting (Subsidies) Welzijn (Jeugdigen) Welzijn (Lichamelijk gehandicapten)</item>
         <item attribuut="Trefwoorden">Huursubsidies Jeugdigen Lichamelijk gehandicapten</item>
         <item attribuut="Vindplaats">Kamervragen met antwoord 2005-2006, nr. 208, Tweede Kamer</item>
         <item attribuut="Vraagnr_bij_indiening">2040521200</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Smits</persoon>
            <persoon partij="PvdA">Depla</persoon>
         </item>
         <item attribuut="Datum_reaktie">2005-10-26</item>
         <item attribuut="Datum_indiening">2005-09-09</item>
         <item attribuut="Document-id">KVR24146</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="445" allpagenumbers="445 446" vetnummer="2040521200" code="0506tkkvr208" lopendefooter="Tweede Kamer, vergaderjaar 2005–2006, Aanhangsel" filenaam="KVR24146" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="208" onderwerp="" indiendatum="2005-09-9">
         <vrager partij="PvdA" oorsprong="parlement">Smits</vrager>
         <vrager partij="PvdA" oorsprong="parlement">Depla</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="26 oktober 2005), zie ook Aanhangsel Handelingen nr. 119, vergaderjaar 2005–2006">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met de problemen die zich voordoen bij jongeren met een handicap die de leeftijd van 23 jaar nog niet bereikt hebben en vanwege hun handicap of zorgbehoefte langdurig gebruik moeten maken van een duurdere woning (boven de vastgestelde grens van € 331,78) binnen een zogenoemd ouderinitiatief? <voetnoot nummer="1"/>
      </vraag>
      <vraag nummer="2">Hoe oordeelt u over het feit dat met name verstandelijk gehandicapte jongeren (beneden de 23 jaar) die zelfstandig wonen in een door ouders geïnitieerd woonproject en daar zorg delen, geen huursubsidie toegewezen krijgen omdat de huurprijs van de woning waar zij hun zorg ontvangen en een groot deel van hun leven op aangewezen zijn, meer bedraagt dan de vastgestelde € 331,78? </vraag>
      <vraag nummer="3">Is het waar dat de uitvoeringspraktijk het afgelopen jaar is veranderd? Hoe verklaart u het feit dat jongeren met een handicap onder de 23 jaar, eerder wel huursubsidie kregen maar het afgelopen jaar ineens een afwijzing op hun verzoek kregen? </vraag>
      <vraag nummer="4">Kunt u zich voorstellen dat voor verstandelijk gehandicapte jongeren die veel zorg ontvangen en het grootste deel van hun leven in een door ouders opgezet woonproject wonen, de maandelijkse huur hoger is dan de huur voor de huisvesting van niet-gehandicapte jongeren met dezelfde leeftijd? </vraag>
      <vraag nummer="5">Kunt u zich voorstellen dat het voor jongeren met een handicap (jonger dan 23 jaar) praktisch onmogelijk is om in een ouder-project, met zelf georganiseerde zorg, te wonen zolang zij niet in aanmerking komen voor huursubsidie? </vraag>
      <vraag nummer="6">Kunt u een indicatie geven van de besparing die dit soort ouderinitiatieven voor het zorgbudget opleveren, omdat deze jongeren niet opgenomen hoeven te worden in een zorginstelling? </vraag>
      <vraag nummer="7">Bent u bereid het huursubsidiebeleid voor deze groep gehandicapte jongeren te versoepelen, zodat zij, wanneer ze jonger dan 23 jaar zijn en een woning huren met een maandelijkse huur boven de € 331,78, wel in aanmerking komen voor huursubsidie? Zo neen, waarom niet? </vraag>
      <vraag nummer="8">Bent u bereid een oplossing te bieden voor de jongeren die afgelopen jaar een afwijzing hebben gekregen? </vraag>
      <noten afkomstig="vraag">
         <noot nummer="1" titel="Het tweede huis">E-mail: VROM weigert huursubsidie aan jonggehandicapten van de voorzitter «Het tweede huis» en Geanonimiseerde toewijzingen en afwijzingen</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Doel van de maximumhuurgrens is, dat de groep van woningen, waarbij van subsidie sprake kan zijn, beperkt wordt tot de minder dure woningen. Voor jongeren geldt een lagere grens, vanuit de gedachte dat jongeren in het algemeen tot hun 23e levensjaar een beroep kunnen doen op goedkopere woonruimte, passend bij hun leef- en financiële omstandigheden. Uitzondering op deze regel bestaat met name voor jongeren met een handicap, die wegens hun handicap duurder moeten wonen doordat in en rond hun woning voorzieningen zijn aangebracht, die noodzakelijk zijn in verband met de handicap van de huurder of medebewoner. Deze regeling is per 1 juli 2003 verruimd. Voor de groep jonggehandicapten ging dezelfde maximale huurgrens huursubsidie gelden als voor huurders van 23 jaar en ouder. Voordien mocht de jongerengrens wel overschreden worden maar werd het bedrag waarmee de grens werd overschreden, niet gesubsidieerd. Voorwaarde voor die huurgrensoverschrijding in verband met een handicap is dat de gehandicapte bewoner de woning slechts kan gebruiken indien de voor hem/haar noodzakelijke aanpassingen in of rond de woning zijn gerealiseerd. Tot dusver diende dat te blijken uit een verklaring dat er op grond van de Wet voorzieningen gehandicapten (Wvg) aanpassingen voor de desbetreffende huurder/medebewoner zijn aangebracht. Vanaf 1 juli 2003 geldt dat overschrijding van de maximale huurgrens huursubsidie ook mogelijk is als de woning op grond van een andere regeling is aangepast of bijvoorbeeld in het verleden is aangepast voor een voorgaande bewoner. Het gehandicapt zijn van de bewoner moet blijken uit een CIZ-verklaring inhoudende dat de huurder of de medebewoner een indicatie heeft voor de functie «verblijf». Ook een indicatie voor woningaanpassingen op grond van de Wvg voldoet. Daarnaast geldt dat de woningaanpassing dient te worden aangetoond door een afschrift van de desbetreffende subsidiebeschikking voor de woningaanpassing over te leggen. Deze kan zonodig worden opgevraagd bij de verhuurder of de subsidieverstrekkende instantie. </antwoord>
      <antwoord nummer="6">Door de in de vragen bedoelde ouderinitiatieven treedt in het zorgbudget op zich geen besparing op. De zorgvraag zelf is immers niet veranderd. Alleen de kapitaallasten (rente/afschrijving of huur) worden verlegd. Indien de cliënt verblijft in een instelling komen die kapitaallasten ten laste van de AWBZ, bij een ouderinitiatief komen deze ten laste van de ouders, cq de volkshuisvesting. Het gaat hier om een bedrag van € 6000 tot € 8000 per cliënt per jaar. Verder vindt een per cliënt verschillende besparing plaats doordat een deel van de kosten van welzijnsactiviteiten en hoteldiensten in de zelfstandig-wonen situatie niet worden gemaakt. </antwoord>
      <antwoord nummer="3, 4, 5, 7 en 8">Mijn uitvoeringsbeleid voor huurgrensoverschrijding van jonggehandicapte huurders – en de versoepeling van dat beleid in de laatste jaren – heb ik uiteengezet in mijn antwoord op vraag 2. Daarnaast geldt de regel dat gehandicapte jongeren – evenals overige huurders die voor subsidie in aanmerking komen –, de maximale jongerengrens in de huursubsidie mogen overschrijden, als over de maand juni voorafgaand aan de overschrijding, subsidie is toegekend. Zo is het dus mogelijk door de maximale huurgrens heen te groeien en het recht op subsidie te behouden. Indien, zoals in de vragen gesteld, een aantal jonggehandicapte aanvragers het afgelopen jaar na een aantal jaren van huursubsidie ineens een afwijzing op hun verzoek kregen, kan sprake zijn van een onjuiste toepassing van de regels. In de bijgeleverde casus was dat het geval; deze fout is inmiddels hersteld en de subsidie voor het huishouden is hervat. Bij soortgelijke andere aanvragen zal ik dienovereenkomstig handelen. Daarnaast zal ik me de komende tijd beraden op de vraag of het huidige beleid ten aanzien van huursubsidie voor gehandicapte jongeren wel volledig aansluit bij de problematiek die deze jongeren bij het zoeken van een woning ondervinden. Daarbij zal ik ook de reeds aangekondigde toekomstige beleidswijzigingen van VWS op het terrein van indicatiestelling betrekken. </antwoord>
      <noten afkomstig="antwoord"/>
   </antwoorden>
</kvr>
