<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Timmermans (PvdA) aan de ministers van Defensie en van Volkshuisvesting, Ruimtelijke Ordening en Milieubeheer over het marine-etablissement in Amsterdam. (Ingezonden 17 december 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17064
</item>
         <item attribuut="Inhoud">Vragen over het plan een groot kantoor voor de Koninklijke Marechaussee (Kmar) te realiseren, wat in strijd zou zijn met de woningbouwtaakstelling die de minister van Volkshuisvesting, Ruimtelijke Ordening en Milieubeheer aan de gemeente Amsterdam heeft opgelegd. De gemeente zou volgens die taakstelling in de periode 2000 tot 2030 de bouw van 85.000 woningen moeten realiseren.</item>
         <item attribuut="Rubriek">Bouw (Woningbouw) Veiligheidsbeleid en defensie (Overig)</item>
         <item attribuut="Trefwoorden">Marechaussee Woningbouw</item>
         <item attribuut="Vindplaats">Kamervragen met antwoord 2002-2003, nr. 675, Tweede Kamer</item>
         <item attribuut="Vraagnr_bij_indiening">2020304810</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="PvdA">Timmermans</persoon>
         </item>
         <item attribuut="Datum_reaktie">2003-01-28</item>
         <item attribuut="Datum_indiening">2002-12-17</item>
         <item attribuut="Document-id">KVR17064</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1423" allpagenumbers="1423 1424" vetnummer="2020304810" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17064" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="675" onderwerp="" indiendatum="2002-12-17">
         <vrager partij="PvdA" oorsprong="parlement">Timmermans</vrager>
         <vraagt-aan>de ministers van Defensie en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-01-28">
         <antwoorder functie="staatssecretaris" ministerie="Defensie">Van der Knaap</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u van plan een groot kantoorgebouw ten behoeve van de Koninklijke Marechaussee (KMar) te realiseren op het etablissement van de Koninklijke Marine in Amsterdam? <voetnoot nummer="1"/>
      </vraag>
      <vraag nummer="2">Wilt u op termijn de bebouwing op het marineterrein verder uitbreiden met een flink aantal nieuwe gebouwen? Zo ja, kunt u aangeven waar het geld voor deze investeringen op de begroting gereserveerd is en waarom deze extra ruimte op deze plek voor de marine noodzakelijk is? </vraag>
      <vraag nummer="3">Hoe urgent is de bouw van het KMar-gebouw en waarom is gekozen voor deze locatie? </vraag>
      <vraag nummer="4">Heeft u (de minister van Volkshuisvesting, Ruimtelijke Ordening en Milieubeheer) aan de gemeente Amsterdam een zeer omvangrijke woningbouwtaakstelling opgelegd, namelijk de bouw van 85.000 woningen in de periode 2000 tot 2030? </vraag>
      <vraag nummer="5">Heeft binnen Defensie een afweging plaatsgevonden tussen het belang van de marine om de KMar op het marine-etablissement te huisvesten en het belang van Amsterdam om zoveel mogelijk geschikte locaties in de stad om te vormen tot woningbouwlocatie? </vraag>
      <vraag nummer="6">Deelt u de mening dat de bouwplannen van Defensie op het marine-etablissement moeten worden heroverwogen, gelet op de beperkte financiële middelen van uw departement, het tekort aan woningbouwlocaties in Amsterdam en het feit dat zo’n grote militaire basis in hartje Amsterdam geen nuttig gebruik van schaarse ruimte is? Zo nee, kunt u dan onderbouwen waarom de defensieplannen door moeten gaan en kunt u bij uw antwoord de waarde van de grond, de consequenties voor Amsterdam van een tekort aan geschikte woningbouwlocaties en de elders voor defensie beschikbare ruimte, betrekken? </vraag>
      <vraag nummer="7">Bent u bereid voor de behandeling in de Gemeenteraad van Amsterdam in overleg te treden met het college van Burgemeester en Wethouders van Amsterdam om te onderzoeken of het marineterrein op termijn geheel of gedeeltelijk verkocht kan worden aan de gemeente Amsterdam teneinde op deze binnenstadslocatie een kleine woonwijk te realiseren? </vraag>
      <noten afkomstig="vraag">
         <noot nummer="1">Stedenbouwkundige visie marine-etablissement (Oosterdok), stuk ten behoeve van bespreking in de Raadscommissie stedelijke ontwikkeling en waterbeheer van de gemeente Amsterdam, ROIB/Zuidelijke IJ-oever, nr. 2002/12142. Bijlage: Stedebouwkundige visie Wansleben Architekten</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Momenteel zijn er geen plannen om de bebouwing op het marineterrein met een flink aantal nieuwe gebouwen uit te breiden. De bebouwing zoals te zien op de tekeningen van de «Stedenbouwkundige visie marine-etablissement (Oosterdok)» dient slechts als visualisering van hoe mogelijke toekomstige (vervangende) bebouwing aan zal sluiten op het reeds binnen de defensieplannen voorziene kantoorgebouw van de Koninklijke marechaussee. De investering voor dit kantoorgebouw is al sinds 1999 in de begroting gereserveerd en dient ongeacht de toekomstige positie van het marine-etablissement te worden gerealiseerd (beleidsartikel 04, p.108). Verwerving van bouwgrond elders in Amsterdam zal de kosten van dit nieuwbouwproject doen stijgen. </antwoord>
      <antwoord nummer="3">Als gevolg van de verkoop van de Kolonel Sixkazerne aan de Politie Amsterdam-Amstelland en het afstoten van het Robert Koch-brigadegebouw, dat niet langer aan de hedendaagse eisen voldoet, moet de Koninklijke marechaussee voorzien in vervangende huisvesting voor de staf van het district Noord-Holland/Utrecht en de motorgroep van de brigade Amsterdam. De staf dient centraal te zitten ten opzichte van de brigades en andere eenheden in het district. De motorpool dient onder meer om doelmatigheidsredenen dicht bij de Nederlandse Bank te zitten. Vanwege doelmatigheidsoverwegingen ligt concentratie op een bestaande defensielocatie voor de hand. De daar aanwezige faciliteiten zoals legering, voeding en bewaking zijn dan tevens beschikbaar voor de Koninklijke marechaussee. Op grond van deze overwegingen en het feit dat de marinekazerne Amsterdam over enige tijd de enig overblijvende defensielocatie in de hoofdstad zal zijn, is al in 1995 gekozen voor het bouwen op het terrein van de marinekazerne Amsterdam. Het gemeentebestuur van Amsterdam is vanaf het begin op de hoogte geweest van dit voornemen en heeft hiertegen geen bezwaar gemaakt. De kantooraccommodatie van de Koninklijke marechaussee op het terrein van de marinekazerne Amsterdam dient uiterlijk op 30 november 2004 (einde huurcontract van de Kolonel Sixkazerne) gereed voor gebruik te zijn. Om deze datum te kunnen halen, rekening houdend met een bouwduur van ongeveer anderhalf jaar en een aanbestedingstermijn van enige maanden, is een positieve beslissing van de Amsterdamse gemeenteraad begin 2003 noodzakelijk. </antwoord>
      <antwoord nummer="4">Nee, met het Regio Orgaan Amsterdam is in het kader van de verstedelijking tot 2010 de intentieafspraak gemaakt om in de periode 2000 – 2010 in regionaal verband te streven naar de productie van 90.000 nieuwe woningen en het onttrekken aan de woningvoorraad van 30.000 woningen. Voor de periode na 2010 zijn geen afspraken gemaakt. </antwoord>
      <antwoord nummer="5 en 7">Om invulling te kunnen geven aan het bestemmingsplan is in de afgelopen twee jaar, in nauw en goed overleg mét de gemeente Amsterdam, de «Stedenbouwkundige visie marine-etablissement (Oosterdok)» ontwikkeld die nu ter besluitvorming voorligt in de gemeenteraad. Gegeven het belang van de marinekazerne Amsterdam voor Defensie (zie antwoord op de volgende vraag), wordt al dan niet gedeeltelijke verkoop van het marineterrein dezerzijds niet overwogen. </antwoord>
      <antwoord nummer="6">Nee. Het is voor Defensie van groot belang om op minimaal één locatie in Amsterdam haar werkzaamheden te kunnen uitvoeren. Na het afstoten van de Kolonel Sixkazerne en het Robert Koch-brigadegebouw is de marinekazerne Amsterdam de enig overblijvende defensielocatie in de hoofdstad. De marinekazerne herbergt naast functies voor de Koninklijke marine ook centrale defensiefuncties zoals het Interservice Keurings- en Selectiecentrum. Daarnaast is er ook een defensieoverstijgend belang. De marinekazerne Amsterdam vervult door haar centrale ligging in de stad, de goede bereikbaarheid (wegen, water en lucht), de goede beveiliging van het complex en de fysieke ruimte binnen de muren van de kazerne een belangrijke en nuttige rol in het kader van de interne veiligheid van de hoofdstad. Voorbeelden hiervan zijn coördinatie in het kader van rampenbestrijding (zoals tijdens de Bijlmerramp), het opstellen van de Mobiele Eenheid dichtbij het centrum van de stad bij dreigende ongeregeldheden of ordeverstoringen, logistieke ondersteuning tijdens grote festiviteiten zoals Sail Amsterdam en het huwelijk van Prins Willem Alexander en Prinses Máxima, alsmede tijdens staatsbezoeken en topbijeenkomsten van regeringsleiders. Tot slot is het depot annex restauratieatelier van het Scheepvaartmuseum uit rijksbrede doelmatigheidsoverwegingen gevestigd op het marine-etablissement. Er is dan ook zeker sprake van nuttig gebruik van deze militaire basis, waarbij het maken van afwegingen zoals gesuggereerd niet aan de orde is. </antwoord>
      <noten afkomstig="antwoord"/>
   </antwoorden>
</kvr>
