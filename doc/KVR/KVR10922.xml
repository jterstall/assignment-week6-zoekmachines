<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Blaauw (VVD) aan de ministers van Volkshuisvesting, Ruimtelijke Ordening en Milieubeheer en van Economische Zaken over de ontmanteling van de kerncentrale Dodewaard. (Ingezonden 30 november 1999); Antwoord</item>
         <item attribuut="Bestand">29Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10922
</item>
         <item attribuut="Inhoud">Vragen over de keuze van SEP, GKN en EPZ voor uitgestelde ontmanteling van Dodewaard.</item>
         <item attribuut="Rubriek">Energie, water en grondstoffen (Kernenergie)</item>
         <item attribuut="Trefwoorden">Kerncentrales</item>
         <item attribuut="Vindplaats">Kamervragen met antwoord 1999-2000, nr. 587, Tweede Kamer</item>
         <item attribuut="Vraagnr_bij_indiening">2990003600</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="VVD">Blaauw</persoon>
         </item>
         <item attribuut="Datum_reaktie">2000-01-17</item>
         <item attribuut="Datum_indiening">1999-11-30</item>
         <item attribuut="Document-id">KVR10922</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1305" allpagenumbers="1305 1306" vetnummer="2990003600" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10922" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="587" onderwerp="" indiendatum="1999-11-30">
         <vrager partij="VVD" oorsprong="parlement">Blaauw</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Economische Zaken</vraagt-aan>
      </vraagdata>
      <antwoorddata antwoorddatum="17 januari 2000), zie ook Aanhangsel Handelingen nr. 529, vergaderjaar 1999–2000">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder>de ministers van Economische Zaken en van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Hebben SEP, GKN en EPZ in 1995 voor Dodewaard gekozen voor uitgesteld ontmantelen? </vraag>
      <vraag nummer="2">Is van regeringswege de keus gebillijkt zodat SEP, GKN en EPZ dit traject konden gaan bewandelen? </vraag>
      <vraag nummer="3">Is de keuze mede gebaseerd op het argument dat uitgesteld ontmantelen slechts f 165 miljoen zou vergen tegen direct ontmantelen f 295 miljoen? </vraag>
      <vraag nummer="4">Is GKN het proces van ontmantelen en veilig insluiten begonnen met het indienen van de MER op 20 mei 1999? </vraag>
      <vraag nummer="5">Had, met inachtneming van een vertraging van drie weken veroorzaakt door het verzoek om nadere informatie, op 23 juli 1999 de MER door de overheid moeten zijn beoordeeld? Waarom is deze stap in de procedure niet gezet? </vraag>
      <vraag nummer="6">Is de reden hiertoe dat betrokken ministers nog een besluit moeten nemen over direct ontmantelen of uitgesteld ontmantelen, en zo ja, in hoeverre strookt dat dan met het billijken van het uitgesteld ontmantelen in 1995? </vraag>
      <vraag nummer="7">Is het waar, dat als per 15 januari 2000 geen vergunning is verleend, dit neerkomt op een fictieve weigering, en, zo ja, hoe verloopt dan de verdere procedure om de ontmanteling te voltooien op het voornoemd tijdstip? </vraag>
      <vraag nummer="8">Kunt u, gezien de urgentie, deze vragen voor 15 december 1999 beantwoorden? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. In 1995 is onder verantwoordelijkheid van Sep, GKN en EPZ het rapport «Buitenbedrijfstelling en Ontmanteling van de Kernenergiecentrales te Borssele en Dodewaard» verschenen. De conclusie van dit rapport is dat er met name financiële redenen zijn om uit te gaan van een uitgestelde ontmanteling na een wachttijd van 40 jaar. </antwoord>
      <antwoord nummer="2">Op ambtelijk niveau is in 1995 op verzoek van Sep meegedeeld dat de keuze van Sep voor uitgestelde ontmanteling vooralsnog in algemene zin gebillijkt kon worden met inachtneming van de nodige kanttekeningen. Deze hadden met name betrekking op het feit dat er op het gebied van buitenbedrijfstelling en ontmanteling nog geen overheidsbeleid was geformuleerd en dat toekomstige ontwikkelingen en veranderende inzichten tot een wijziging van de gekozen strategie zouden kunnen leiden. Aan de hand van specifieke plannen voor de kerncentrale Dodewaard zal de voorgenomen strategie worden beoordeeld. In dit kader verwijs ik tevens naar de antwoorden op de vragen van het lid M.B. Vos van 1 april 1997 (Aanhangsel Handelingen nr. 1211, vergaderjaar 1996–1997) betreffende het ontmantelen van kerncentrales. </antwoord>
      <antwoord nummer="3">Ja. </antwoord>
      <antwoord nummer="4">GKN heeft op 20 mei 1999 een aanvraag krachtens de Kernenergiewet ingediend om een vergunning voor het buitenbedrijfstellen en in een toestand van een veilige insluiting brengen van de kernenergiecentrale Dodewaard en voor het aansluitend ingaan van een wachttijd van 40 jaar voorafgaande aan de definitieve ontmanteling. Bij deze aanvraag is tevens een Milieu-effectrapport (MER) gevoegd. </antwoord>
      <antwoord nummer="5 en 6">Voor de beoordeling van het MER in het kader van de ontvankelijkheid, is conform art. 7:18 Wet milieubeheer een termijn van 6 weken gegeven. Binnen deze termijn is door het bevoegd gezag niet vastgesteld dat het MER niet aan de daaraan te stellen vereisten voldeed en is het MER dientengevolge impliciet aanvaard. Verder is in verband met de bijbehorende vergunningsaanvraag op 13 juli 1999 aan GKN nadere informatie gevraagd welke op 13 augustus 1999 is ontvangen. Thans vindt tussen de betrokken Ministers nog overleg plaats over het vervolg van de vergunningsprocedure. Hierbij staat centraal de vraag in hoeverre de door GKN voorgestane uitgestelde ontmanteling de meest wenselijke variant is of dat de keuze voor directe ontmanteling gemaakt zou moeten worden. Na uitkomst van dit overleg zal met GKN het vervolg van de procedure worden afgestemd. Mede gelet op het antwoord op vraag 2 zijn er geen afspraken die een dergelijke benadering in de weg staan. </antwoord>
      <antwoord nummer="7">Op 24 januari 2000 is de wettelijk gegeven beslistermijn verstreken en is bij het ontbreken van een besluit op de aanvraag sprake van een fictieve weigering. Niets staat echter in de weg om dit besluit daarna alsnog te nemen. Omdat elke vorm van ontmanteling – hetzij een directe, hetzij een uitgestelde inclusief het gereed maken van de veilige insluiting – eerst kan aanvangen na afvoer van de thans nog aanwezige splijtstof en de afvoer daarvan naar verwachting niet voor eind 2001 zal zijn voltooid, behoeft een vertraging in de behandeling van de aanvraag en de beslissing daarop niet van invloed te zijn op het verloop van de ontmanteling. </antwoord>
      <antwoord nummer="8">De door U gevraagde datum van beantwoording is overschreden vanwege de duur van het interdepartementaal overleg. </antwoord>
      <noten afkomstig="antwoord"/>
   </antwoorden>
</kvr>
