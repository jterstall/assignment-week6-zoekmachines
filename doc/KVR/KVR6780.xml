<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sipkes (GroenLinks) over verblijfsvergunningen. (Ingezonden 2 maart 1998); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6780
</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 1997-1998, nr. 951, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1998-03-20</item>
         <item attribuut="Datum_indiening">1998-03-02</item>
         <item attribuut="Document-id">KVR6780</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1953" allpagenumbers="1953" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6780" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="951" onderwerp="" indiendatum="1998-03-2">
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="1998-03-20">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u op de hoogte van het feit dat plaatselijke vreemdelingendiensten in veel gevallen, ondanks het bepaalde in de Vreemdelingencirculaire onder A4 7.6.1., nalaten de vreemdeling bij de jaarlijkse verlenging van de verblijfsvergunning te wijzen op de mogelijkheid tot het aanvragen van een vergunning tot vestiging? Bent u bereid om de plaatselijke vreemdelingendiensten op hun verplichting hiertoe te wijzen? Zo neen, waarom niet? </vraag>
      <vraag nummer="2">Bent u ervan op de hoogte dat gescheiden echtgenotes, indien zij een vestigingsvergunning aanvragen op het tijdstip dat zij niet meer voldoen aan de inkomenseis, bewijsproblemen kunnen ondervinden omtrent het inkomen dat zij hadden op een eerder tijdstip dat zij in aanmerking kwamen voor een vestigingsvergunning, omdat zij hiervoor afhankelijk zijn van de medewerking van hun ex-echtgenoot? </vraag>
      <vraag nummer="3">Deelt u het oordeel dat, met name indien de oorzaak van dit probleem is gelegen in het feit dat in een eerder stadium de plaatselijke vreemdelingendienst de vreemdeling niet heeft gewezen op haar rechten, de overheid een inspanningsverplichting heeft om de vreemdeling alsnog een vergunning tot vestiging te doen verwerven? </vraag>
      <vraag nummer="4">Bent u bereid in de gevallen dat vrouwen die moeite hebben om gegevens omtrent het inkomen van hun ex-echtgenoot te achterhalen, in verband met de aanvraag van een vestigingsvergunning, deze inkomensgegevens via de belastingdienst te laten achterhalen? Zo neen, kunt u dan andere oplossingen bieden voor dit probleem? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">In de praktijk stelt de korpschef de vreemdeling op de hoogte van de mogelijkheid om een vergunning tot vestiging aan te vragen ten tijde van de indiening van de vijfde aanvraag om verlenging van de geldigheidsduur van de (afhankelijke) vergunning tot verblijf. Vooralsnog heb ik, mede gezien de tekst van de Vreemdelingencirculaire, Hoofdstuk A/7.6.1., geen reden aan te nemen dat de korpschef hierin verzuimd. </antwoord>
      <antwoord nummer="2">Indien een vreemdeling bij de vijfde verlenging heeft afgezien van het indienen van een aanvraag om een vergunning tot vestiging, is het niet ondenkbaar, dat hij bij een latere aanvraag problemen ondervindt bij het overleggen van bescheiden waaruit expliciet blijkt dat hij op een eerder moment voldeed aan het inkomensvereiste. </antwoord>
      <antwoord nummer="3 en 4">De bewijslast omtrent het aantonen van het inkomen ligt primair bij de betrokken vreemdeling. In die gevallen waarin een vreemdeling problemen ondervindt bij het overleggen van bescheiden waaruit expliciet blijkt dat hij op een bepaald moment voldeed aan het inkomensvereiste, bestaat op grond van artikel 48, tweede lid van de Vreemdelingenwet de mogelijkheid om eventuele overige door de vreemdeling verstrekte gegevens te laten verifiëren bij andere bestuursorganen, waaronder de Belastingdienst, ten einde de verblijfstatus van de vreemdeling te kunnen beoordelen. </antwoord>
      <noten afkomstig="antwoord"/>
   </antwoorden>
</kvr>
