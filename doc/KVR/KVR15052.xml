<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Onderwijs, Cultuur en Wetenschappen over de stichting van een privé-basisschool met leerkrachten die door het bedrijfsleven worden betaald. (Ingezonden 15 januari 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15052
</item>
         <item attribuut="Inhoud">Wat zijn de consequenties van het betalen van leerkrachten door het bedrijfsleven voor onder andere de arbeidsrechtelijke en pedagogisch-didactische relatie tussen onderwijzers, school en betrokken bedrijven.</item>
         <item attribuut="Rubriek">Basisonderwijs (Rechtspositie onderwijspersoneel)</item>
         <item attribuut="Trefwoorden">Basisonderwijs Rechtspositie onderwijspersoneel</item>
         <item attribuut="Vindplaats">Kamervragen met antwoord 2001-2002, nr. 615, Tweede Kamer</item>
         <item attribuut="Vraagnr_bij_indiening">2010204420</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2002-02-07</item>
         <item attribuut="Datum_indiening">2002-01-15</item>
         <item attribuut="Document-id">KVR15052</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1293" allpagenumbers="1293 1294" vetnummer="2010204420" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15052" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="615" onderwerp="" indiendatum="2002-01-15">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2002-02-7">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht «Docenten school in dienst bedrijven»? <voetnoot nummer="1"/>
      </vraag>
      <vraag nummer="2">Is het waar dat onderwijzers van de nieuwe particuliere basisschool «Iederwijs» in Schoonhoven niet in dienstverband bij die school komen maar in vaste dienst komen bij drie Nederlandse bedrijven? Zo ja, wat betekent dit voor de arbeidsrechtelijke en pedagogisch-didactische relatie tussen onderwijzers, school en de betrokken bedrijven? </vraag>
      <vraag nummer="3">Acht u het mogelijk en wenselijk dat een basisschool die voor de betaling van de salarissen van leerkrachten van bedrijven afhankelijk is, door uw ministerie wordt erkend voor de leerplicht? Zo ja, aan welke voorwaarden moet die financiering in dat geval voldoen om de continuïteit van het onderwijs te garanderen? </vraag>
      <vraag nummer="4">Is naar uw mening het Sponsorconvenant van toepassing op deze wijze van financiering van onderwijssalarissen? Zo neen, waarom niet? Zo ja, voldoet de door «Iederwijs» gewenste financiering aan de voorwaarden uit het sponsorconvenant? </vraag>
      <vraag nummer="5" voetnoot="2">Wat is u bekend over het opbouwen van een netwerk van privé-scholen om ouders een alternatief te bieden? <voetnoot nummer="2"/>
      </vraag>
      <vraag nummer="6">Is het waar dat er inmiddels zo’n 20 privé-basisscholen zijn die niet onder de verantwoordelijkheid van het ministerie van Onderwijs, Cultuur en Wetenschappen vallen en die daarom ook niet verplicht zijn geregistreerd? Zo ja, deelt u de opvatting dat het zinvol is om de opkomst van privé-basisscholen wel te registreren zodat deze ontwikkeling op de voet kan worden gevolgd? </vraag>
      <vraag nummer="7">Deelt u de opvatting dat de stichting van particuliere basisscholen het draagvlak voor publiek bekostigd onderwijs kan ondermijnen en dat deze ontwikkeling een halt moet worden toegeroepen? </vraag>
      <noten afkomstig="vraag">
         <noot nummer="1" datum="2002-01-4" bron="NRC-Handelsblad">NRC-Handelsblad, 4 januari 2002</noot>
         <noot nummer="2" datum="2002-01-4" bron="de Volkskrant">de Volkskrant, 4 januari 2002</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja. De arbeidsrechtelijke relatie is een zaak tussen werknemer (onderwijsgevende) en (formele) werkgever (de bedrijven). De inhoud van het onderwijs en de pedagogisch-didactische vormgeving van het onderwijs is de verantwoordelijkheid van het bevoegd gezag. </antwoord>
      <antwoord nummer="3">De Leerplichtwet (1969) en de Wet op het primair onderwijs stellen geen aparte eisen aan de wijze van financiering van niet-bekostigde scholen die op basis van artikel 1, onder b3 of b4 van de Leerplichtwet (1969) zijn aangemerkt als een school in de zin van die Leerplichtwet. Het criterium is daarbij alleen of de school, wat de inrichting en de bevoegdheden van de leraren betreft, overeenkomt met een door de rijksoverheid bekostigde (basis)school. De niet-bekostigde basisscholen die op dit moment bestaan, functioneren vrijwel uitsluitend op basis van ouderbijdragen. Het inschakelen van bedrijven bij de financiering betekent naar alle waarschijnlijkheid dat de ouderbijdragen beperkter van omvang kunnen blijven. </antwoord>
      <antwoord nummer="4">Het convenant sponsoring in het primair en voortgezet onderwijs 2002 gaat ervan uit dat het Rijk het primair onderwijsproces volledig vergoedt en dat sponsorgelden worden ingezet voor de niet-kernactiviteiten. Hiervan is bij het particulier initiatief «Iederwijs» geen sprake: Het sponsorconvenant is dus niet aan de orde. </antwoord>
      <antwoord nummer="5">Uit het artikel in het NRC-Handelsblad van 4 januari jl. maak ik op dat mevrouw Eijgenstein meer van deze initiatieven in het leven wil roepen. </antwoord>
      <antwoord nummer="6">Er zijn inmiddels ongeveer 20 niet-bekostigde basisscholen die zijn aangemerkt als scholen in de zin van de Leerplichtwet. Van deze scholen is, voor zover het geen buitenlandse of internationale scholen betreft, door een leerplichtambtenaar vastgesteld dat zij wat bevoegdheden en inrichting van het onderwijs betreft, overeenkomen met het bekostigde basisonderwijs. Het is gebruikelijk dat de leerplichtambtenaar daarvoor het advies van de inspectie inwint, maar dit is niet verplicht. Het is zinvol dat de adviesrol van de inspectie nadrukkelijk en in verplichtende zin wordt opgenomen in de Leerplichtwet. Op deze wijze wordt tevens verzekerd dat de inspectie alle privé-basisscholen registreert. Ik zal bevorderen dat een wijziging van de Leerplichtwet terzake wordt ingediend. Inmiddels heeft de vaste commissie voor Onderwijs, Cultuur en Wetenschappen bij brief van 24 januari 2002 verzocht een notitie op te stellen over het particulier onderwijs, waarbij ondermeer zal worden ingegaan op het overheidstoezicht en de Leerplichtwet. </antwoord>
      <antwoord nummer="7">Het bekostigde basisonderwijs biedt ruimte en kwaliteit om ouders het gewenste onderwijs te bieden en mijn beleid is er op gericht om deze ruimte en kwaliteit niet alleen te handhaven maar ook te vergroten, zodat de differentiatie die ontstaat bij de niet-bekostigde initiatieven ook te vinden zal zijn in het publieke bestel. </antwoord>
      <noten afkomstig="antwoord"/>
   </antwoorden>
</kvr>
