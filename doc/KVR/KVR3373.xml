<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Voûte-Droste (VVD) over de kwaliteit van zwemwater. (Ingezonden 5 juni 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3373
</item>
         <item attribuut="Inhoud">Betreft weigering van toekenning Blauwe Vlag aan de Nederlandse stranden door de Europese Blauwe Vlag-jury.</item>
         <item attribuut="Rubriek">Energie, water en grondstoffen (Overig)</item>
         <item attribuut="Trefwoorden">Oppervlaktewater</item>
         <item attribuut="Vindplaats">Kamervragen met antwoord 1995-1996, nr. 1412, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="VVD">Voûte-Droste</persoon>
         </item>
         <item attribuut="Datum_reaktie">1996-07-04</item>
         <item attribuut="Datum_indiening">1996-06-05</item>
         <item attribuut="Document-id">KVR3373</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2871" allpagenumbers="2871 2872" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1412" onderwerp="" indiendatum="1996-06-5">
         <vrager partij="VVD" oorsprong="parlement">Voûte-Droste</vrager>
         <vraagt-aan/>
      </vraagdata>
      <antwoorddata antwoorddatum="1996-07-4">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Heeft de Europese Jury voor de Blauwe Vlag (een keurmerk voor de veiligheid, de schoonheid en het onderhoud van stranden, de kwaliteit van het zwemwater, en de informatie over het kustmilieu besloten dit jaar geen Blauwe Vlaggen aan de Nederlandse stranden toe te kennen? </vraag>
      <vraag nummer="2">Komt naar uw mening niet wel degelijk een groot aantal Nederlandse stranden in aanmerking voor De Blauwe Vlag? Heeft Rijkswaterstaat onvolledige en soms onjuiste informatie doorgegeven waardoor de jury heeft besloten geen van de Nederlandse stranden een Blauwe Vlag toe te kennen? Rezen ook vorig jaar problemen om dezelfde reden? Zo ja, vanwaar deze onjuiste en onvolledige informatievoorziening? </vraag>
      <vraag nummer="3">Acht u deze handelwijze in overeenstemming met het voorgenomen beleid met betrekking tot het kusttoerisme zoals geformuleerd als e´e´n van de vier belangrijke thema’s in de recente nota «Werken aan concurrentiekracht» – Het toeristisch beleid tot 2000? Is het gezien de steeds scherper wordende buitenlandse concurrentie op de toeristische markt en de nadelige gevolgen daarvan voor het kusttoerisme niet van groot belang dat de Nederlandse stranden een Blauwe Vlag kunnen hijsen? </vraag>
      <vraag nummer="4">Kunt u op zo kort mogelijke termijn maatregelen nemen, zodat de Nederlandse stranden alsnog voor de toekenning van De Blauwe Vlag in aanmerking komen? Zo ja, kan worden aangegeven op welke wijze u actie zult ondernemen opdat deze problemen zich in de toekomst niet meer voor doen? </vraag>
      <noten afkomstig="vraag">
         <noot nummer="1" datum="1996-05-31" bron="De Telegraaf">De Telegraaf, 31 mei 1996</noot>
      </noten>
   </vragen>
   <antwoorden aantal="4">
      <antwoord nummer="1">Ja. De Europese Blauwe Vlag-jury heeft ingestemd met het voorstel van de Nederlandse Blauwe Vlag-jury om dit jaar geen stranden voor te dragen. Voor zover mij bekend hadden er overigens wel stranden voorgedragen kunnen worden. </antwoord>
      <antwoord nummer="2" voetnoot="1">Nee. De exacte gegevens heb ik nog niet gekregen van de Nederlandse Blauwe Vlag-jury, maar voor zover ik weet, zijn er 29 plaatsen waarvoor de Blauwe Vlag is aangevraagd. Hiervan zouden, geoordeeld naar de mij ter beschikking staande gegevens, slechts 8 plaatsen in aanmerking komen voor de Blauwe Vlag. Een groot deel van de aangemelde plaatsen komt vanwege het niet voldoen aan de strenge kwaliteitsnormen die door de Blauwe Vlag-jury worden gehanteerd, niet in aanmerking voor de Blauwe Vlag. De toekenning van de Blauwe Vlag staat in principe geheel los van de controle door de lidstaten en door de EU van de kwaliteit van het zwemwater in de badzones. Bij deze laatste controle wordt getoetst aan de normen van de EU-richtlijn zwemwater. De toezending van de gegevens wordt verzorgd door Rijkswaterstaat. De Blauwe Vlag organisatie is geheel zelfstandig en heeft geen relatie met de EU. De normen die worden gehanteerd voor het toekennen van de Blauwe Vlag zijn strenger dan de eerder genoemde normen waaraan door de EU wordt getoetst. Daarnaast wordt voor de toekenning ook andere informatie gevraagd. Voor het toekennen van de Blauwe Vlag maakt de Europese jury echter gebruik van de gegevens die door de lidstaten aan Brussel worden geleverd. Indien in Nederland een gemeente in aanmerking wil komen voor de Blauwe Vlag dient zij een aanvraag in bij de Blauwe Vlag-jury. Als door Rijkswaterstaat als verantwoordelijke waterbeheerder het zwemwater wordt bemonsterd, maakt de Blauwe Vlag-jury gebruik van deze gegevens. Wordt een Blauwe Vlag gewenst op plaatsen waar niet door Rijkswaterstaat wordt bemonsterd, dan is de gemeente zelf verantwoordelijk voor het aanleveren van gegevens. Aangezien, zoals eerder aangegeven, de Blauwe Vlag-jury voor haar beoordeling gebruik maakt van de gegevens in de zwemwaterrapportage aan de EU, worden ook deze door de gemeenten aangeleverde gegevens in deze rapportage opgenomen. De Nederlandse Blauwe Vlag-jury baseert zich op dit EU-zwemwaterrapport om na te gaan welke stranden daadwerkelijk een Blauwe Vlag kunnen krijgen. Deze stranden worden voorgedragen aan de Europese Blauwe Vlag-jury, welke al dan niet instemt met het voorstel van de Nederlandse jury. Voor zover is af te leiden uit de mij ter beschikking staande gegevens, komt circa de helft van de stranden (14) vanwege strenge kwaliteitseisen van de Blauwe Vlag niet in aanmerking. (De waterkwaliteit voldoet bij nagenoeg alle stranden wel aan de EU-richtlijnen, maar niet aan de strengere Blauwe Vlag-richtlijnen.) Verder zijn er een aantal stranden waar de waterkwaliteit wel voldoet aan de eisen (7) maar waar onvoldoende bemonsterd is door de gemeenten. Voor 6 van de 29 stranden die wel voldoen aan de Blauwe Vlag-criteria, is informatie onvolledig in de eerdergenoemde EU-rapportage terecht gekomen. Het betreft hier resultaten van bemonsteringen uitgevoerd door Rijkswaterstaat. Voor de gemeenten die zelf gegevens hebben aangeleverd geldt dat het niet in aanmerking komen voor de Blauwe Vlag niet als oorzaak heeft het onvolledig rapporteren aan Brussel. Voor 2 stranden geldt dat deze zonder meer een Blauwe Vlag hadden kunnen krijgen. De Nederlandse Blauwe Vlag-jury heeft deze echter niet voorgedragen. Overigens waren de juiste gegevens van de eerdergenoemde 6 stranden wel in het bezit van de Nederlandse jury en zou deze jury – naar ik uit ambtelijke kontakten met Brussel heb begrepen – deze stranden wel hebben kunnen voordragen voor de Blauwe Vlag. Vorig jaar zijn er wel problemen geweest bij de EU-rapportage, maar niet bij het verstrekken van de Blauwe Vlag. De problemen met het EU-rapport hingen niet samen met onjuiste informatievoorziening maar lage bemonsteringsfrequentie. Er zijn vorig jaar 12 Blauwe Vlaggen toegekend. Voor verdere informatie met betrekking tot deze informatievoorziening wil ik graag verwijzen naar de antwoorden die ik bij eerdere kamervragen van kamerlid Vos over zwemwaterkwaliteit al gegeven heb. <voetnoot nummer="1"/>
      </antwoord>
      <antwoord nummer="3">Mijn collega van Economische Zaken en ik vinden aandacht voor milieu aspecten (zoals bij de Blauwe Vlag) in de stimulering van toerisme belangrijk. Teneinde het marksegment kust, zoals weergegeven in de nota Werken aan Concurrentiekracht, optimaal uit te kunnen nutten, zal aan een aantal randvoorwaarden moeten worden voldaan. In de nota Werken aan Concurrentiekracht wordt een nog dit jaar te ontwikkelen strategisch en actiegericht plan aangekondigd voor onze belangrijkste marktsegmenten, te weten kust en de combinatie van cultuur en steden. In dit plan moeten ambitieuze doelen en voorstellen worden geformuleerd, in nauw overleg met de toeristische organisaties, mede-overheden en bedrijfsleven. Milieu-aspecten, zoals de onderwerpen waarvoor de Blauwe Vlag staat, zullen daarbij een rol spelen. Bovendien moet in dit plan van aanpak aandacht besteed worden aan het voorkomen van procedurele manco’s zoals bij de Blauwe Vlag zijn opgetreden. </antwoord>
      <antwoord nummer="4">Nee, de verantwoordelijkheid bij het verstrekken van de Blauwe Vlag ligt bij de Nederlandse en de Europese jury voor de Blauwe Vlag. Voor wat betreft de stranden die doordat onvolledige informatie in de EU-rapportage is gekomen niet in aanmerking zijn gekomen (6) ben ik nagegaan of er nog mogelijkheden zijn om alsnog de Blauwe Vlag toe te kennen. Hierop heeft de Nederlandse Blauwe Vlag-jury ontkennend geantwoord. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1002">Aanhangsel Handelingen, nr. 1002, Vergaderjaar 1994–1995.</noot>
      </noten>
   </antwoorden>
</kvr>
