<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verhagen (CDA) over illegale prostituées. (Ingezonden 26 februari 1998). Zie ook Aanhangsel Handelingen nr. 705, Vergaderjaar 1997-1998; Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6798
</item>
         <item attribuut="Inhoud">Vragen over Poolse prostituées zonder verblijfsvergunning die zich bij de Kamer van Koophandel hebben ingeschreven.</item>
         <item attribuut="Rubriek">Welzijn (Vreemdelingen en asielzoekers) Welzijn (Vrouwen)</item>
         <item attribuut="Trefwoorden">Handelsregisters Prostitutie Vreemdelingen</item>
         <item attribuut="Vindplaats">Kamervragen met antwoord 1997-1998, nr. 969, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Verhagen</persoon>
         </item>
         <item attribuut="Datum_reaktie">1998-03-24</item>
         <item attribuut="Datum_indiening">1998-02-26</item>
         <item attribuut="Document-id">KVR6798</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1989" allpagenumbers="1989 1990" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6798" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="969" onderwerp="" indiendatum="26 februari 1998). Zie ook Aanhangsel Handelingen nr. 705, Vergaderjaar 1997–1998">
         <vrager partij="CDA" oorsprong="parlement">Verhagen</vrager>
         <vraagt-aan/>
      </vraagdata>
      <antwoorddata antwoorddatum="1998-03-24">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Moet uit het antwoord op vraag vier worden geconcludeerd dat de betrokken prostituées, die wel ingeschreven staan bij de Kamer van Koophandel maar geen verblijfsvergunning hebben, thans wellicht illegaal werken? </vraag>
      <vraag nummer="2">Indien dit niet bekend is, bent u dan voornemens dit te doen onderzoeken? </vraag>
      <vraag nummer="3">Deelt u de mening dat het merkwaardig is dat iemand die niet beschikt over een vergunning om in Nederland te verblijven, wel een bedrijf bij de Kamer van Koophandel kan inschrijven, zeker indien duidelijk is dat door de betrokkene in Nederland de werkzaamheden voor dat bedrijf zullen worden uitgeoefend? </vraag>
      <vraag nummer="4">Aan welke andere eisen moet een vreemdeling uit een geassocieerd land voldoen, behalve inschrijving bij de Kamer van Koophandel, alvorens een bedrijf feitelijk uit te mogen oefenen? Zo ja, worden deze eisen in de praktijk strikt toegepast, en wordt de naleving gecontroleerd? Hoe is hier in het geval van de Poolse prostituées mee omgegaan? </vraag>
      <vraag nummer="5">Bent u bereid maatregelen te nemen om te voorkomen dat mensen zonder verblijfsvergunning een bedrijf bij de Kamer van Koophandel kunnen inschrijven, gelet op het feit dat dit een schijn van legaliteit met zich mee brengt? </vraag>
      <vraag nummer="6">Acht u het denkbaar dat Nederland het enige land is dat verblijfsvergunningen verstrekt aan prostituées? Zo ja, deelt u de mening dat dat een buitengewoon onwenselijke situatie zou zijn? </vraag>
      <vraag nummer="7">Bent u bereid maatregelen te nemen om te voorkomen dat de in vraag vier genoemde situatie zich voordoet? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1 en 2">De betrokken vreemdelingen verblijven niet illegaal in Nederland, omdat zij een aanvraag om een vergunning tot verblijf als zelfstandige hebben ingediend en het hen is toegestaan de beslissing op deze aanvraag in Nederland af te wachten. Het verrichten van werkzaamheden gedurende die periode is niet onrechtmatig in de zin van de Vreemdelingenwet. Wordt bij de beoordeling van de verblijfsaanvraag vastgesteld dat men niet zelfstandig werkt en dus niet voldoet aan de gestelde voorwaarden, dan wordt het verzoek afgewezen. Omdat er in die situatie sprake is van werkzaamheden in loondienst, waarop de Wet Arbeid Vreemdelingen van toepassing is, is er vanaf dat moment sprake van illegale tewerkstelling door de werkgever, omdat er voor werkzaamheden in de prostitutie geen tewerkstellingsvergunning wordt afgegeven. De verblijfsaanvragen zijn in onderzoek. Een nader onderzoek acht ik niet noodzakelijk. </antwoord>
      <antwoord nummer="3">Neen. Het primaire doel, dat met het handelsregister van de Kamer van Koophandel wordt gediend, is om de rechtszekerheid in het economisch verkeer in Nederland te waarborgen. In het handelsregister van de Kamer van Koophandel worden alle ondernemingen geregistreerd die in Nederland gevestigd zijn. Inschrijving is voor alle ondernemingen – behalve voor beroepen – verplicht. De ondernemers, die in het handelsregister zijn opgenomen, verblijven overwegend in Nederland, maar er zijn ook ondernemers die elders hun hoofdverblijf hebben en toch een vestiging in Nederland. Ook voor deze vestiging is inschrijving in het handelsregister verplicht. Door slechts ondernemers op te nemen die legaal in Nederland verblijven, zou een aantal ondernemers niet aan hun verplichting, die voortvloeit uit de Handelsregisterwet, kunnen voldoen. Dit is niet verenigbaar met het doel van het handelsregister. </antwoord>
      <antwoord nummer="4">Voor een onderdaan uit een land waarmee een Associatie-overeenkomst is gesloten, gelden dezelfde eisen voor het starten van een zelfstandige onderneming als voor een Nederlander of een EU/EER-onderdaan. De eisen variëren per bedrijfsactiviteit. Voor zelfstandige prostituees gelden thans in Nederland geen sectorspecifieke eisen, zoals diploma’s of vergunningen. Naast de bovengenoemde vereisten voor het uitoefenen van een bedrijf, dient de zelfstandige te beschikken over voldoende en duurzame middelen van bestaan in de zin van de Vreemdelingenwet en mag de zelfstandige geen gevaar opleveren voor de openbare orde, rust of nationale veiligheid. Voor een onderdaan uit een land waarmee een Associatie-overeenkomst is gesloten, geldt daarbij dat de zelfstandige geen werk mag aannemen dat gewoonlijk op de arbeidsmarkt wordt verricht. Dit vloeit voort uit de Associatie-overeenkomst. Bovendien wordt bij iedere individuele aanvraag – vooral in het geval van prostitutie – onderzocht of er daadwerkelijk sprake is van zelfstandig ondernemerschap. De aanvragen van Poolse prostituees, waarop de vraag doelt, zijn nog in behandeling. </antwoord>
      <antwoord nummer="5">Gelet op de beantwoording van vraag 3 is dit niet wenselijk. </antwoord>
      <antwoord nummer="6">Neen. Tot op heden zijn in Nederland geen vergunningen tot verblijf op grond van artikel 9 van de Vreemdelingenwet verleend aan prostituees. Alleen onderdanen van de EU/EER, die werkzaam zijn als prostituee kunnen onder bepaalde voorwaarden, als de inkomsten niet als marginaal en bijkomstig zijn aan te merken, in bezit worden gesteld van een verblijfskaart op grond van het EG-Verdrag. </antwoord>
      <antwoord nummer="7">Gelet op de beantwoording van vraag één is het niet noodzakelijk om extra maatregelen te nemen. Het wettelijk kader van de Vreemdelingenwet en de Wet Arbeid Vreemdelingen, biedt immers aanknopingspunten om middels een ontmoedigingsbeleid illegale tewerkstelling van prostituees te bestrijden en aan het zelfstandig verrichten van arbeid in de prostitutie strikte voorwaarden te verbinden. </antwoord>
      <noten afkomstig="antwoord"/>
   </antwoorden>
</kvr>
