<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Swildens-Rozendaal en Huys (beiden PvdA) over de voormalige vuilstortplaats de Koornwaard. (Ingezonden 2 april 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5025
</item>
         <item attribuut="Rubriek">Milieu (Afvalstoffen) Ruimtelijke ordening en infrastructuur (Rivieren)</item>
         <item attribuut="Trefwoorden">Afvalstoffen Rivieren</item>
         <item attribuut="Vindplaats">Kamervragen met antwoord 1996-1997, nr. 1292, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Swildens-Rozendaal</persoon>
            <persoon partij="PvdA">Huys</persoon>
         </item>
         <item attribuut="Datum_reaktie">1997-05-30</item>
         <item attribuut="Datum_indiening">1997-04-02</item>
         <item attribuut="Document-id">KVR5025</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2639" allpagenumbers="2639 2640" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1292" onderwerp="" indiendatum="1997-04-2">
         <vrager partij="PvdA" oorsprong="parlement">Swildens-Rozendaal</vrager>
         <vrager partij="PvdA" oorsprong="parlement">Huys</vrager>
         <vraagt-aan/>
      </vraagdata>
      <antwoorddata antwoorddatum="30 mei 1997) Zie ook Aanhangsel Handelingen nr. 1156, vergaderjaar 1996–1997">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de ministers van Verkeer en Waterstaat en van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het artikel «Een gemiste kans in de Koornwaard»? <voetnoot nummer="1"/>
      </vraag>
      <vraag nummer="2">Onderschrijft u de zienswijze van Iwaco, dat op de voormalige vuilstortplaats benzeen in concentraties van 22 tot 40 keer de gezondheidsnorm aanwezig is en dat op langere termijn het Maasmilieu wordt belast met een grote vracht van enkele tonnen aan giftige stoffen? </vraag>
      <vraag nummer="3">Deelt u de mening van vragenstellers, dat aan sanering van de vuilstortplaats (met name compartiment 3) een hoge prioriteit dient te worden toegekend, mede gezien de door de geplande woningbouwlocatie van de gemeente Den Bosch te verwachten bevolkingsdruk in de directe nabijheid van de voormalige vuilstortplaats en de daarmee gepaard gaande recreatiedruk op de Koornwaarderplas? </vraag>
      <vraag nummer="4">Deelt u de mening, dat doorsnijding van de Zuid-Willemsvaart (volgens het meer recente ontwerptracé van Rijkswaterstaat) van een van de ecologische hoofdstructuur deel uitmakende uiterwaardengebieden met hoge natuurwaarden hoogst ongewenst is? </vraag>
      <vraag nummer="5">Hoe beoordeelt u de uitspraak in de tracénota Zuid-Willemsvaart van Rijkswaterstaat die kanaalaanleg en vuilstortsanering een kans noemt om werk met werk te maken en daarmee een ecologisch waardevol gebied te besparen? Deelt u de mening van vragenstellers, dat een dergelijk «werk met werk maken» bovendien kan bijdragen aan het creëren van veilige (water)recreatiemogelijkheden voor het nabijgelegen stedelijke gebied? </vraag>
      <vraag nummer="6">Bent u bereid een gericht onderzoek te laten verrichten naar de kosten en de eventuele besparing van kosten van de combinatie van kanaalaanleg en vuilstortsanering volgens het in 1982 door de Raad van de Waterstaat goedgekeurde tracé en de uitkomst van dit onderzoek aan de Tweede Kamer ter bespreking voor te leggen alvorens het tracé voor de Zuid-Willemsvaart definitief vast te stellen? Zo ja, op welke termijn? Zo neen, waarom niet? </vraag>
      <vraag nummer="7">Wat is de stand van zaken met betrekking tot het verhalen van saneringskosten op de eigenaar resp. voormalige eigenaar van de vuilstortplaats? </vraag>
      <noten afkomstig="vraag">
         <noot nummer="1" datum="1997-03-29" bron="Brabants Dagblad">Brabants Dagblad, 29 maart 1997</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het is ingevolge de Wet bodembescherming de taak en verantwoordelijkheid van Gedeputeerde Staten om de ernst van een geval van bodemverontreiniging, mede op basis van kritische beoordeling van de ter plaatse verrichte onderzoeken, te bepalen. Het onderzoeksbureau IWACO – en later het bureau Badger – heeft in opdracht van het bevoegd gezag, te weten Gedeputeerde Staten van de provincie Noord-Brabant, terzake onderzoek verricht naar de ernst van de verontreiniging. Het bevoegd gezag kan de constateringen van IWACO en Badger onderschrijven. </antwoord>
      <antwoord nummer="3">Het beleid van sanering van stortlocaties richt zich op het Isoleren, Beheersen en Controleren (IBC) van dit soort verontreinigingslocaties en het voorkomen dat verplaatsing van stortplaatsen plaatsvindt. Ruimtelijk betekent dit meestal een inpassing in de groenvoorziening bij woningbouw, waarbij de IBC-aanpak tot voldoende reductie van risico voor volksgezondheid en milieu leidt. In de Wet Bodembescherming is geen prioriteit bepaald voor de aanpak van gevallen van ernstige bodemverontreiniging op basis van de toekomstige functie. De wet kent een prioriteitsstelling op basis van de ernst en de urgentie van het geval. Ons beleid is erop gericht om binnen de categorie van ernstig en urgente gevallen de prioriteit te leggen bij bodemverontreiniging in bebouwde en te bebouwen locaties. Ik wijs er daarbij op dat van de laatste in dit geval geen sprake is. </antwoord>
      <antwoord nummer="4">De bevoegde ministers dienen nog hun voorkeur uit te spreken over de voorkeursvariant in het kader van de Trajectnota/MER Zuid-Willemsvaart, tussen de Maas en Den Dungen. De keuze tussen ombouw van de bestaande traverse versus een omlegging staat derhalve in principe nog open. In de Trajectnota/MER Zuid-Willemsvaart, tussen de Maas en Den Dungen, is de doorsnijding van de Maas-uiterwaard (EHS) als negatief beoordeeld. Door een optimalisatie van de tracering in het meest-milieuvriendelijk alternatief (MMA) (ontzien rivierduinen en stroomdalflora) zijn de effecten bij het MMA wat minder negatief. Door de ruime inzet van natuurontwikkeling en de realisatie van nieuwe gunstige ecologische omstandigheden binnen het gehele MMA worden gezamenlijke effecten op het natuurlijk milieu als positief beoordeeld. Hierin is het negatieve effect in de Koornwaard/EHS verdisconteerd. </antwoord>
      <antwoord nummer="5">Om de problematiek van de vuilstortlocatie te vermijden is destijds uitgegaan van een meer westelijke ligging van de kanaalmond van een omgelegde Zuid-Willemsvaart. Sanering van de vuilstortplaats werd als een complexe aangelegenheid (hoge kosten, verantwoordelijksverdeling, lange procedure) aangemerkt met risico’s op een aanzienlijke vertraging van het project. In antwoord op vraag 2 is gesteld dat Gedeputeerde Staten van Noord-Brabant de constateringen van het onderzoeksbureau IWACO – en later het bureau Badger – kunnen onderschrijven. Zij hebben zich echter nog niet uitgesproken over de gewenste (sanerings)aanpak. In antwoord op vraag 4 is gesteld dat een standpunt over de Trajectnota/MER Zuid-Willemsvaart, tussen de Maas en Den Dungen, nog moet worden bepaald. In het geval de bevoegde ministers van Verkeer en Waterstaat en van Volkshuisvesting, Ruimtelijke Ordening en Milieubeheer kiezen voor de omlegging van de Zuid-Willemsvaart, alsmede Gedeputeerde Staten van Noord-Brabant een standpunt hebben bepaald inhoudend een keuze voor de sanering van de vuilstortlocatie Koornwaard en daarmee door de minister van Volkshuisvesting, Ruimtelijke Ordening en Milieubeheer is ingestemd (dit zal eind 1997 duidelijk kunnen zijn), zal nader worden onderzocht of voor het noordelijke gedeelte de Zuid-Willemsvaart een ander verloop kan krijgen, nl. door de vuilstortlocatie heen. </antwoord>
      <antwoord nummer="6">Zie het antwoord op vraag 5. </antwoord>
      <antwoord nummer="7">Bij vonnis van 11 juni 1991 heeft de rechtbank ’s-Gravenhage de firma A.J. van Haaften BV veroordeeld de kosten van voorbereiding en uitvoering van de sanering van de bodemverontreiniging van de voormalige stortplaats De Koornwaard aan de Staat te voldoen. Van Haaften heeft het ministerie van VROM verzocht een financiële regeling te treffen, aangezien hun vermogen niet toereikend zou zijn om aan het vonnis te voldoen. In diezelfde periode bereikten mijn Ministerie andere soortgelijke verzoeken. Ik ben vervolgens in overleg getreden met mijn collega van Economische Zaken om via een interdepartementale werkgroep algemene beoordelingscriteria te doen laten ontwikkelen. De complexiteit van het onderwerp vereiste een gedegen aanpak en – naar uiteindelijke bleek – meer tijd dan verwacht. Inmiddels is overeenstemming bereikt omtrent de wijze van financiële beoordeling van bedrijven die vanwege hun financiële positie een verzoek doen om een betalingsregeling te treffen. In aansluiting daarop is overleg met Van Haaften gevoerd om tot een financiële regeling te komen. In dit overleg is gebleken dat de firma Van Haaften BV waarschijnlijk niet in staat zal zijn de gehele vordering te voldoen. Het overleg wordt voortgezet. </antwoord>
      <noten afkomstig="antwoord"/>
   </antwoorden>
</kvr>
