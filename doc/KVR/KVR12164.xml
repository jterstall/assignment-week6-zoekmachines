<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Barth (PvdA) aan de minister van Justitie over verspreiding van geruchten over een vermeende pedoseksueel door de politie. (Ingezonden 11 juli 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12164
</item>
         <item attribuut="Inhoud">Vragen naar aanleiding van het optreden van de politiefunctionarissen te Rijswijk, die geruchten over een vermeende pedoseksueel hebben verspreid.</item>
         <item attribuut="Rubriek">Criminaliteit en openbare orde (Politie) Staats- en bestuursrecht (Privacy)</item>
         <item attribuut="Trefwoorden">Politie Privacy</item>
         <item attribuut="Vindplaats">Kamervragen met antwoord 1999-2000, nr. 1689, Tweede Kamer</item>
         <item attribuut="Vraagnr_bij_indiening">2990013690</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Barth</persoon>
         </item>
         <item attribuut="Datum_reaktie">2000-08-21</item>
         <item attribuut="Datum_indiening">2000-07-11</item>
         <item attribuut="Document-id">KVR12164</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3807" allpagenumbers="3807 3808" vetnummer="2990013690" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12164" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1689" onderwerp="" indiendatum="2000-07-11">
         <vrager partij="PvdA" oorsprong="parlement">Barth</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="21 augustus 2000), zie ook Aanhangsel Handelingen nr. 1648, vergaderjaar 1999–2000">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het feit dat geruchten over een vermeende pedoseksueel in de wijk Ypenburg te Rijswijk door twee politiemensen de wereld in zijn geholpen? <voetnoot nummer="1"/>
      </vraag>
      <vraag nummer="2" voetnoot="2">Herinnert u zich uw uitspraken gedaan in de Tweede Kamer op 26 oktober 1999 <voetnoot nummer="2"/>over de onwenselijkheid om buurtbewoners in te lichten over de antecedenten van pedoseksuelen, en met name dat «Wij alles moeten doen om eigenrichting tegen te gaan»? </vraag>
      <vraag nummer="3">Hoe beoordeelt u in dat kader het lekken van informatie over buurtbewoners door de politie, met alle ernstige gevolgen die dat in het onderhavige geval heeft gehad? </vraag>
      <vraag nummer="4" voetnoot="2">Hoe beoordeelt u het feit dat tegen de betrokken politiemensen geen maatregelen zijn getroffen, omdat zij «uit bezorgdheid en betrokkenheid» hebben gehandeld? <voetnoot nummer="2"/>
      </vraag>
      <vraag nummer="5">Hoe denkt u in de toekomst het lekken van informatie door politiemensen en andere overheidsfunctionarissen te voorkomen? Acht u waarschijnlijk dat daar vaker niet tegen zal worden opgetreden omdat functionarissen goede bedoelingen hebben? Zo ja, waarom? Zo nee, waarom niet? </vraag>
      <noten afkomstig="vraag">
         <noot nummer="1" datum="2000-06-14" bron="Haagsche Courant">Haagsche Courant, 14 juni 2000</noot>
         <noot nummer="2" documenttype="Handelingen">Handelingen II, Vergaderjaar 1999–2000, nr. 17, blz. 1249.</noot>
      </noten>
   </vragen>
   <antwoorden aantal="4">
      <antwoord nummer="1">Vanwege de ontstane onrust in de wijk heeft er op 28 oktober 1999 een bewonersbijeenkomst plaatsgevonden. Tijdens deze bijeenkomst is door bewoners gezegd dat «de politie tegen die pedofiel gewaarschuwd had». Dit vormde aanleiding voor de burgemeester van Rijswijk om de politie te verzoeken een onderzoek in te stellen naar de integriteit van het onderdeel Rijswijk van het regiokorps Haaglanden. Dit onderzoek had aanvankelijk een intern karakter, gericht op mogelijk plichtsverzuim, en is overgegaan in een strafrechtelijk onderzoek terzake van verdenking van schending ambtsgeheim. Uit het onderzoek is gebleken dat een medewerker van het regiokorps Haaglanden onvoldoende zorgvuldig is omgegaan met (oude) informatie uit politieregisters over betrokkene, overigens zonder deze buiten de politieorganisatie te brengen. Daarnaast is gebleken dat er een tweede medewerker, die door de eerste was geïnformeerd, politiële informatie over betrokkene in één geval naar buiten heeft gebracht. Of dit de bron is van de bedoelde geruchten is niet vastgesteld kunnen worden. </antwoord>
      <antwoord nummer="2">Ik heb bij die gelegenheid gezegd dat ik geen voorstander ben van maatregelen die de tendens van eigenrichting versterken. Ik voel daarom niets voor het informeren van de buurt over de komst van een zedendelinquent. In mijn brief aan de Tweede Kamer van 3 januari 2000 (TK 1999–2000, 26 800 VI, nr. 52) heb ik uiteengezet hoe de informatieverschaffing over pedoseksuele delinquenten zal moeten verlopen. Het Openbaar Ministerie is daarbij het aangewezen orgaan om de regie te voeren bij de informatieverstrekking, omdat het rekening kan houden met de bijzondere omstandigheden van het geval en de belangen van slachtoffers en (ex)delinquenten goed tegen elkaar kan afwegen. Daarnaast zal het Openbaar Ministerie ook informatie verstrekken aan de politie van de (toekomstige) verblijfplaats van de (ex)delinquent wanneer die in het kader van haar taak bij de handhaving van de rechtsorde aangewezen is en aan de burgemeester in die gevallen waarin dat in verband met de handhaving van de openbare orde is aangewezen. </antwoord>
      <antwoord nummer="4">Op grond van de onderzoeksresultaten heeft de hoofdofficier van justitie te Den Haag het niet opportuun geacht strafvervolging in te stellen. Aan die beslissing ligt ten grondslag dat te goeder trouw vanuit bezorgdheid en betrokkenheid is gehandeld. Bij de hoofdofficier van justitie bestond begrip voor de ontstane klemsituatie tussen enerzijds de plicht tot geheimhouding en anderzijds verantwoordelijkheidsgevoel voor het voorkomen van mogelijk ongewenst gedrag door de vermeende pedoseksuele delinquent. Daarnaast heeft de hoofdofficier van justitie de korpschef verzocht maatregelen te treffen om herhaling te voorkomen en de interne communicatie hierover te verbeteren. De betrokken politie-ambtenaren zijn inmiddels op hun gedrag aangesproken. </antwoord>
      <antwoord nummer="3 en 5">Ongeacht de motieven die daaraan ten grondslag hebben gelegen, is het onjuist dat informatie uit politieregisters aan een derde is verstrekt. In mijn brief aan de Tweede Kamer van 2 mei 2000 (TK 1999–2000, 26 800 VI, nr. 70) heb ik meegedeeld dat in de tweede helft van dit jaar zal worden bezien op welke wijze en op basis van welke gegevens een betrouwbaar overzicht kan worden verkregen (en behouden) van de tot een vrijheidsbenemende sanctie veroordeelde pedoseksuele delinquenten. Vervolgens zullen de dossiers worden geselecteerd waarbij informatieverschaffing geïndiceerd is. Er zal door het Openbaar Ministerie een protocol worden gemaakt aan de hand waarvan voor elk dossier een informatieplan wordt opgesteld. Ook zal er per geval een risicoanalyse worden gemaakt, aan de hand waarvan kan worden bepaald of instanties als de politie en de burgemeester moeten worden geïnformeerd. Hiermee wordt het maken van duidelijke afspraken tussen Openbaar Ministerie en politie en burgemeester en helderheid over de te volgen procedure bevorderd. Wanneer politiemensen en andere functionarissen zich niet houden aan de gemaakte afspraken zal hiertegen worden opgetreden. Het heeft in het onderhavige geval niet tot strafrechtelijk optreden geleid, de betrokken functionarissen zijn intern wel op hun gedrag aangesproken. </antwoord>
      <noten afkomstig="antwoord"/>
   </antwoorden>
</kvr>
