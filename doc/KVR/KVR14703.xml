<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over het overlijden van de Bulgaar K. Savov. (Ingezonden 23 oktober 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14703
</item>
         <item attribuut="Inhoud">Vragen over de omstandigheden van het overlijden van de (aangehouden) Bulgaar K. Savov en de rol van een bepaalde Officier van Justitie in het onderzoek naar die omstandigheden.</item>
         <item attribuut="Rubriek">Staats- en bestuursrecht (Grondrechten) Welzijn (Vreemdelingen en asielzoekers)</item>
         <item attribuut="Trefwoorden">Mensenrechten Vreemdelingen</item>
         <item attribuut="Vindplaats">Kamervragen met antwoord 2001-2002, nr. 342, Tweede Kamer</item>
         <item attribuut="Vraagnr_bij_indiening">2010201310</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2001-12-04</item>
         <item attribuut="Datum_indiening">2001-10-23</item>
         <item attribuut="Document-id">KVR14703</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="713" allpagenumbers="713 714" vetnummer="2010201310" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14703" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="342" onderwerp="" indiendatum="2001-10-23">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="4 december 2001), zie Aanhangs Handelingen nr. 253, vergaderjaar 2001–2002">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van de berichtgeving over het overlijden van de Bulgaar K. Savov? <voetnoot nummer="1"/>
      </vraag>
      <vraag nummer="2">Kunt u bevestigen dat de Officier van Justitie die de opdracht gaf tot het instellen van een onderzoek door de Rijksrecherche naar de gang van zaken rond de aanhouding van de heer Savov en diens overlijden dezelfde is als degene die de opdracht heeft gegeven tot arrestatie door een arrestatieteam? Zo ja, vindt u dit juist, nu er op deze manier immers sprake kan zijn van tegengestelde belangen? </vraag>
      <vraag nummer="3">Kunt u bevestigen dat de familie van de overledene nimmer door de Officier van Justitie is geïnformeerd omtrent de uitkomsten van het onderzoek door de Rijksrecherche? Vindt u dit juist? </vraag>
      <vraag nummer="4">Klopt het dat de Officier van Justitie het Rijksrecherche-onderzoek heeft afgesloten voordat de resultaten van de autopsie bekend waren? Is in dat geval het Rijksrecherche-onderzoek wel compleet? Wat is uw oordeel hierover? </vraag>
      <vraag nummer="5">Hoe valt het te verklaren dat het hart van de heer Savov in Nederland is gecremeerd, terwijl het OM wist dat de Bulgaarse autoriteiten meermalen hadden gevraagd om dit aan hen ter beschikking te stellen voor onderzoek? </vraag>
      <vraag nummer="6">Moeten er geen nadere regels worden gesteld, bijvoorbeeld in de vorm van een protocol, waarin precies wordt vastgelegd hoe te handelen in dit soort zaken? Zo neen, waarom niet? </vraag>
      <noten afkomstig="vraag">
         <noot nummer="1" datum="2001-10-4" bron="De Telegraaf, 2 augustus jl.; Spits">De Telegraaf, 2 augustus jl.; Spits, 4 oktober 2001</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De toestemming voor de inzet van het arrestatieteam – en niet voor de aanhouding van betrokkene – is verleend door de toenmalige wnd. hoofdofficier van justitie te Middelburg die later de opdracht heeft gegeven om een rijksrechercheonderzoek in te stellen. De toestemming voor de inzet van het arrestatieteam, gericht op de aanhouding van de bankovervallers, is van een geheel andere orde dan de opdracht tot het rijksrechercheonderzoek dat enerzijds tot doel had te onderzoeken of bij het optreden van het ingezette arrestatieteam strafbare feiten zijn gepleegd en anderzijds inzicht te verschaffen in de besluitvorming tot aanhouding van betrokkene. Ook is de uiteindelijke beslissing om geen strafvervolging in te stellen niet genomen door de genoemde toenmalige wnd. hoofdoffiicier van justitie, maar door de toenmalige hoofdofficier van justitie te Middelburg op basis van een advies van een (andere) officier van justitie. Gezien het voorgaande, meen ik dat er geen sprake is van tegengestelde belangen. Wellicht ten overvloede wijs ik erop dat de besluitvorming met betrekking tot de inzet van de rijksrecherche tegenwoordig op een andere wijze plaatsvindt, onder andere door de instelling van de coördinatiecommissie rijksrecherche (zie onder meer kamerstukken II 1999/2000, 26 084, nr. 5). Hierdoor wordt de schijn van betrokkenheid of belangenverstrengeling voorkomen. </antwoord>
      <antwoord nummer="3">De officier van justitie heeft de familie van de overledene inderdaad niet over de uitkomsten van het rijksrechercheonderzoek geïnformeerd. Dit is mede uit een oogpunt van slachtofferbeleid onjuist. Bij brief van 20 september 2001 heeft het College van procureurs-generaal de Nederlandse advocaat die de belangen van de weduwe van de overledene behartigt, op de hoogte gesteld van de gang van zaken. Het College heeft bij brief van 15 oktober 2001 aan de weduwe meegedeeld dat het verdriet dat haar is aangedaan door en na het overlijden van haar man, wordt betreurd. Thans is overleg gaande met de Nederlandse advocaat van de weduwe over een financiële compensatie voor de kosten van de lijkbezorging en het gederfde levensonderhoud. Overigens heeft de toenmalige Nederlandse consul in Bulgarije, namens de Nederlandse regering, op 21 oktober 1997 een gesprek gehad met het hoofd van de consulaire afdeling van het Bulgaarse Ministerie van Buitenlandse Zaken en tijdens dit gesprek toegezegd de Bulgaarse autoriteiten te voorzien van alle relevante informatie en documentatie met betrekking tot het overlijden van de heer Savov. Ik heb de Bulgaarse autoriteiten, mede ten behoeve van de nabestaanden van de heer Savov, al dan niet via het Ministerie van Buitenlandse Zaken, onder andere bij brieven van 7 december 1998, 13 januari 1999 en 14 december 1999, geïnformeerd over (de uitkomsten van) het rijksrechercheonderzoek en het onderzoek door het Gerechtelijk Laboratorium (thans het Nederlands Forensisch Instituut). </antwoord>
      <antwoord nummer="4">Het is juist dat het rijksrechercheonderzoek in opdracht van het openbaar ministerie is afgesloten voordat het rapport van de gerechtelijke sectie bekend was. De patholoog heeft aan de rijksrecherche zijn voorlopige sectiebevindingen ter hand gesteld, die in het proces-verbaal zijn opgenomen. Het proces-verbaal was daarmee op het moment van sluiting compleet. Dit is overeenkomstig de gebruikelijke gang van zaken bij secties. In de praktijk wijken de voorlopige sectiebevindingen vrijwel nooit af van de definitieve. De officier van justitie zag, na lezing van het definitieve sectierapport, geen aanleiding voor een nader – aanvullend- onderzoek door de rijksrecherche. Het is overigens niet ongebruikelijk dat het sectierapport – dat vaak pas na enkele weken gereed is – ontvangen wordt na sluiting van het proces-verbaal. Dit is ook niet bezwaarlijk, omdat het openbaar ministerie altijd de mogelijkheid heeft om op basis van de definitieve bevindingen in het sectierapport, mochten die afwijken van de voorlopige bevindingen, de politie opdracht te geven om een aanvullend onderzoek in te stellen. In deze zaak heeft het openbaar ministerie op basis van het door de rijksrecherche opgemaakte proces-verbaal en het nadien binnengekomen sectierapport, de beslissing genomen om geen vervolging in te stellen. </antwoord>
      <antwoord nummer="5">Tijdens de sectie is het hart van de overledene voor nader onderzoek uit het stoffelijk overschot genomen. Op 5 januari 1998 is het sectieverslag toegestuurd aan het openbaar ministerie. In dit verslag is vermeld dat onder andere het hart is bewaard en dat dit zonder tegenbericht na zes maanden zou worden vernietigd. Het hart is vervolgens in juli 1998, dat wil zeggen na het verstrijken van de gebruikelijke bewaartermijn van zes maanden, gecremeerd. Bij brief van 17 februari 1998 heeft het Ministerie van Buitenlandse Zaken mij een kopie toegezonden van een nota van 26 januari 1998 van de Bulgaarse ambassade, waarin om informatie over het ontbreken van het hart is gevraagd alsmede is verzocht het hart alsnog toe te sturen aan de Bulgaarse autoriteiten. Vervolgens heb ik bij brief van 14 mei 1998 het openbaar ministerie hiervan in kennis gesteld. Dit heeft helaas niet geleid tot een actie om crematie van het hart te voorkomen. In de genoemde brief van 15 oktober 2001 heeft het College hiervoor excuses aangeboden aan de weduwe van betrokkene. Toen naderhand bleek dat op het Nederlands Forensisch Instituut nog materiaal van het hart van betrokkene na de crematie was achtergebleven, is dit opgevraagd en bij brief van 9 oktober 2000 aan het Bulgaarse Ministerie van Justitie toegezonden </antwoord>
      <antwoord nummer="6" voetnoot="1">Voor het antwoord op deze vraag verwijs ik naar de op 22 mei 2001 gegeven antwoorden op de vragen van het lid Dittrich (D66) inzake de benadering door het openbaar ministerie van nabestaanden van slachtoffers van geweldsmisdrijven en van verkversslachtoffers, en met name naar het antwoord op de vragen 4 en 6 <voetnoot nummer="1"/>. Hieruit blijkt onder meer dat in het kader van het kwaliteitssysteem van het Nederlands Forensisch Instituut een protocol is opgesteld dat de werkwijze beschrijft van het bewaren van weefsels en organen of orgaandelen verkregen tijdens een gerechtelijke sectie. De uitgenomen weefsels worden gedurende zes maanden na het verschijnen van het sectierapport bewaard, terwijl een zeer kleine hoeveelheid van al het uitgenomen materiaal voor een periode van vijf jaar wordt bewaard ten behoeve van eventueel gewenst nader onderzoek in het kader van de waarheidsvinding (bijvoorbeeld contra-expertise). Al het materiaal dat niet wordt vrijgegeven na de sectie blijft in principe in beslaggenomen en heeft de status van «stukken van overtuiging» (bewijsmateriaal). Na bovengenoemde termijnen wordt het materiaal, conform de regels die daarvoor ook voor ziekenhuizen gelden, vernietigd. Op dit moment wordt door het Nederlands Forensisch Instituut in samenwerking met onder meer het openbaar ministerie een brochure ontwikkeld over de gerechtelijke sectie die aan de nabestaanden kan worden uitgereikt, zodat ze op de hoogte zijn van deze procedure. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1250" documentjaargang="2000-2001">Aanhangsel Handelingen, nr. 1250, vergaderjaar 2000–2001.</noot>
      </noten>
   </antwoorden>
</kvr>
