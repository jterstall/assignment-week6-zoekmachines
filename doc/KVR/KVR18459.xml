<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kortenhorst (CDA) aan de staatssecretaris van Defensie over het functioneren van het Sperwer-systeem. (Ingezonden 8 juli 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18459
</item>
         <item attribuut="Inhoud">Vragen naar aanleiding van een bericht in de Volkskrant over de crash van een Sperwer, eerder vertoonde mankementen, mogelijke kostenoverschrijding ten opzichte van de oorspronkelijke begroting, en de relatie met de ontwikkeling van het Unmanned Aerial Vehicles systeem (UAV-systeem). Deze vragen dienen ter aanvulling van eerdere vragen terzake van het lid Van Beek, ingezonden 4 juli 2003.</item>
         <item attribuut="Rubriek">Rijksbegrotingen (Defensie) Veiligheidsbeleid en defensie (Landmacht) Veiligheidsbeleid en defensie (Militair materieel) Verkeer, vervoer en waterstaat (Vliegveiligheid)</item>
         <item attribuut="Trefwoorden">Landmacht Militaire vliegtuigen Rijksbegroting Defensie Vliegveiligheid</item>
         <item attribuut="Vindplaats">Kamervragen met antwoord 2002-2003, nr. 1870, Tweede Kamer</item>
         <item attribuut="Vraagnr_bij_indiening">2020314620</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="CDA">Kortenhorst</persoon>
         </item>
         <item attribuut="Datum_reaktie">2003-09-03</item>
         <item attribuut="Datum_indiening">2003-07-08</item>
         <item attribuut="Document-id">KVR18459</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3929" allpagenumbers="3929 3930" vetnummer="2020314620" code="0203tkkvr1870" lopendefooter="Tweede Kamer, vergaderjaar 2002–2003, Aanhangsel" filenaam="KVR18459" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1870" onderwerp="" indiendatum="2003-07-8">
         <vrager partij="CDA" oorsprong="parlement">Kortenhorst</vrager>
         <vraagt-aan>de staatssecretaris van Defensie</vraagt-aan>
      </vraagdata>
      <antwoorddata antwoorddatum="2003-09-3">
         <antwoorder functie="staatssecretaris" ministerie="Defensie">Van der Knaap</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is de precieze toedracht geweest van de crash van een Sperwer, een onbemand spionagevliegtuig van de Koninklijke Landmacht? <voetnoot nummer="1"/>Klopt het dat het gecrashte toestel total loss is? </vraag>
      <vraag nummer="2">Klopt het dat bij een oefening met de Sperwer in Duitsland eerder een toestel in een bomenrij terecht kwam omdat het plotseling alle contact met de satelliet verloor? Welke technische storingen betrof het? </vraag>
      <vraag nummer="3">Wordt nu opnieuw een vliegverbod voor de Sperwer ingesteld, terwijl het verbod van zes maanden juist recentelijk opgeheven was? Is het systeem thans wel of niet te beschouwen als volledig operationeel? Zo neen, wat zijn thans nog de bestaande problemen? Welke acties lopen er en wat is hiervoor aan geldmiddelen nodig? Is hiervoor een begrotingspost voorzien? </vraag>
      <vraag nummer="4">Is er in dit project een kostenoverschrijding ten opzichte van de oorspronkelijke begroting? Zo ja, hoe groot is deze? </vraag>
      <vraag nummer="5">In hoeverre bestaat er een relatie tussen dit systeem en het bij de Koninklijke Luchtmacht in ontwikkeling zijnde Unmanned Aerial Vehicles (UAV-)systeem? Wat zijn de overwegingen om al dan niet naar een integratie van projecten en/of betrokken militaire eenheden te gaan werken? Hoe succesvol ontwikkelt het UAV-systeem zich? Spelen daar ook technische of anderszins problemen welke leiden tot afwijkingen van de oorspronkelijke begroting en de oorspronkelijke planning? Zo ja, kunt u die afwijkingen beschrijven, alsmede de maatregelen die thans hier in relatie mee staande worden voorzien? Wanneer kan een situatie ontstaan waarbij het beter wordt om af te stappen van dit project en over te gaan op kopen van de plank? </vraag>
      <noten afkomstig="vraag">
         <noot nummer="1" datum="2003-07-2" bron=", de Volkskrant" titel="Sperwer krijgt vliegverbod na mislukte landing">«Sperwer krijgt vliegverbod na mislukte landing», de Volkskrant, 2 juli 2003</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Van Beek, ingezonden 4 juli 2003. </toelichting>
   <antwoorden aantal="5">
      <antwoord nummer="1" voetnoot="1">Zie het antwoord op vraag 1 van het lid Van Beek. <voetnoot nummer="1"/>
      </antwoord>
      <antwoord nummer="2" voetnoot="1">Zie de beantwoording op vraag 1 van het lid Van Beek. <voetnoot nummer="1"/>
      </antwoord>
      <antwoord nummer="3">Zoals gebruikelijk in de luchtvaart hebben de twee recente incidenten aanleiding gegeven tot het instellen van een tijdelijke vliegstop en een onderzoek. Uit het initiële onderzoek te velde kwam naar voren dat beide voorvallen met relatief eenvoudige preventieve maatregelen zoals reparatie van de navigatieapparatuur en extra controlepunten in de vouwprocedure van de landingsparachute kunnen worden voorkomen. Na dit onderzoek en het doorvoeren van de genoemde maatregelen kon na beide incidenten de vliegoefening de volgende dag met andere toestellen weer worden voortgezet. De leverancier is gevraagd inzake de oorzaak van het defect raken van de navigatieapparatuur met een technisch verbetervoorstel te komen. Na het ontwikkeltraject dat werd gevolgd door de «vliegveilig» verklaring van de configuratie (typecertificering), doorloopt het Sperwer-systeem sinds vorig jaar een opwerkperiode waarbij in het dagelijks gebruik nog (technische) onvolkomenheden kunnen optreden. Een dergelijke «inleer»-effect is gebruikelijk bij de introductie van nieuwe vliegtuigtypen in een op te richten organisatie en doet zich ook voor bij de invoering van de Sperwer. Afhankelijk van de complexiteit van de toegepaste technologie kan zo’n aanloopfase enige jaren duren. Voor het Sperwer systeem wordt rekening gehouden met een «inleer»-effect dat doorloopt tot 2005. Het systeem is daardoor in formele zin niet volledig operationeel. In de praktijk zal het systeem evenwel in deze periode operationeel ingezet kunnen worden, al zal dan wel sprake zijn van operationeel maatwerk. Deze werkwijze wordt ook toegepast bij andere landen die gebruik maken van UAV’s. Vanaf medio 2004 zal uitzending van de eenheid mogelijk zijn. Technische modificaties die als gevolg van technische onvolkomenheden noodzakelijk zijn en onder de garantievoorwaarden vallen, worden kosteloos door de leverancier uitgevoerd. De overige technische modificaties worden, zoals gebruikelijk bij ingevoerde wapensystemen, uit de materiële exploitatie bekostigd. </antwoord>
      <antwoord nummer="4">In de Defensiebegroting voor 2002 werd voor het Sperwer-project een projectomvang van 84,3 miljoen (prijspeil 2001) geraamd. In het financiële jaarverslag Defensie over 2002 is gemeld dat de projectomvang 91,8 miljoen (prijspeil 2002) bedraagt. Dit voorjaar is de projectomvang ten gevolge van budgettaire redenen teruggebracht tot 87,8 miljoen (prijspeil 2002). De stijging ten opzichte van de begroting 2002 is veroorzaakt door een aanpassing aan het prijspeil en diensten die door de leverancier geleverd zijn. </antwoord>
      <antwoord nummer="5">Er bestaat geen relatie tussen het tactische UAV-systeem Sperwer en het strategische «Medium Altitude Long Endurance» (MALE) UAV-systeem. Het MALE UAV-project is gebaseerd op door de EU en de Navo gedefinieerde behoeftes. In tegenstelling tot een tactisch UAV-systeem wordt een MALE UAV-systeem ingezet op het strategische niveau van militaire inzet en heeft het een continentaal bereik. Qua inzetmogelijkheden, taakstelling, vluchtprestaties en technologie voorziet de Sperwer op generlei wijze in de MALE UAV-behoefte van Nederland en Frankrijk, de EU en de Navo. Om deze reden is integratie van projecten of betrokken militaire eenheden niet zinvol. Realisatie van de MALE UAV-capaciteit verloopt via een gefaseerd traject. Het Defensie Materieel Proces staat garant voor die gefaseerde aanpak, waarbij u over de te maken keuzes met brieven wordt geïnformeerd. Door beide landen is inmiddels gemeenschappelijk de initiële operationele behoefte gedefinieerd. Naar verwachting zal de behoeftestelling (A-brief) na het zomerreces van dit jaar aan de Kamer worden aangeboden. Thans treffen beide landen gezamenlijk voorbereidingen voor de volgende projectfase, zijnde de «Feasibility Study»-fase. De samenwerking bij de voorbereidingen verloopt voorspoedig. Er doen zich geen afwijkingen ten opzichte van de oorspronkelijke begroting en planning voor. Het DMP geeft aan dat de afweging die leidt tot de keuze van een of meerdere kandidaatsystemen in de studiefase van een project plaats heeft. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1869" documentjaargang="2002-2003">Aanhangsel Handelingen, nr. 1869, vergaderjaar 2002–2003.</noot>
      </noten>
   </antwoorden>
</kvr>
