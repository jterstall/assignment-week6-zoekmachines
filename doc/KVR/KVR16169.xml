<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Mosterd, Rietkerk en Schreijer-Pierik (allen CDA) aan de ministers van Justitie, van Onderwijs, Cultuur en Wetenschappen en van Binnenlandse Zaken en Koninkrijksrelaties over bedreiging en bescherming van BPRC-medewerkers. (Ingezonden 12 juli 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16169
</item>
         <item attribuut="Inhoud">Vragen naar aanleiding van het lastigvallen van medewerkers van het Biomedical Primate Research Centre (BPRC), zowel op het werk als privé.</item>
         <item attribuut="Rubriek">Criminaliteit en openbare orde (Veiligheid) Natuur (Dierenbescherming) Wetenschap en technologie (Onderzoeksinstituten)</item>
         <item attribuut="Trefwoorden">Dierproeven Onderzoeksinstituten Openbare orde en veiligheid</item>
         <item attribuut="Vindplaats">Kamervragen met antwoord 2001-2002, nr. 1580, Tweede Kamer</item>
         <item attribuut="Vraagnr_bij_indiening">2010212630</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Mosterd</persoon>
            <persoon partij="CDA">Rietkerk</persoon>
            <persoon partij="CDA">Schreijer-Pierik</persoon>
         </item>
         <item attribuut="Datum_reaktie">2002-09-02</item>
         <item attribuut="Datum_indiening">2002-07-12</item>
         <item attribuut="Document-id">KVR16169</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3353" allpagenumbers="3353 3354" vetnummer="2010212630" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16169" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1580" onderwerp="" indiendatum="2002-07-12">
         <vrager partij="CDA" oorsprong="parlement">Mosterd</vrager>
         <vrager partij="CDA" oorsprong="parlement">Rietkerk</vrager>
         <vrager partij="CDA" oorsprong="parlement">Schreijer-Pierik</vrager>
         <vraagt-aan>de ministers van Justitie, van Onderwijs, Cultuur en Wetenschappen en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-09-2">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kan op grond van de Wet bescherming persoonsgegevens afdoende worden opgetreden tegen het met foto en adres tonen van medewerkers van het Biomedical Primate Research Centre (BPRC) <voetnoot nummer="1"/>op sites en gebeurt dit ook? </vraag>
      <vraag nummer="2">Zal de politie er, gelet op de ernst van de geuite bedreigingen, actief en preventief op toezien dat medewerkers van het BPRC niet meer worden lastiggevallen bij het uitoefenen van hun taak? </vraag>
      <vraag nummer="3">Zijn er maatregelen getroffen die in uw ogen tot resultaat hebben dat de medewerkers van het BPRC op hun werk en privé voldoende beschermd zijn tegen acties van dierenactivisten? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1281" documentjaargang="2001-2002">Aanhangsel Handelingen, nr. 1281, vergaderjaar 2001–2002.</noot>
      </noten>
   </vragen>
   <antwoorden aantal="2">
      <antwoord nummer="1">De (toenmalige) minister van Justitie heeft in antwoorden op eerdere vragen (Aanhangsel Handelingen, Tweede Kamer, vergaderjaar 2001–2002, nr. 1378) meegedeeld dat hij het niet aanvaardbaar acht dat medewerkers van het BPRC met foto en adres op internet zijn getoond. Hij heeft daarbij aangegeven dat dit gegeven door hem onder de aandacht is gebracht van het College bescherming persoonsgegevens (verder: College), de onafhankelijke toezichthouder op de naleving van de Wet bescherming persoonsgegevens (verder: Wbp). Het College heeft als toezichthouder de bevoegdheid om een onderzoek in te stellen naar de wijze waarop ten aanzien van gegevensverwerking toepassing wordt gegeven aan het bepaalde bij of krachtens deze wet. Het College is krachtens artikel 61, vierde lid, van de Wbp, bevoegd tot toepassing van bestuursdwang teneinde het verlenen van medewerking aan zijn ambtenaren die een dergelijk onderzoek uitvoeren, af te dwingen. Indien naar het oordeel van het College in strijd wordt gehandeld met de bij of krachtens de Wbp gestelde verplichtingen is het College krachtens artikel 65 van de Wbp eveneens bevoegd tot toepassing van bestuursdwang. Gezien het voorgaande ben ik van oordeel dat op basis van de Wbp in beginsel adequaat kan worden opgetreden. Het College ziet echter vooralsnog geen aanleiding in deze kwestie op te treden. Bij een verkennend onderzoek door het College werden diverse websites aangetroffen over het onderwerp. Enkelen bevatten een lijst met medewerkers van het BPRC, waarvan één van een niet-anonieme stichting en één van een anonieme eigenaar. De lijst op de site van de niet-anonieme stichting bevatte echter geen foto’s meer, aangezien – blijkens mededelingen op de site – het bestuur van de stichting langs civielrechtelijke weg werd gedwongen deze te verwijderen. Er werd daarbij een beroep gedaan op de voorwaarden van de overeenkomst met de provider. Het College heeft één internetsite aangetroffen waarop wel foto’s van personen waren geplaatst van wie gesteld werd dat zij in het proefdiercentrum BPRC werken, met daarbij een naam en een e-mailadres van het BPRC. De site was niet gemaakt door een bepaalde actiegroep of organisatie, maar door een anonieme «dierenvriend». Daardoor zal het naar verwachting moeilijk zijn om te achterhalen wie de persoonsgegevens openbaar heeft gemaakt op de internetsite. Een complicerende factor is daarbij dat de vestigingsplaats van de verantwoordelijke niet bekend is, terwijl dat gegeven op grond van artikel 4 van de Wbp mede bepalend is voor de toepasselijkheid van de Wbp. Op de bewuste site is niets te vinden dat wijst op aansporing tot illegaal of crimineel gedrag; er is alleen sprake van het verzenden van e-mail. Het College heeft geen klacht(en) ontvangen van één of meer van de betrokkenen. Mocht in deze situatie verandering komen, dan zal het College alsnog overwegen op te treden. Overigens biedt ook de provider van de site waarop de foto’s zijn geplaatst via een speciale pagina op haar site de mogelijkheid om misbruik te melden. Daardoor kan de bezoeker van een site de provider melden dat die site naar de mening van de bezoeker niet voldoet aan de algemene voorwaarden wegens laster, racisme, schending van auteursrecht, etcetera. Gelet ook op het resultaat bij de niet-anonieme website, kan een dergelijke actie door de betrokkenen zelf op meer directe wijze effectief zijn en daardoor in eerste instantie uitkomst bieden in dergelijke gevallen. </antwoord>
      <antwoord nummer="2 en 3">(Gecombineerd antwoord op vraag 2 en 3) Met de betrokken medewerkers van het BPRC heeft de politie intensief contact. Zodra de politie een melding ontvangt van een medewerker van het BPRC, wordt hierop gereageerd; men gaat direct ter plaatse, inspecteert de woonomgeving, doet zo nodig buurtonderzoek en stelt sporen veilig ten behoeve van onderzoek. Elke melding wordt geregistreerd. Daarnaast heeft de politie, in overleg met de medewerkers van het BPRC, justitie en bestuur, voorzorgsmaatregelen getroffen. Deze behelzen bijvoorbeeld extra toezicht in en om de woonomgeving van betrokkenen (onder meer verscherpte surveillance ten aanzien van de leidinggevenden) en regelmatig overleg over BPRC-kwesties binnen de betrokken regio’s. Ook heeft de politie regelmatig contact met de leiding van het BPRC over incidenten. Ik acht deze maatregelen vooralsnog voldoende. </antwoord>
      <noten afkomstig="antwoord"/>
   </antwoorden>
</kvr>
