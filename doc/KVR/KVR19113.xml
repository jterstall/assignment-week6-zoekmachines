<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders en Fierens (beiden PvdA) aan de minister voor Ontwikkelingssamenwerking over een mogelijk hoofdstuk in VN-rapport inzake plunderingen in Congo. (Ingezonden 15 december 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19113
</item>
         <item attribuut="Inhoud">Vragen over de mogelijke rol van de Rwandese regering bij de plunderingen in Congo.</item>
         <item attribuut="Rubriek">Internationale betrekkingen (Overig) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Congo Openbare orde en veiligheid Rwanda</item>
         <item attribuut="Vindplaats">Kamervragen met antwoord 2003-2004, nr. 505, Tweede Kamer</item>
         <item attribuut="Vraagnr_bij_indiening">2030404840</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="PvdA">Koenders</persoon>
            <persoon partij="PvdA">Fierens</persoon>
         </item>
         <item attribuut="Datum_reaktie">2003-12-16</item>
         <item attribuut="Datum_indiening">2003-12-15</item>
         <item attribuut="Document-id">KVR19113</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1075" allpagenumbers="1075 1076" vetnummer="2030404840" code="0304tkkvr505" lopendefooter="Tweede Kamer, vergaderjaar 2003–2004, Aanhangsel" filenaam="KVR19113" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="505" onderwerp="" indiendatum="2003-12-15">
         <vrager partij="PvdA" oorsprong="parlement">Koenders</vrager>
         <vrager partij="PvdA" oorsprong="parlement">Fierens</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2003-12-16">
         <antwoorder functie="minister" ministerie="Ontwikkelingssamenwerking">Van Ardenne-van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van het feit dat een – nog ongepubliceerd – hoofdstuk van een VN-rapport over plunderingen in Congo de rol van de Rwandese regering in buurland Congo aan de kaak stelt? <voetnoot nummer="1"/>
      </vraag>
      <vraag nummer="2">Hoe schat u deze uitgelekte informatie in en wat betekent dit voor het Nederlandse beleid ten aanzien van Rwanda? </vraag>
      <vraag nummer="3">Bent u bereid de Rwandese regering op haar door het hoofdstuk van het VN-rapport toegedichte rol aan te spreken? Zo neen, waarom niet? </vraag>
      <vraag nummer="4">Welke mogelijkheden ziet u om, indien de informatie op waarheid berust, maatregelen te nemen tegen de ondermijnende activiteiten van de Rwandese regering? </vraag>
      <vraag nummer="5">Hoe beoordeelt u de gesuggereerde reden van niet-bekendmaking van het betreffende hoofdstuk, namelijk bemoeilijking van het vredesproces? </vraag>
      <vraag nummer="6">Bent u van oordeel dat landen die een actieve (ontwikkelings)relatie met Rwanda onderhouden op de hoogte gesteld moeten worden van het gehele VN-rapport? </vraag>
      <vraag nummer="7">Wat betekent deze informatie voor de activiteiten van MONUC in Congo, mede gezien de plunderingen die de voortdurende vijandigheden financieren en de regio blijven destabiliseren? </vraag>
      <vraag nummer="8">Bent u bereid deze vragen met spoed te beantwoorden, zodat de antwoorden bij voorkeur beschikbaar zijn vóór het debat over de begrotingsbehandeling? </vraag>
      <noten afkomstig="vraag">
         <noot nummer="1" datum="2003-12-11" bron="De Volkskrant" titel="Geheim VN-rapport: Rwanda bewapent vijand in Congo">De Volkskrant, 11 december 2003: «Geheim VN-rapport: Rwanda bewapent vijand in Congo»</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ik heb zelf inmiddels eveneens toegang kunnen krijgen tot de betrokken informatie. De inhoud van het uitgelekte hoofdstuk baart zeker zorgen, gezien de verontrustende informatie over acties die in zouden gaan tegen herstel van vrede, veiligheid, staatsgezag en ontwikkeling in de regio. Daar teken ik tegelijkertijd bij aan dat een van de redenen om de betreffende informatie en beweringen in een geheim hoofdstuk op te nemen, volgens dezerzijds verkregen inlichtingen te maken heeft met twijfels aangaande de hardheid van die informatie. Navraag bij verschillende bij de Veiligheidsraad betrokken EU-partners en bij de International Crisis Group – die onder andere briefings over de Grote Meren heeft verzorgd voor de Veiligheidsraad en als een autoriteit geldt op het gebied van ontwikkelingen in de regio – laat zien dat zij die twijfels delen. Zo zijn zij onder meer van mening, deels op basis van eigen informatie, dat beweringen over steun van Rwanda aan een nieuwe rebellie in de Kasai niet gestaafd kunnen worden. Hetzelfde geldt ten aanzien van manipulatie door Rwanda van de ex-FAR/Interahamwe en ten aanzien van wapenleveranties. Desondanks biedt het hoofdstuk voldoende redenen om kritisch naar de rol van Rwanda, maar ook van de DRC en Uganda te kijken. Tevens is het zaak een zo goed mogelijk inzicht te krijgen in de bewijsvoering van het geheime hoofdstuk. In dit verband verwijs ik naar de ervaringen met een eerder rapport van het Panel, waarin beschuldigingen aan het adres van Martinair werden geuit die vervolgens onjuist bleken. Daarom heb ik inmiddels stappen ondernomen om nader inzicht te verwerven in de in het hoofdstuk verstrekte informatie. Daarbij maak ik gebruik van de mij daartoe ter beschikking staande kanalen, waaronder de VN en MONUC. Voorts heb ik de VN verzocht om de drie betrokken landen een gedetailleerde reactie te vragen op het rapport van het VN-panel, waaronder het geheime deel. </antwoord>
      <antwoord nummer="3">Inmiddels heb ik onze ambassades in de drie meest betrokken landen instructie gegeven mijn verontrusting in duidelijke bewoordingen over te brengen. Daarbij heb ik de landen verzocht hun visie aangaande de informatie in het geheime hoofdstuk, maar ook de rest van het rapport te berde te brengen. </antwoord>
      <antwoord nummer="4">Indien vast zou komen te staan dat partnerlanden van Nederland, waaronder Rwanda, zich inderdaad bezig houden met illegale exploitatie van grondstoffen en wapenhandel in de DRC en daarmee de processen gericht op vrede en veiligheid doelbewust in gevaar hebben gebracht, zal dat directe gevolgen hebben voor de bilaterale relaties. In dit verband verwijs ik ook naar de ontwikkelingsrelaties met Eritrea en Ethiopië die als gevolg van de grensoorlog een tijd lang bevroren zijn geweest. Het bovenstaande is eveneens in de onder vraag 3 vermelde démarches opgenomen. </antwoord>
      <antwoord nummer="5">Er is sprake van een duidelijke en positieve ontwikkeling in het gehele vredesproces. Hiervan getuigen recent onder meer wederzijdse bezoeken van de ministers van Buitenlandse Zaken van de DRC en Rwanda, de aankondiging van herstel van de diplomatieke relaties tussen beide landen en de tijdens de laatste AVVN door de DRC, Rwanda en Uganda afgelegde verklaring van goed nabuurschap. Ook het regeringsteam in de DRC waarvan oude tegenstanders tezamen deel uitmaken, maakt vorderingen in de onderlinge samenwerking. Maar dit proces is kwetsbaar, en het is in niemands belang dit in gevaar te brengen. Ik begrijp dat vrees bestond dat de informatie in het betreffende hoofdstuk zou kunnen leiden tot verkrampte reacties bij de erin vermelde partijen, mede gelet op de eerder geschetste twijfels over de hardheid van de informatie, en dat dit terugslag in het vredesproces zou brengen. Anderzijds leert ervaring dat dergelijke informatie moeilijk binnenskamers blijft. </antwoord>
      <antwoord nummer="6">Mede gelet op mijn laatste opmerking onder vraag 5 ten aanzien van de moeilijkheid dergelijke informatie binnenkamers te houden, maar ook om speculatie over de uitgelekte inhoud te voorkomen, zijn er goede redenen voor bredere verspreiding van het volledige rapport. Dan kan ook een discussie plaatsvinden over de hardheid van veel van de informatie in het geheime hoofdstuk. </antwoord>
      <antwoord nummer="7">Binnen haar huidige mandaat, dat is vastgesteld door de Veiligheidsraad op 25 juli 2003, is MONUC ten principale verantwoordelijk voor de vrijwillige ontwapening en demobilisatie van gewapende groeperingen in de DRC, waaronder de ex-FAR/Interahamwe en waarneming van illegale activiteiten zoals wapenhandel. Dit mandaat blijft onverminderd van kracht. De capaciteit van MONUC voor haar waarnemingstaken is evenwel beperkt. Nederland zet zich al langere tijd in om deze capaciteit te versterken. De verwachting is dat SGVN Kofi Annan in lijn met aanbevelingen terzake in het Panel-rapport, met voorstellen zal komen voor een versterkt monitoringmechanisme. Daarnaast heeft de SGVN aangekondigd te onderzoeken op welke wijze het VN-systeem de illegale exploitatie kan adresseren. Daarbij zou gedacht worden aan initiatieven om de wetgeving in betrokken landen in orde te brengen en deze landen institutionele steun te bieden bij het beheer en de exploitatie van hun bodemschatten. </antwoord>
      <antwoord nummer="8">Ja. </antwoord>
      <noten afkomstig="antwoord"/>
   </antwoorden>
</kvr>
