<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GL) aan de ministers van Justitie en van Binnenlandse Zaken en Koninkrijksrelaties over het aantal telefoontaps in de jaren negentig. (Ingezonden 15 april 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18086
</item>
         <item attribuut="Inhoud">Vragen over de (landelijke) registratie van opsporingsmethoden, waaronder telefoontaps. In zijn antwoord verwijst minister Donner (Jus) naar een eerdere Kamevraag terzake van hetzelfde Kamerlid (Aanhangsel van de Handelingen II, 2002-2003).</item>
         <item attribuut="Rubriek">Communicatie, media en informatievoorziening (Telecommunicatie) Strafrecht en strafprocesrecht (Dwangmiddelen) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Dwangmiddelen Opsporingen Telefonie</item>
         <item attribuut="Vindplaats">Kamervragen met antwoord 2002-2003, nr. 1553, Tweede Kamer</item>
         <item attribuut="Vraagnr_bij_indiening">2020310300</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GL">Vos</persoon>
         </item>
         <item attribuut="Datum_reaktie">2003-07-03</item>
         <item attribuut="Datum_indiening">2003-04-15</item>
         <item attribuut="Document-id">KVR18086</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3249" allpagenumbers="3249 3250" vetnummer="2020310300" code="0203tkkvr1553" lopendefooter="Tweede Kamer, vergaderjaar 2002–2003, Aanhangsel" filenaam="KVR18086" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1553" onderwerp="" indiendatum="2003-04-15">
         <vrager partij="GL" oorsprong="parlement">Vos</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="3 juli 2003), zie ook Aanhangsel Handelingen nr. 1252, vergaderjaar 2002–2003">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Ziet u nu werkelijk geen meerwaarde in een afzonderlijke landelijke registratie van de inzet van opsporingsmethoden? Betekent dit dat u en het College van procureurs-generaal geen inzage hebben en geen controle uitoefenen op de wijze waarop en de hoeveelheid taps die onder het gezag van het openbaar ministerie en de AIVD worden uitgevoerd? Op welke andere wijze houden u en het College van procureurs-generaal dan toezicht en controle op het aantal telefoontaps dat jaarlijks wordt afgegeven en de kosten die deze telefoontaps met zich brengen? </vraag>
      <vraag nummer="2">Bent u, gelet op de continue discussie rond de telefoontaps (bijv. de financiële en capaciteitsproblemen bij sommige telefoon- en internetproviders en de veiligheid van de Nederlandse tapkamers) alsnog bereid om het aantal telefoontaps vanaf 2003 landelijk te registreren? </vraag>
      <vraag nummer="3">Wordt de inzet van geen enkele opsporingsmethode, zoals bijvoorbeeld infiltratie, het stelselmatig inwinnen van informatie, inkijkoperaties of direct afluisteren, landelijk geregistreerd? </vraag>
      <vraag nummer="4">Moet uit het antwoord op vraag 4, het feit dat er geen centrale registratie wordt bijgehouden van de notificaties ingevolge artikel 126bb Wetboek van Strafvordering (Sv), worden afgeleid dat deze wettelijke verplichting door het openbaar ministerie in de praktijk niet wordt toegepast? Zo neen, op welke wijze is het aan u bekend of deze notificatieplicht door het openbaar ministerie consequent wordt nageleefd? Op welke wijze is de notificatieplicht in het administratieve proces binnen de arrondissementsparketten vormgegeven? </vraag>
      <vraag nummer="5">Erkent u dat artikel 126bb Sv de betrokkenen «een effective remedy before a national authority» garandeert zoals dit door artikel 13 EVRM wordt gewaarborgd? Bent u van mening dat, omdat de betrokkenen zelf meestal niet op de hoogte zijn van het feit dat zij zijn getapt, de overheid een bijzondere taak heeft om ervoor te waken dat de wettelijke verplichting van artikel 126bb Sv wordt nageleefd? Als deze cijfers niet worden geregistreerd, op welke wijze kunt u dan garanderen dat de verplichtingen van artikel 13 EVRM ten aanzien van deze betrokkenen worden nageleefd? </vraag>
      <noten afkomstig="vraag">
         <noot nummer="1"/>
         <noot nummer="1">MvT, Tweede Kamer, vergaderjaar 1996–1997, 25 403, nr. 3, blz. 12</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Vos, Aanhangsel Handelingen nr. 1035, vergaderjaar 2002–2003. </toelichting>
   <antwoorden aantal="5">
      <antwoord nummer="1">In ons strafvorderlijk systeem moet per tap worden gewogen of de inbreuk in de persoonlijke levenssfeer, die een telefoontap betekent, gerechtvaardigd wordt door het onderzoeksbelang. Daarbij geldt in het kader van de strafvordering als ondergrens de normering, die in de artikelen 126m en 126t van het Wetboek van Strafvordering zijn neergelegd. Daarnaast wordt bij de beslissing om te gaan tappen gekeken naar proportionaliteit en subsidiariteit van de inzet. Deze wegingen worden door het Openbaar Ministerie gedaan alvorens er een machtiging voor een tap wordt gevorderd bij de Rechter Commissaris. Deze laatste zal op grond van de hem aangeleverde stukken nogmaals toetsten aan het wettelijk kader en aan de beginselen van proportionaliteit en subsidiariteit. De Rechter Commissaris kan – als die weging uitvalt in het voordeel van de inzet van het middel – een machtiging verstrekken voor ten hoogste vier weken. Na het verlenen van de machtiging zal de officier van justitie zich opnieuw beraden of hij daadwerkelijk het bevel geeft, waarbij de duur van het bevel nimmer de periode waarvoor de machtiging geldt kan overschrijden. De inzet van het middel kan na ommekomst van de periode verlengd worden, waarbij opnieuw het hele scala aan criteria zal worden getoetst door zowel de officier van justitie als de rechter commissaris. Het moge duidelijk zijn dat de drempel voor proportionaliteit en subsidiariteit bij iedere verlenging hoger wordt. Deze toetsen vinden dus plaats voordat en regelmatig tijdens de toepassing van dit opsporingsmiddel. Na de toepassing van het middel zal ook de zittingsrechter beoordelen of de inzet van het opsporingsmiddel in het kader van dat strafrechtelijk onderzoek te rechtvaardigen is. Hiermee is een duidelijk en effectief toetsingskader gecreëerd voor de inzet van dit middel. Aangezien de strafrechter zijn toets ex post slechts ten opzichte van de verdachte kan doen is daarnaast een verplichting in het leven geroepen tot notificatie van degene tegen wie het opsporingsmiddel werd ingezet (126bb Sv.). Deze notificatie vindt pas plaats als het onderzoek dat toelaat. De reden hiervoor is evident. Het juridisch kader biedt voldoende waarborgen dat het opsporingsmiddel «tappen» op een verantwoorde manier wordt ingezet. Landelijk toezicht en controle leveren daarbij mijns inziens geen meerwaarde op. Desalniettemin is besloten om de tapvoorzieningen in Nederland te centraliseren. De eerste stappen hiertoe zijn reeds gezet. Zodra deze landelijke voorziening gerealiseerd en operationeel is, zullen meerdere gegevens landelijk beschikbaar worden. In dit kader kan worden vermeld dat het streven erop is gericht de administratieve lasten bij de opsporing en vervolging te beperken. Wat betreft het tappen door de AIVD merk ik het volgende op. Ingevolge de Wet op de inlichtingen- en veiligheidsdiensten 2002 is de Algemene Inlichtingen- en Veiligheidsdienst (AIVD) slechts gerechtigd een telefoontap te plaatsen na verkregen toestemming van de minister van Binnenlandse Zaken en Koninkrijksrelaties. Deze toestemming wordt per tap verleend voor de duur van ten hoogste drie maanden, met een mogelijkheid tot verlenging. Bij het verlenen van toestemming dient te worden bezien of de tap rekening houdend met de beginselen van proportionaliteit en subsidiariteit noodzakelijk is voor een goede taakuitvoering van de AIVD. De minister van Binnenlandse Zaken en Koninkrijksrelaties legt over het aantal en de aard van de geplaatste taps verantwoording af aan de commissie voor de Inlichtingen- en Veiligheidsdiensten van de Tweede kamer. De in de WIV 2002 in het leven geroepen commissie van toezicht op de inlichtingen- en veiligheidsdiensten oefent toezicht uit op de rechtmatigheid van de uitvoering van deze wet. Dit toezicht betreft uiteraard ook de wijze waarop taps zijn ingezet. Bovendien adviseert de commissie van toezicht de minister van Binnenlandse Zaken en Koninkrijksrelaties over de uitvoering van de voor de taps geldende notificatieverplichting. Een en ander geldt mutatis mutandis ook voor de Militaire Inlichtingen- en Veiligheidsdienst. </antwoord>
      <antwoord nummer="2">Het centraal registreren van het aantal taps heeft geen invloed op de investeringen aan de zijde van de aanbieders. Op hen rust de wettelijke verplichting om aftapbaar te zijn (artikel 13.1 van de Telecommunicatiewet). Die verplichting geldt ongeacht het aantal taps dat wordt gezet. Ook de veiligheid van de tapkamers wordt niet beïnvloed door een registratie van het aantal taps. Kwesties over de veiligheid van de tapkamers kunnen mede onderwerp zijn van de rechterlijke toets; daarmede is voldoende waarborg gegeven. </antwoord>
      <antwoord nummer="3">Er is geen landelijke registratie van opsporingsmethoden. Wel is voor sommige opsporingsmethoden vooraf toestemming vereist. Het gevolg van het verlenen van toestemming vooraf is dat er voor wat betreft deze opsporingsmethoden wel landelijk overzicht is over de inzet. Het betreft de volgende opsporingsmethoden. Inzet burgerinfiltrant – toestemming van de minister van Justitie; Het doorvoeren van criminele goederen – toestemming van de minister van Justitie; Inzet van de politie-infiltrant – toestemming van het College van procureurs-generaal; Het direct afluisteren in een woning – toestemming van het College van procureurs-generaal. </antwoord>
      <antwoord nummer="4">Uit het feit dat er geen centrale registratie van de notificaties als bedoeld in 126bb Wetboek van Strafvordering wordt bijgehouden, kan niet worden afgeleid dat deze wettelijke verplichting door het openbaar ministerie niet wordt toegepast. Er is geen eenduidig landelijk systeem over de wijze waarop met de notificatieplicht dient te worden omgegaan. Zo’n eenduidige werkwijze is ook moeilijk te realiseren, omdat er bijvoorbeeld geen vaste termijn kan worden vastgesteld. Termijnen kunnen per onderzoekstype verschillen. De parketten zijn zelfverantwoordelijk voor het opstellen van eventuele procedures dienaangaande. In het proces verbaal van het onderzoek zijn de gegevens vermeld, die nodig zijn voor de notificatie. Er wordt daarnaast gebruik gemaakt van geautomatiseerde systemen, zoals COMPAS voor het bewaken van termijnen. </antwoord>
      <antwoord nummer="5">Notificatie is een waarborg voor de rechtsbescherming van de betrokken burger. De wettelijke verplichting dat aan deze waarborg invulling wordt gegeven is vastgelegd in artikel 126bb Wetboek van Strafvordering. Ik zie geen relatie tussen het registreren van de cijfers en de garantie dat de verplichtingen voortvloeiend uit artikel 13 EVRM en 126bb Sv worden na geleefd. </antwoord>
      <noten afkomstig="antwoord"/>
   </antwoorden>
</kvr>
