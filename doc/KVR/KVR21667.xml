<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Laan (D66) aan de ministers van Economische Zaken, van Buitenlandse Zaken en van Justitie over het niet-erkennen door het Europees Octrooibureau van het huwelijk gesloten tussen twee mannen of twee vrouwen. (Ingezonden 21 oktober 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21667
</item>
         <item attribuut="Inhoud">Deze vragen dienen ter aanvulling op eerdere vragen hierover van de leden Verbeet, Timmer en Timmermans, ingezonden op 21 oktober 2004.</item>
         <item attribuut="Rubriek">Arbeid (Werknemers) Staats- en bestuursrecht (Grondrechten) Welzijn (Minderheden)</item>
         <item attribuut="Trefwoorden">Discriminatie Homoseksuelen Samenlevingsvormen Werknemers</item>
         <item attribuut="Vindplaats">Kamervragen met antwoord 2004-2005, nr. 433, Tweede Kamer</item>
         <item attribuut="Vraagnr_bij_indiening">2040502160</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">Van der Laan</persoon>
         </item>
         <item attribuut="Datum_reaktie">2004-11-18</item>
         <item attribuut="Datum_indiening">2004-10-21</item>
         <item attribuut="Document-id">KVR21667</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="907" allpagenumbers="907 908" vetnummer="2040502160" code="0405tkkvr433" lopendefooter="Tweede Kamer, vergaderjaar 2004–2005, Aanhangsel" filenaam="KVR21667" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="433" onderwerp="" indiendatum="2004-10-21">
         <vrager partij="D66" oorsprong="parlement">Van der Laan</vrager>
         <vraagt-aan>(D66) aan de ministers van Economische Zaken, van Buitenlandse Zaken en van Justitie</vraagt-aan>
      </vraagdata>
      <antwoorddata antwoorddatum="2004-11-18">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de minister van Justitie en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Is het de regering bekend dat het Europees Octrooibureau (EOB), met onder andere een vestiging in Rijswijk (ongeveer 2500 werknemers), het Nederlandse huwelijk niet erkent indien het is gesloten tussen twee mannen of twee vrouwen? </vraag>
      <vraag nummer="2">Is het waar dat naar Nederlands recht getrouwde paren van gelijk geslacht nog steeds niet de toelagen en andere voordelen van het EOB ontvangen die getrouwde stellen van verschillend geslacht wel ontvangen? Hoe beoordeelt u het verschil met de Staff Regulations van de Europese Unie waarin het non-discriminatiebeginsel met betrekking tot seksuele oriëntatie tot uitdrukking is gebracht? </vraag>
      <vraag nummer="3">Is het de regering bekend dat de voormalige directeur van het Bureau voor de Industriële Eigendom in een van de gremia van het EOB bezwaar heeft gemaakt tegen deze gang van zaken? Is u bekend wat de reactie van de President van het EOB op deze brief is? </vraag>
      <vraag nummer="4">Is het de regering bekend of zich soortgelijke problemen voordoen bij andere internationale organisaties, in het bijzonder internationale organisaties met een vestiging of zetel in Nederland? </vraag>
      <vraag nummer="5">Wat is het beleid van de Nederlandse regering om aan deze discriminatie van homoparen en de ontkenning van geldig gesloten Nederlandse huwelijken een einde te maken? </vraag>
      <vraag nummer="6">Bent u van plan om bij de seat agreement-onderhandelingen die momenteel worden gevoerd met het Europees Octrooibureau de erkenning van het Nederlandse huwelijk te betrekken? </vraag>
      <vraag nummer="7">Bent u van mening dat de erkenning van het Nederlandse huwelijk door in Nederland gevestigde internationale organisaties een noodzakelijke voorwaarde is voor het vernieuwen van bestaande overeenkomsten met die organisaties resp. voor het sluiten van overeenkomsten met in Nederland nieuwte vestigen internationale organisaties? </vraag>
      <vraag nummer="8">Welk standpunt zal worden ingenomen, c.q. is ingenomen door de leider van de Nederlandse delegatie in de vergadering van de Administrative Council van de Europese Octrooiorganisatie in München eind oktober waar dit onderwerp aan de orde komt/kwam? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van de leden Verbeet, Timmer en Timmermans (allen PvdA), eveneens ingezonden 21 oktober 2004 (vraagnummer 2040502140). </toelichting>
   <antwoorden aantal="7">
      <antwoord nummer="1">Ja. Voor de toepassing van de Staff Regulations van de EOB worden personen van hetzelfde geslacht, die met elkaar een huwelijk zijn aangegaan, op dit moment als ongehuwd aangemerkt. </antwoord>
      <antwoord nummer="2">Ja, dat is juist. Het betreft hier een maatschappelijke ontwikkeling waar landen, en in het kielzog daarvan internationale organisaties, hoe langer hoe opener tegenover staan. De Europese Commissie heeft inmiddels haar Staff Regulations aan deze ontwikkelingen aangepast. Het EOB is echter geen EU-instelling, maar binnen het EOB is een discussie hierover gaande (zie antwoord op vraag 8 voor de laatste ontwikkelingen). </antwoord>
      <antwoord nummer="3">Ja. De voormalige directeur van het BIE was door een EOB-medewerker over de onderhavige problematiek benaderd. Van zijn reactie, waarin hij aangaf, mede op grond van juridisch advies, de juistheid van het standpunt van de (toenmalige) president van het EOB in twijfel te trekken, stuurde hij een kopie aan de president van het EOB. Tevens gaf hij aan de kwestie ter sprake te hebben gebracht in een vergadering van de CCC (Council’s Consultation Circle), een informele, inmiddels opgeheven, klankbordgroep die de voorzitter van de Administrative Council van het EOO periodiek belegde met enkele delegatiehoofden van de lidstaten, in aanwezigheid van de president van de EOB. Een formele reactie of actie van het EOB is achterwege gebleven. </antwoord>
      <antwoord nummer="4">Voorzover bekend doen zich bij andere internationale organisaties met een vestiging in Nederland geen vergelijkbare problemen voor. </antwoord>
      <antwoord nummer="5">Nederland maakt zich in de bestuursorganen van de Europese Octrooi Organisatie sterk voor een interpretatie van het begrip huwelijk die mede het huwelijk tussen personen van hetzelfde geslacht omvat. Daarnaast pleit Nederland voor een zodanige aanpassing van de Staff Regulations dat alle personen, die rechtsgeldig in één van de lidstaten van de organisatie zijn gehuwd, gelijk worden behandeld. Nederland heeft evenwel de autonomie van de EOO, ook op dit vlak, te respecteren. </antwoord>
      <antwoord nummer="6 en 7">Neen, want dit onderwerp komt in de zetelovereenkomst niet aan de orde. Het raakt immers de interne Staff Regulations. </antwoord>
      <antwoord nummer="8">Nederland heeft een krachtig pleidooi gehouden in overeenstemming met het beleid zoals uiteengezet in het antwoord op vraag 5. Het is inmiddels bekend dat Nederland hierin werd gesteund door een groot aantal landen. Aangezien het, zoals door de Nederlandse delegatie is gesteld, gaat om de erkenning dat ook een huwelijk tussen personen van hetzelfde geslacht onder het begrip huwelijk van de Staff Regulations valt, is het aan de President van het EOB en niet aan de Raad van Bestuur (Administrative Council) om een besluit te nemen. Wel werd aan de President duidelijk gemaakt dat een snelle beslissing over deze interpretatieve kwestie (in de door Nederland gewenste richting) van hem verwacht werd. En hij heeft toegezegd spoedig te zullen besluiten. </antwoord>
      <noten afkomstig="antwoord"/>
   </antwoorden>
</kvr>
