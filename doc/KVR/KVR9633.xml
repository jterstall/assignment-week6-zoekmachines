<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers van Justitie en van Sociale Zaken en Werkgelegenheid over asbest in de Bijlmerbajes. (Ingezonden 29 april 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9633
</item>
         <item attribuut="Inhoud">Vragen naar aanleiding van een bericht in de Telegraaf van 21 april 1999 dat bij onderzoek van de Arbeidsinspectie in de Bijlmerbajes tweemaal zoveel asbestdeeltjes in de lucht gemeten zijn als wettelijk toegestaan.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Milieu (Gevaarlijke stoffen)</item>
         <item attribuut="Trefwoorden">Gevaarlijke stoffen Gevangeniswezen</item>
         <item attribuut="Vindplaats">Kamervragen met antwoord 1998-1999, nr. 1612, Tweede Kamer</item>
         <item attribuut="Vraagnr_bij_indiening">2989912240</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">1999-06-23</item>
         <item attribuut="Datum_indiening">1999-04-29</item>
         <item attribuut="Document-id">KVR9633</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3227" allpagenumbers="3227 3228" vetnummer="2989912240" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9633" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1612" onderwerp="" indiendatum="1999-04-29">
         <vrager partij="SP" oorsprong="parlement">De Wit</vrager>
         <vraagt-aan>de ministers van Justitie en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="23 juni 1999), zie ook Aanhangsel Handelingen nr. 1369, vergaderjaar 1998–1999">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister en staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is er asbest geconstateerd in de Bijlmerbajes? Zijn bij onderzoek van de Arbeidsinspectie tweemaal zoveel asbestdeeltjes in de lucht gemeten als wettelijk toegestaan? <voetnoot nummer="1"/>
      </vraag>
      <vraag nummer="2">Wanneer is dit geconstateerd? Welke maatregelen zijn er sindsdien genomen in verband met de gezondheid van de gedetineerden en het personeel? </vraag>
      <vraag nummer="3" voetnoot="1">Klopt het dat de werknemer die op eigen initiatief een stukje asbest uit het cellencomplex heeft laten onderzoeken door een milieu-onderzoeksbureau, door de directie van de Bijlmerbajes voorwaardelijk ontslag is aangezegd? <voetnoot nummer="1"/>
      </vraag>
      <vraag nummer="4">Bent u bereid in overleg met de directie te treden om dit voorwaardelijk ontslag terug te draaien? </vraag>
      <noten afkomstig="vraag">
         <noot nummer="1" datum="1999-04-21" bron="De Telegraaf">De Telegraaf, 21 april 1999</noot>
      </noten>
   </vragen>
   <antwoorden aantal="4">
      <antwoord nummer="1" voetnoot="3 3 3 3">Ja, er is asbest geconstateerd in de Penitentiaire Complex Over-Amstel (PIOA). De metingen naar asbestvezels in de lucht zijn niet in opdracht van de Arbeidsinspectie uitgevoerd, maar in overleg met de Penitentiaire Complex Over-Amstel heeft de Rijksgebouwendienst in april 1999 een gecertificeerd bedrijf opdracht gegeven tot het nemen van luchtmonsters. Met betrekking tot de aanwezigheid van asbest zijn in eerste instantie een tweetal normen van belang. Voor werknemers geldt een wettelijke grenswaarde van 0,30 vezels per cm <voetnoot nummer="3"/>(artikel 4.46, lid 1 Arbobesluit). Daarnaast is in de Regeling Bouwbesluit materialen 1998 voor woongebouwen een norm van 0,1 vezels per cm <voetnoot nummer="3"/>opgenomen. De hoogst gemeten waarde bij de metingen in 1999 betreft 0,025 vezels per cm <voetnoot nummer="3"/>. De uitgevoerde metingen blijken in de praktijk gangbare metingen te zijn. Ze sluiten echter niet volledig aan op de vastgestelde, complexe bepalingsmethoden voor het meten aan bovengenoemde normen, waardoor op grond van de uitgevoerde metingen weliswaar een duidelijke indicatie, maar geen uitsluitsel kan worden gegeven op de vraag of de wettelijke normen al dan niet worden overschreden. Mogelijk is in het krantenartikel gerefereerd aan de zogenaamde vrijgavenorm van 0,015 vezels per cm <voetnoot nummer="3"/>(artikel 4.55, lid d Arbobesluit). Deze norm is van toepassing op de vrijgave van ruimten ná asbestsanering en is derhalve niet van toepassing op de situatie in de PIOA. </antwoord>
      <antwoord nummer="2">Van het Penitentiaire Complex Over-Amstel is bekend dat er zich asbest bevindt. Bij de bouw van dit complex, dat in 1978 is opgeleverd, zijn overeenkomstig de toenmalige bouwwijzen en binnen de kaders van de toenmalige wet- en regelgeving asbesthoudende materialen toegepast als brandvertragende voorzieningen. Met het oog op de nadien gewijzigde inzichten omtrent de mogelijke risico,s van asbesttoepassingen is in 1992 door een onderzoeksbureau een indicatief onderzoek verricht naar de specifieke locaties en (onderhouds)staat van de asbesthoudende materialen in het complex. In dit rapport is aangegeven dat op een aantal plaatsen in de PIOA sanering van het asbesthoudende materiaal geïndiceerd is. In 1994 is een onderzoek naar de arbeidsomstandigheden in eerder genoemd complex uitgebracht, waarin naast andere aspecten ook aandacht is besteed aan het onderwerp asbest. In 1994 is, in het kader van onderhouds- en renovatiewerkzaamheden van het complex, een aanvang gemaakt met de asbestsanering, hetgeen aan de Arbeidsinspectie is gemeld. Nadien zijn conform de regelgeving regelmatig saneringsmeldingen aan de Arbeidsinspectie gedaan. Op het verzoek van de Ondernemingsraad van de PIOA om een onderzoek, naar aanleiding van ongerustheid over asbest in schachten naast de cellen, heeft de Arbeidsinspectie de PIOA in april 1999 bezocht. Naar aanleiding hiervan heeft de Arbeidsinspectie onder meer geconstateerd dat: – veel van de indertijd gesignaleerde knelpunten inmiddels zijn aangepakt en opgeheven; – vooral bij renovatie en onderhoudswerkzaamheden asbestbevattende materialen zijn verwijderd; – één van de zes gevangenistorens volledig asbestvrij is. De Arbeidsinspectie heeft evenwel ook geconstateerd dat nog geen uitvoering is gegeven aan de indertijd door het bureau gegeven adviezen over sanering van asbestplaten en verwijdering van stofresten in de schachten naast de cellen in de andere torens. Gelet op deze laatste constatering heeft de Arbeidsinspectie aangegeven dat binnen drie maanden een aantal saneringsmaatregelen dienen te worden getroffen. Op grond hiervan is door de Rijksgebouwendienst, in overleg met de PIOA, besloten de reeds geplande integrale asbestsanering (welke was voorzien met de geprogrammeerde maar inmiddels zeer vertraagde renovaties) in de tijd naar voren te halen. Deze sanering is inmiddels gestart en zal in december 1999 worden afgerond. Omdat hier een langere tijdsperiode mee gemoeid is, heeft de Arbeidsinspectie in overleg met de Officier van Justitie ingestemd met een termijn tot en met december dit jaar, waarop de werkzaamheden dienen te zijn afgerond. </antwoord>
      <antwoord nummer="3">Nee. Wel heeft de algemeen directeur op 16 april 1999 met betrokkene een gesprek gehad. In dit gesprek heeft de algemeen directeur betrokkene de gelegenheid geboden zijn visie op de gebeurtenissen te geven en heeft de algemeen directeur zijn visie op het gebeuren kenbaar gemaakt. De algemeen directeur heeft kenbaar gemaakt dat hij zich bezint op verdere stappen. Over voorwaardelijk ontslag is in dit gesprek niet gesproken. Er zal nog een gesprek plaatsvinden tussen de directie van de inrichting en het betrokken personeelslid, waarna betrokkene van de algemeen directeur een schriftelijke reactie zal ontvangen. </antwoord>
      <antwoord nummer="4">Gelet op de beantwoording van vraag 3 is dit niet aan de orde. </antwoord>
      <noten afkomstig="antwoord"/>
   </antwoorden>
</kvr>
