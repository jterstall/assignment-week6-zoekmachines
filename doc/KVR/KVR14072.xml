<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Justitie en aan de minister-president over de behandeling van een klacht tegen de leden van het regime Videla. (Ingezonden 26 juni 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14072
</item>
         <item attribuut="Inhoud">Vragen over de afhandeling van een klacht van de heer Mourik tegen alle leden van het regime Videla, waarbij besloten is niet tot vervolging over te gaan. De vragen betreffen met name de reden voor het overdragen van de behandeling aan de hoofdofficier van justitie en de contacten die er geweest zouden zijn tussen het College van Procureurs-Generaal en het ministerie van Justitie, tussen het College en Algemene Zaken, en tussen Algemene Zaken en het ministerie van Justitie. Zie ook Aanhangsel van de Handelingen II, 2000-2001, 1289.</item>
         <item attribuut="Rubriek">Internationale betrekkingen (Algemeen) Rechterlijke organisatie (Openbaar ministerie) Staats- en bestuursrecht (Grondrechten)</item>
         <item attribuut="Trefwoorden">Argentinië Mensenrechten Openbaar ministerie</item>
         <item attribuut="Vindplaats">Kamervragen met antwoord 2000-2001, nr. 1528, Tweede Kamer</item>
         <item attribuut="Vraagnr_bij_indiening">2000112720</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2001-07-19</item>
         <item attribuut="Datum_indiening">2001-06-26</item>
         <item attribuut="Document-id">KVR14072</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3187" allpagenumbers="3187 3188" vetnummer="2000112720" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14072" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1528" onderwerp="" indiendatum="2001-06-26">
         <vrager partij="SP" oorsprong="parlement">Kant</vrager>
         <vraagt-aan>de minister van Justitie en aan de minister-president</vraagt-aan>
      </vraagdata>
      <antwoorddata antwoorddatum="2001-07-19">
         <antwoorder functie="minister" ministerie="Justitie">Korthals</antwoorder>
         <mede-antwoorder>de Minister-President</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kunt u het «belang en de zwaarte, en de impact van de beslissing» van de zaak nader toelichten die blijkbaar aanleiding was om de behandeling over te dragen aan de hoofdofficier van justitie? <voetnoot nummer="1"/>
      </vraag>
      <vraag nummer="2" voetnoot="2">U stelt dat het niet uitzonderlijk is dat de hoofdofficier in gevoelige zaken de beslissing neemt. Wat maakte deze zaak gevoelig? En hoe vaak komt dit voor als dit niet uitzonderlijk is en in welke gevallen? <voetnoot nummer="2"/>
      </vraag>
      <vraag nummer="3">Hoe lang schat u in dat het nog duurt dat via de implementatiewetgeving met betrekking tot de vestiging van het Internationaal Strafhof de strafbaarstelling van misdrijven tegen de menselijkheid buiten een gewapend conflict ook in Nederland strafbaar zijn? </vraag>
      <vraag nummer="4">Zou het niet gewenst zijn dat Nederland ook in het Nederlands recht deze strafbaarstelling regelt? Bent u bereid hiertoe initiatieven te nemen? </vraag>
      <vraag nummer="5">Is over de zaak – de aangifte en behandeling van de aanklacht tegen de heer Zorrequieta – op enigerlei wijze contact geweest tussen het OM en leden van het Koninklijk Huis? </vraag>
      <vraag nummer="6">Waarom heeft de voorzitter van het College van Procureurs-Generaal het ministerie van Algemene Zaken meerdere keren op de hoogte gesteld van de stand van zaken? Welke informatie betrof dit en met welk doel? Welk belang had het ministerie van Algemene Zaken bij deze informatie? </vraag>
      <vraag nummer="7" voetnoot="3">Waarom heeft de minister-president op mijn vragen in het debat over de verloving niet gemeld dat zijn ministerie al over de voorgenomen beslissing op de hoogte was gesteld, namelijk in de week van 12 maart jl. <voetnoot nummer="3"/>Op welke wijze is de minister-president geïnformeerd over het voorgenomen besluit? Hoe luidde het voorgenomen besluit? </vraag>
      <vraag nummer="8">Erkent u dat de antwoorden gegeven in het betreffende debat, waarbij de minister-president meerdere keren nadrukkelijk heeft gezegd dat hij na de beslissing is geïnformeerd niet stroken met de antwoorden op de schriftelijke vragen. Kunt u deze discrepantie toelichten? </vraag>
      <vraag nummer="9">Kan de Tweede Kamer inzage krijgen in de betreffende informatie-uitwisseling tussen het College en het ministerie van Justitie, het College en het ministerie van Algemene Zaken? </vraag>
      <vraag nummer="10">Waarom is er over de aanklacht informatief contact geweest tussen het ministerie van Justitie en het ministerie van Algemene Zaken? Wat was de inhoud van dit contact en tussen wie was dat? Indien dit contact ook schriftelijk was, kan de Tweede Kamer inzage krijgen in deze informatie-uitwisseling tussen het ministerie van Justitie en het ministerie van Algemene Zaken in de kwestie? Zo neen, waarom niet? </vraag>
      <noten afkomstig="vraag">
         <noot nummer="1">In antwoord op vraag 13, Aanhangsel Handelingen nr. 1289, Vergaderjaar 2000–2001</noot>
         <noot nummer="2">Idem</noot>
         <noot nummer="3">In antwoord op vraag 14, Aanhangsel Handelingen nr. 1289, Vergaderjaar 2000–2001</noot>
      </noten>
   </vragen>
   <antwoorden aantal="7">
      <antwoord nummer="1 en 2" voetnoot="1">Het College had de behandeling van de aangifte jegens de leden van het regime Videla ter afhandeling overgedragen aan de hoofdofficier van justitie te Amsterdam. Deze heeft de zaak overgedragen aan een van de officieren van justitie van zijn parket. Dat is in alle zaken waarin aangifte wordt gedaan bij het College gebruikelijk, omdat het College zelf geen strafzaken behandelt. Dit is slechts anders indien aanstonds volkomen duidelijk is dat van een strafbaar feit geen sprake is. Het feit dat de hoofdofficier van justitie te Amsterdam, na overleg met de zaaksofficier en het College, uiteindelijk zelf de beslissing heeft genomen heeft, als gezegd, te maken met het belang en de zwaarte van de zaak en de impact van de beslissing in deze zaak. Ik licht dit graag toe aan de hand van de hierbij ter informatie gevoegde Handleiding gevoelige zaken, die onlangs (op 15 juni jl.) in werking is getreden <voetnoot nummer="1"/>. De Handleiding dateert weliswaar van na de afdoeningsbeslissing in de onderhavige zaak maar bevat de feitelijke neerslag van een landelijke discussie over een werkwijze die binnen het Openbaar Ministerie langzamerhand gebruikelijk is geworden. Van een gevoelige zaak is volgens de Handleiding sprake indien het optreden van het Openbaar Ministerie in een concreet geval maatschappelijk dan wel politiek grote belangstelling ondervindt of kan ondervinden. Kenmerken kunnen onder meer zijn: de verdachte of het slachtoffer geniet landelijk of lokaal grote bekendheid vanwege zijn of haar positie of de zaak ligt nationaal politiek, juridisch of publicitair gevoelig dan wel dreigt dat te worden. Voor dergelijke zaken, waartoe de onderhavige stellig moet worden gerekend, bepaalt de Handleiding onder meer dat het hoofd van het parket in staat moet worden gesteld zijn verantwoordelijkheid te nemen, dat het parkethoofd de zaaksafdoening rechtstreeks bestuurt en zo nodig contact onderhoudt met het College. Hoewel de Handleiding dat niet voorschrijft, is het in zo’n zaak ook niet ongebruikelijk dat de hoofdofficier de afdoeningsbeslissing zelf neemt. Van het aantal gevoelige zaken waarop de Handleiding van toepassing is, wordt overigens geen registratie bijgehouden. </antwoord>
      <antwoord nummer="3 en 4" voetnoot="2 3">Zoals ik nog onlangs schriftelijk <voetnoot nummer="2"/>zowel als mondeling <voetnoot nummer="3"/>aan de Tweede Kamer heb meegedeeld, is het streven van de regering erop gericht, de implementatiewetgeving met betrekking tot de misdrijven uit het Statuut van het Internationaal Strafhof voor het eind van het jaar bij het parlement in te dienen. Na aanvaarding van deze wetgeving zal de strafbaarstelling van misdrijven tegen de menselijkheid in het Nederlandse recht geregeld zijn. </antwoord>
      <antwoord nummer="5">Nee. </antwoord>
      <antwoord nummer="6">De Voorzitter van het College van procureurs-generaal heeft het ministerie van Algemene Zaken in overleg met mij enkele malen informatie verstrekt over de voortgang met betrekking tot de aangifte tegen de leden van het regime Videla, omdat het een aangelegenheid betrof die relevant kon zijn in verband met het Koninklijk Huis. Voor de aard van deze informatie moge ik u verwijzen naar mijn eerdere antwoorden, waaraan ik onder vraag 9 overigens nog beknopt refereer. </antwoord>
      <antwoord nummer="7 en 8" voetnoot="4">Zoals de minister-president in het debat van 5 april 2001 heeft aangegeven, heeft het Openbaar Ministerie een eigen verantwoordelijkheid. Tevens heeft hij in dat debat aangegeven dat het ministerie van Algemene Zaken op ambtelijk niveau en in zuiver informatieve zin van de beslissing van het Openbaar Ministerie op de hoogte was gebracht. Het Openbaar Ministerie heeft die beslissing ook ter kennis gebracht van het ministerie van Justitie in verband met de bijzondere verantwoordelijkheid van de minister van Justitie voor het Openbaar Ministerie. De definitieve beslissing in deze zaak, die u ook is toegegaan als bijlage bij mijn brief d.d. 19 april jl. <voetnoot nummer="4"/>was identiek aan de beslissing die in de week van 12 maart jl. ter kennis werd gebracht aan de beide ministeries. Discrepantie met hetgeen de minister-president in het debat van 5 april jl. heeft gezegd is er ons inziens niet. </antwoord>
      <antwoord nummer="9" voetnoot="5">Zoals ik u in antwoord op de vragen 14, 22 en 23 van uw vragen van 27 april jl. heb bericht <voetnoot nummer="5"/>betrof deze, deels mondelinge, deels schriftelijke informatie in eerste instantie het feit dat er een aangifte ontvangen was, in tweede instantie de mededeling van de overdracht van de aangifte aan de bevoegde hoofdofficier van justitie te Amsterdam en in derde instantie de (voorgenomen) beslissing van het Openbaar Ministerie. De (voorgenomen) beslissing was materieel identiek aan de definitieve beslissing, die u, zoals ik onder de vorige vraag heb aangegeven, reeds is toegegaan. </antwoord>
      <antwoord nummer="10">Er heeft over de aanklacht informatief contact plaatsgevonden tussen het ministerie van Justitie en het ministerie van Algemene Zaken, omdat dit in de taakverdeling van deze beide ministeries logisch is. Het contact heeft op ambtelijk niveau plaatsgevonden en was mondeling van aard. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer,</noot>
         <noot nummer="2" documenttype="Kamerstuk" kamerstuk-id="27 484" documentnummer="12">Kamerstuk 27 484, nr. 12</noot>
         <noot nummer="3">Tijdens een Algemeen Overleg op 4 juli 2001 met de vaste commissies voor Justitie en Buitenlandse Zaken</noot>
         <noot nummer="4" documenttype="Kamerstuk" kamerstuk-id="27 662" documentnummer="3">Kamerstuk 27 662, nr. 3</noot>
         <noot nummer="5">Aanhangel Handelingen, nr. 1289, vergaderjaar 2000–2001</noot>
      </noten>
   </antwoorden>
</kvr>
