<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Vroonhoven-Kok (CDA) aan de staatssecretaris van Financiën over de terugsluis ecotaks dorpshuizen. (Ingezonden 17 januari 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22187
</item>
         <item attribuut="Inhoud">Vragen over het kennelijk in het water vallen van de tegemoetkoming energiebelasting voor het gesubsidieerde vrijwilligerswerk.</item>
         <item attribuut="Rubriek">Arbeid (Overig) Belastingen (Belastingontheffing, -teruggave, -vermindering, -vrijstelling) Belastingen (Energieheffingen)</item>
         <item attribuut="Trefwoorden">Belastingteruggave Energieheffingen Vrijwilligerswerk</item>
         <item attribuut="Vindplaats">Kamervragen met antwoord 2004-2005, nr. 889, Tweede Kamer</item>
         <item attribuut="Vraagnr_bij_indiening">2040506420</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">Van Vroonhoven-Kok</persoon>
         </item>
         <item attribuut="Datum_reaktie">2005-02-08</item>
         <item attribuut="Datum_indiening">2005-01-17</item>
         <item attribuut="Document-id">KVR22187</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1883" allpagenumbers="1883 1884" vetnummer="2040506420" code="0405tkkvr889" lopendefooter="Tweede Kamer, vergaderjaar 2004–2005, Aanhangsel" filenaam="KVR22187" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="889" onderwerp="" indiendatum="2005-01-17">
         <vrager partij="CDA" oorsprong="parlement">Van Vroonhoven-Kok</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2005-02-8">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het waar dat het aangenomen amendement nr. 26 op het Belastingplan 2003 <voetnoot nummer="1"/>, bewerkstelligt dat al het niet gesubsidieerd vrijwilligerswerk dat ter behartiging van een sociaal belang om niet wordt verricht door natuurlijke personen in aanmerking kan komen voor de terugsluis ecotaks? </vraag>
      <vraag nummer="2">Is het u bekend dat alle aanvragen van verenigingen en/of stichtingen die dorpshuizen exploiteren sinds 2001 worden afgewezen als deze besturen niet zelf culturele activiteiten of activiteiten ter behartiging van een sociaal belang om niet ontplooien? </vraag>
      <vraag nummer="3">Erkent u dat als noch het overkoepelende dorpshuis, noch de verenigingen die gebruik maken van de diensten van het dorpshuis, van de terugsluis ecotaks gebruik kunnen maken, dit tot gevolg heeft dat de tegemoetkoming energiebelasting voor het gesubsidieerde vrijwilligerswerk in het water valt? Erkent u dat dat niet de bedoeling mag zijn? Zo ja, op welke wijze zal het bovengenoemde knelpunt worden opgelost? </vraag>
      <vraag nummer="4">Is het u bekend dat naar aanleiding van het voorgaande nu ook de aan de dorpshuizen eerder afgegeven beschikking ten aanzien van de vrijstelling Successierechten dreigt te worden ingetrokken? Hoe beoordeelt u deze gang van zaken? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="28 607" documentnummer="26">Kamerstuk 28 607, nr. 26</noot>
      </noten>
   </vragen>
   <antwoorden aantal="4">
      <antwoord nummer="1">Met het amendement nr. 26 op het Belastingplan 2003 is de bestaande teruggaafregeling energiebelasting voor charitatieve, culturele, wetenschappelijke en het algemeen nut beogende instellingen ook van toepassing op bij ministeriële regeling aangewezen niet gesubsidieerd vrijwilligerswerk dat ter behartiging van een sociaal belang om niet wordt verricht door natuurlijke personen. Bij wet houdende wijziging van enkele belastingwetten c.a. (overige fiscale maatregelen 2004, tweede nota van wijziging, Kamerstuk 29 035, nr. 7 (herdruk)) is deze tekst met terugwerkende kracht tot 1 januari 2003 aangepast. De delegatie is zodanig aangepast dat er geen aanwijzing meer nodig is als er sprake is van een instelling die een sociaal belang behartigt en aan de voorwaarden voldoet. Voor instellingen die een sociaal belang behartigen moeten de werkzaamheden nagenoeg geheel worden verricht door natuurlijke personen om niet of naar een loon dat in belangrijke mate lager is dan hetgeen in het economische verkeer gebruikelijk is. Daarnaast moet uiteraard ook aan de voorwaarden worden voldaan die gelden voor de teruggaafregeling aan charitatieve, culturele, wetenschappelijke of het algemeen nut beogende instellingen. Bedoelde voorwaarden zijn opgenomen in de Wet belastingen op milieugrondslag, artikel 36, elfde lid, onderdelen a t/m e en in artikel 8ja van de Uitvoeringsregeling belastingen op milieugrondslag. Eén van de voorwaarden om voor de teruggaafregeling in aanmerking te komen is dat de onroerende zaak hoofdzakelijk, d.w.z. voor meer dan 70%, in gebruik is bij een charitatieve, culturele, wetenschappelijke of het algemeen nut beogende instelling, dan wel instelling die een sociaal belang behartigt. </antwoord>
      <antwoord nummer="2" voetnoot="1 2 3 4">De Belastingdienst beoordeelt van geval tot geval aan de hand van de feitelijke omstandigheden of er aan de voorwaarden voor teruggaaf wordt voldaan. In een besluit <voetnoot nummer="1"/>heb ik het standpunt ingenomen dat als een vereniging of stichting een onroerende zaak exploiteert en niet zelf hoofdzakelijk charitatieve, culturele, wetenschappelijke of het algemeen nut beogende activiteiten verricht, er niet in aanmerking wordt gekomen voor de teruggaafregeling. De enkele verhuur van een pand kwalificeert niet. Ook als er wordt verhuurd aan een charitatieve, culturele, wetenschappelijke of het algemeen nut beogende instellingen, geeft dit de activiteit verhuur niet het karakter van een dergelijke activiteit. Hetzelfde geldt voor instellingen die een sociaal belang behartigen. De enkele verhuur aan een instelling die een sociaal belang behartigt, maakt de verhuur geen activiteit ter behartiging van een sociaal belang in de zin van de teruggaafregeling. Naar aanleiding van dit standpunt heeft de Belastingdienst in een aantal situaties verzoeken om teruggaaf energiebelasting voor charitatieve, culturele, wetenschappelijke of het algemeen nut beogende instellingen van verenigingen of stichtingen die enkel een onroerende zaak (dorpshuis) exploiteren, afgewezen. Dit heeft geleid tot gerechtelijke procedures. De gerechtshoven Leeuwarden <voetnoot nummer="2"/>en ’s-Hertogenbosch <voetnoot nummer="3"/>zijn van oordeel dat er in een dergelijke situatie niet in aanmerking wordt gekomen voor teruggaaf energiebelasting. Het Hof Amsterdam <voetnoot nummer="4"/>heeft echter het standpunt ingenomen dat er wel in aanmerking wordt gekomen voor de teruggaafregeling. Teneinde hierover duidelijkheid te verkrijgen, heb ik tegen deze uitspraken beroep in cassatie ingesteld bij de Hoge Raad. Dit is ook van belang voor de toepassing van de regeling bij verhuur aan instellingen die een sociaal belang behartigen. Ik wil het oordeel van de Hoge Raad hierover afwachten. </antwoord>
      <antwoord nummer="3">De regels voor instellingen die een sociaal belang behartigen worden niet anders toegepast dan bij charitatieve, culturele, wetenschappelijke of het algemeen nut beogende instellingen. In verband met de uitvoerbaarheid van de regeling is een van de voorwaarden dat de instelling moet beschikken over een eigen aansluiting. Dit past ook binnen de gedachte van de teruggaafregeling. Het moet gaan om instellingen die zelf over een onroerende zaak beschikken. Uit de parlementaire behandeling valt af te leiden dat met de uitbreiding naar instellingen ter behartiging van een sociaal belang vooral beoogd is om jeugdwerk, welzijnswerk en maatschappelijke hulpverlening, zoals scouting, onder de teruggaafregeling te brengen. Dergelijke instellingen kunnen gebruik maken van de teruggaafregeling, omdat zij in de regel over een onroerende zaak met een eigen aansluiting beschikken. De beslissing voor dorpshuizen heeft voor deze gevallen geen gevolgen. Naar mijn mening kan dan ook niet worden gesteld dat de teruggaafregeling voor sociale instellingen in het water valt. </antwoord>
      <antwoord nummer="4">De Successiewet 1956 kent een bijzonder tarief (8%) en vrijstelling voor verkrijgingen krachtens erfrecht ( € 8 602) en schenking (€ 4 303) door in Nederland gevestigde kerkelijke, levensbeschouwelijke, charitatieve, culturele, wetenschappelijke of het algemeen nut beogende instellingen. Instellingen die menen dat zij kwalificeren als een van deze genoemde instellingen kunnen bij de Belastingdienst/Oost-Brabant/kantoor ’s-Hertogenbosch een verzoek doen om als zodanig te worden gerangschikt. Slechts gerangschikt worden de instellingen waarvan door de Belastingdienst is vastgesteld dat zij aan de wettelijke criteria voldoen. Voor dorpshuizen geldt dat als zij zelf het algemeen nut beogende activiteiten verrichten, zij als zodanig gerangschikt kunnen worden en daardoor voor het hierbovengenoemde bijzondere tarief en vrijstelling in aanmerking kunnen komen. Indien een dorpshuis als hoofddoel heeft het beheren en/of exploiteren van onroerend goed, dan is er geen sprake van een het algemeen nut beogende activiteit. Van een rangschikking zal dan ook geen sprake kunnen zijn. Mocht blijken dat een dorpshuis dat thans als hoofddoel heeft (of in de loop der tijden zich hierop in hoofdzaak is gaan richten) het beheren en/of exploiteren van onroerend goed abusievelijk is gerangschikt of thans niet meer voor rangschikking in aanmerking komt, dan zal de rangschikking in overeenstemming met bovengenoemde uitgangspunten worden ingetrokken. </antwoord>
      <noten afkomstig="antwoord">
         <noot nummer="1">Besluit van 27 juni 2001, nr. CPP2001/1459M, thans opgenomen in par. 9.13.7 van de Leidraad Milieubelastingen 2004 (besluit van 3 augustus 2004, nr. CPP2004/519M)</noot>
         <noot nummer="2">Hof Leeuwarden 19 november 2002 nr. 01/0114 en 12 mei 2003 nr. 02/00201</noot>
         <noot nummer="3">Hof ’s-Hertogenbosch 11 juni 2003, nr. 01/01995</noot>
         <noot nummer="4">Hof Amsterdam 7 september 2004 nr. 03/00997 en 16 januari 2004, nr. 02/03439</noot>
      </noten>
   </antwoorden>
</kvr>
