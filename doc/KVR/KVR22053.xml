<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de ministers van Justitie en van Binnenlandse Zaken en Koninkrijksrelaties over de mogelijke verkoop van gifgassen aan Irak door de heer Van A. (Ingezonden 22 december 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22053
</item>
         <item attribuut="Inhoud">Vragen naar aanleiding van onder andere berichten in De Telgraaf van 8 november 2003 over het al dan niet ontvangen van een verzoek tot opsporing voor Van A. van de Amerikaanse regering.</item>
         <item attribuut="Rubriek">Handel en economie (Internationale handel) Strafrecht en strafprocesrecht (Opsporingsonderzoek) Veiligheidsbeleid en defensie (Militair materieel)</item>
         <item attribuut="Trefwoorden">Chemische wapens Internationale handel Irak Opsporingen</item>
         <item attribuut="Vindplaats">Kamervragen met antwoord 2004-2005, nr. 771, Tweede Kamer</item>
         <item attribuut="Vraagnr_bij_indiening">2040505440</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2005-01-19</item>
         <item attribuut="Datum_indiening">2004-12-22</item>
         <item attribuut="Document-id">KVR22053</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1631" allpagenumbers="1631 1632" vetnummer="2040505440" code="0405tkkvr771" lopendefooter="Tweede Kamer, vergaderjaar 2004–2005, Aanhangsel" filenaam="KVR22053" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="771" onderwerp="" indiendatum="2004-12-22">
         <vrager partij="SP" oorsprong="parlement">Van Velzen</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-01-19">
         <antwoorder functie="minister" ministerie="Justitie">Donner</antwoorder>
         <mede-antwoorder>de Minister van Binnenlandse Zaken en Koninkrijksrelaties en van Buitenlandse Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Op basis van welke aanklacht hebben de Verenigde Staten in 1989 aan de Italiaanse autoriteiten om uitlevering verzocht van de, inmiddels in Nederland van medeplichtigheid aan genocide verdachte Van A.? <voetnoot nummer="1"/>
      </vraag>
      <vraag nummer="2">Heeft de Nederlandse overheid, gezien het feit dat het om een Nederlands staatsburger gaat, in 1989 een verzoek tot medewerking aan de opsporing van de heer Van A. ontvangen of een afschrift van een dergelijk verzoek aan andere staten? Zo neen, wat zijn dan de feiten? Zo ja, wat is hier vervolgens mee gedaan? Heeft Nederlandse overheid meegeholpen aan een dergelijke opsporing? Zo neen, waarom niet? </vraag>
      <vraag nummer="3" voetnoot="2">Is het waar dat de heer Van A. in maart 2000 op de top tien van de opsporingslijst van de Amerikaanse douane werd gezet? Zo neen, wat zijn dan de feiten? Op basis van welke aanklacht werd de heer Van A. in 2000 opnieuw op de opsporingslijst gezet? <voetnoot nummer="2"/>
      </vraag>
      <vraag nummer="4">Is het voorts waar dat de Nederlandse overheid in het voorjaar van 2000 een verzoek ontving of een afschrift van een dergelijk verzoek aan andere staten tot de voorlopige aanhouding van de heer Van A. met het oog op uitlevering? Zo neen, wat zijn dan de feiten? Op welke wijze heeft de Nederlandse overheid gereageerd op dit verzoek? </vraag>
      <vraag nummer="5" voetnoot="3">Is het voorts waar dat de AIVD de heer Van A. al enkele jaren in de gaten hield omdat hij een van de weinige buitenlanders was die intensieve contacten onderhield met het regime van Saddam Hoessein? Zo neen, wat zijn dan de feiten? <voetnoot nummer="3"/>
      </vraag>
      <vraag nummer="6" voetnoot="4">Is het waar dat de heer Van A. in april/mei 2003 via Syrië Irak verliet en naar Nederland is gekomen? Zo neen, wat zijn dan de feiten? <voetnoot nummer="4"/>
      </vraag>
      <vraag nummer="7" voetnoot="5">Is het waar dat de heer Van A. door middel van een zogenaamd laisser passer, dus met medeweten van de Nederlandse overheid vanuit Irak via Syrië naar Nederland is gekomen? <voetnoot nummer="5"/>Wie heeft hier toestemming voor gegeven en heeft deze (bewinds)persoon vervolgens de komst van Van A. gemeld bij een bevoegde autoriteit, bijvoorbeeld de minister van Justitie? Zo neen, waarom niet? </vraag>
      <vraag nummer="8">Is het waar dat in april/mei 2003 de ambtelijke fout, namelijk het niet verlengen van het Amerikaanse aanhoudingsbevel van 2000 nog hersteld kon worden? Zo ja, waarom heeft de Nederlandse overheid geen contact opgenomen met de Amerikaanse autoriteiten om dit te herstellen en de heer Van A. alsnog aan de Verenigde Staten uit te leveren? Zo neen, wat zijn dan de feiten? </vraag>
      <vraag nummer="9">Is het waar dat u, ondanks het feit dat de heer Van A. geruime tijd door de Amerikaanse overheid gezocht werd, niet onmiddellijk toen hij met behulp van de Nederlandse overheid naar Nederland kwam, een pro-actief onderzoek heeft gestart naar de eventuele vervolgbaarheid van zijn daden? Kunt u aangeven hoe en waarom u tot een dergelijke keuze bent gekomen? </vraag>
      <noten afkomstig="vraag">
         <noot nummer="1" datum="2003-02-8" bron="De Telegraaf">De Telegraaf, 8 februari 2003</noot>
         <noot nummer="2" weblink="http://crimalert.bizland.com/-disc6-0000000atttm">http://crimalert.bizland.com/-disc6-0000000atttm</noot>
         <noot nummer="3" datum="2003-02-8" bron="De Telegraaf">De Telegraaf, 8 februari 2003</noot>
         <noot nummer="4" datum="2003-11-6" bron="Netwerk">Netwerk, 6 november 2003</noot>
         <noot nummer="5" titel="Geen cent spijt">Nieuwe Revu, nr. 41, 2003 «Geen cent spijt»</noot>
      </noten>
   </vragen>
   <antwoorden aantal="9">
      <antwoord nummer="1">Dit betreft een procedure tussen de Verenigde Staten en Italië waarin voor Nederland geen rol was weggelegd. Navraag heeft echter uitgewezen dat de aanklacht van de Verenigde Staten in 1989 zag op overtreding van de Amerikaanse in- en uitvoerwetgeving. </antwoord>
      <antwoord nummer="2">Volgens de Amerikaanse autoriteiten stond de heer Van A. destijds gesignaleerd ter opsporing en vervolging. Een Amerikaans verzoek om opsporing en aanhouding van de heer Van A. uit 1989 heeft mij echter voor zover valt na te gaan niet bereikt. In dit verband wijs ik erop dat de heer Van A. volgens mededelingen van de Amerikaanse autoriteiten al begin 1989 in Italië werd gearresteerd in het kader van een lopend aanhoudingsbevel van de Verenigde Staten. In hoger beroep werd de voorlopige hechtenis geschorst door de Italiaanse autoriteiten. Van A. is daarop volgens eigen zeggen en mededelingen van de Amerikaanse autoriteiten naar Irak gevlucht. </antwoord>
      <antwoord nummer="3">Feit is dat de Verenigde Staten hun aan Nederland gerichte verzoek om voorlopige aanhouding uit 1997 op 20 november 2000 zonder opgaaf van redenen hebben ingetrokken. Een nieuw verzoek is sindsdien niet gedaan. Het is mij niet bekend of de heer Van A. op dat moment of enig ander moment in de top tien van de opsporingslijst van de Amerikaanse douane heeft gestaan. Deze opsporingslijst dient overigens niet als instrument in het uitleveringsverkeer met de Verenigde Staten; Nederland wordt pas benaderd met een verzoek om opsporing indien er aanwijzingen zijn dat een persoon zich in Nederland bevindt of zich op korte termijn naar Nederland zal begeven. </antwoord>
      <antwoord nummer="4">Zoals de Tweede Kamer op 28 november 2003 is geantwoord (zie Handelingen 2003–2004, 383, p. 823-824), hebben de Amerikaanse autoriteiten Nederland op 22 december 1997 verzocht om de voorlopige aanhouding van de heer Van A. Voor zover valt na te gaan, heeft het Nederlandse ministerie van Justitie verzoeken van andere staten of afschriften daarvan nooit ontvangen. Voor de wijze waarop de Nederlandse overheid op het Amerikaanse verzoek uit 1997 heeft gereageerd, moge ik u verwijzen naar de diezelfde antwoorden, waarin dat uitvoerig is beschreven. </antwoord>
      <antwoord nummer="5">De vraag of de heer Van A. de aandacht van de AIVD heeft gehad kan niet publiekelijk worden beantwoord. De commissie voor de Inlichtingen- en Veiligheidsdiensten is hierover vertrouwelijk geïnformeerd. </antwoord>
      <antwoord nummer="6">De heer Van A. heeft inderdaad in de genoemde periode Irak verlaten en is via Syrië naar Nederland gekomen. </antwoord>
      <antwoord nummer="7">Op grond van de vigerende richtlijnen van het ministerie van Buitenlandse Zaken heeft de heer Van A. een laissez-passer ontvangen; hij beschikte niet over een geldig reisdocument en stond niet gesignaleerd, zodat er geen beletselen bestonden om een laissez-passer af te geven. Het ministerie van Buitenlandse Zaken heeft het ministerie van Binnenlandse Zaken en Koninkrijksrelaties op de hoogte gesteld van de komst van de heer Van A. naar Nederland. Justitie is niet op de hoogte gesteld van de komst van de heer Van A., aangezien de betrokkene niet gesignaleerd stond. </antwoord>
      <antwoord nummer="8">Hoewel het niet aan mij is om te treden in de vraag of de Amerikaanse autoriteiten een fout hebben gemaakt, is mij uit navraag wel gebleken dat de verlenging van het aanhoudingsbevel mogelijk was tot 5 oktober 2003. Ik acht het, anders dan de vraag lijkt te veronderstellen, en uiteraard nog los van de vraag of dat praktisch goed voorstelbaar is, echter niet een verantwoordelijkheid van de Nederlandse autoriteiten om toe te zien op de correcte naleving door de Amerikaanse autoriteiten van mogelijk relevante voorschriften en procedures op dit terrein. </antwoord>
      <antwoord nummer="9">Het strafrechtelijk onderzoek is gestart op 6 november 2003. Pas op dat moment bood alle beschikbare informatie daar naar het oordeel van het OM voldoende aanknopingspunten toe, waarbij het overigens op voorhand duidelijk was dat het een uiterst complexe zaak betrof, die uitvoerig nader onderzoek zou vergen. </antwoord>
      <noten afkomstig="antwoord"/>
   </antwoorden>
</kvr>
