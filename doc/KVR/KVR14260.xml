<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van den Doel (VVD) aan de minister van Defensie en de staatssecretaris van Binnenlandse Zaken en Koninkrijksrelaties over de samenwerking tussen gemeenten en militaire organisaties bij de voorbereiding van rampenplannen. (Ingezonden 25 juli 2001); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14260
</item>
         <item attribuut="Inhoud">Vragen naar aanleiding van vragen die de burgemeester van Leeuwarden kennelijk gesteld heeft aan de minister van Defensie, over een intensievere samenwerking tussen de gemeente en de vliegbasis Leeuwarden inzake de voorbereiding op en de bestrijding van rampen.</item>
         <item attribuut="Rubriek">Criminaliteit en openbare orde (Rampenpreventie en -bestrijding) Staats- en bestuursrecht (Gemeenten) Veiligheidsbeleid en defensie (Luchtmacht) Veiligheidsbeleid en defensie (Militairen) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Gemeenten Militaire luchthavens Militairen Rampenbestrijding</item>
         <item attribuut="Vindplaats">Kamervragen met antwoord 2000-2001, nr. 1690, Tweede Kamer</item>
         <item attribuut="Vraagnr_bij_indiening">2000114010</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="VVD">Van den Doel</persoon>
         </item>
         <item attribuut="Datum_reaktie">2001-09-06</item>
         <item attribuut="Datum_indiening">2001-07-25</item>
         <item attribuut="Document-id">KVR14260</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3523" allpagenumbers="3523 3524" vetnummer="2000114010" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14260" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1690" onderwerp="" indiendatum="2001-07-25">
         <vrager partij="VVD" oorsprong="parlement">Van den Doel</vrager>
         <vraagt-aan>de minister van Defensie en de staatssecretaris van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2001-09-6">
         <antwoorder functie="staatssecretaris" ministerie="Defensie">Van Hoof</antwoorder>
         <mede-antwoorder>de staatssecretaris van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het waar dat de burgemeester van Leeuwarden in 1998, en opnieuw in februari 2001, aan de minister van Defensie heeft gevraagd om een intensievere samenwerking tussen de gemeente en de vliegbasis Leeuwarden m.b.t. de voorbereiding op en de bestrijding van rampen? <voetnoot nummer="1"/>
      </vraag>
      <vraag nummer="2">Zo ja, waarom is hier tot op heden nog nooit op gereageerd? </vraag>
      <vraag nummer="3">Bent u van mening dat de burgemeester op basis van de wet de bevoegdheid heeft ook militaire autoriteiten i.c. de commandant van de vliegbasis opdrachten te geven m.b.t. de voorbereiding op rampen? </vraag>
      <vraag nummer="4">Zo ja, waarom worden dan de verzoeken van de burgemeester door de vliegbasiscommandant niet uitgevoerd? </vraag>
      <vraag nummer="5" voetnoot="2">Wat vindt u van de uitspraak van de burgemeester van Eindhoven dat de samenwerking op het gebied van de rampenbestrijding tussen gemeenten en Defensie niet de eerste zorg is van Defensie? <voetnoot nummer="2"/>
      </vraag>
      <vraag nummer="6">Bent u van mening dat enerzijds de rampenbestrijding op militaire complexen waaronder die op vliegbases en anderzijds de samenwerking tussen civiele en militaire autoriteiten, een hogere prioriteit moeten krijgen binnen Defensie? Zo ja, welke acties onderneemt u hiertoe? </vraag>
      <vraag nummer="7">Kan per vliegbasis een overzicht worden gegeven van de oefeningen die door de betreffende gemeenten in 1998, 1999 en 2000 zowel met de civiele als met de militaire brandweer zijn gehouden, alsmede van de oefeningen op bestuurlijk en multidisciplinair niveau waarbij ook de commandanten en hun staf van de vliegbasis waren betrokken? </vraag>
      <vraag nummer="8">Op welke wijze zijn civiele brandweerkorpsen in gemeenten waarin een militaire vliegbasis is gelegen, voorbereid op de bestrijding van vliegtuigbranden en de hulpverlening daarbij? Op welke wijze worden zij hiervoor praktisch geoefend? Is de brandweer van de gemeente Soest bijvoorbeeld getraind in de hulpverlening bij een eventuele crash van een Fokker 50 op de vliegbasis Soesterberg? </vraag>
      <noten afkomstig="vraag">
         <noot nummer="1" datum="2001-07-20" bron="VNG-magazine">VNG-magazine, 20 juli 2001, pag. 15</noot>
         <noot nummer="2">Idem</noot>
      </noten>
   </vragen>
   <antwoorden aantal="6">
      <antwoord nummer="1 en 2">Het onderwerp van de samenwerking tussen de brandweerkorpsen is niet, zoals in de vragen wordt verondersteld, de rampenbestrijding, maar de brandbestrijding, in het bijzonder in de regio van Friesland waarin zowel de gemeente als de vliegbasis Leeuwarden ligt. In juli 1998 heeft de werkgroep «Samenwerking Brandweer» een rapport en een concept-convenant opgesteld over een gefaseerde samenwerking tussen de civiele en militaire brandweer van Leeuwarden. In het interview in het VNG-magazine van 20 juli jl. stelt de burgemeester van Leeuwarden dat zij midden juli 1998 per brief het eindrapport en een concept-convenant ter uitvoering van de samenwerking aan de minister van Defensie heeft aangeboden. Hier moet echter sprake zijn van een misverstand. Een dergelijke brief is noch bij de Directie Juridische Zaken noch bij de Koninklijke Luchtmacht bekend. Wel is bij de totstandkoming van het eindrapport afgesproken dat iedere discipline afzonderlijk het rapport zou voorleggen aan het bevoegd gezag, in casu de minister van Defensie respectievelijk het gemeentebestuur van Leeuwarden. Het eindrapport en het concept-convenant zijn door de commandant van de vliegbasis Leeuwarden aangeboden aan de directeur Operatiën van de Koninklijke luchtmacht. In een brief van 26 januari 1999 heeft de directeur Operatiën aan de commandant van de vliegbasis Leeuwarden medegedeeld dat, mits het convenant op een aantal punten zou worden aangepast, uitvoering kon worden gegeven aan de in het eindrapport beschreven samenwerking volgens fase 1. De burgemeester van Leeuwarden is door de commandant van de vliegbasis Leeuwarden in een later stadium mondeling hiervan op de hoogte gesteld. Er is destijds echter geen uitvoering gegeven aan fase 1. In een brief van 6 februari 2001 heeft de burgemeester van Leeuwarden geïnformeerd naar de stand van zaken van de ondertekening van het convenant en de goedkeuring van de in fase 2 van het eindrapport beschreven samenwerking. Deze brief is, in tegenstelling tot wat het artikel in het VNG-magazine suggereert, niet zoek geraakt maar inmiddels beantwoord, zij het met de nodige vertraging. Het is betreurenswaardig dat hierdoor kostbare tijd verloren is gegaan en Defensie zal dan ook vanaf nu voortvarend met de uitvoering van het convenant aan de slag gaan. Inmiddels zijn initiatieven genomen om de samenwerking volgens fase 1 gestalte te geven. Het convenant is hiertoe aangepast. Belangrijke onderdelen van deze eerste fase zijn gezamenlijke opleidingen en trainingen en de uitwisseling van personeel door middel van stages. Mede op grond van de resultaten en de ervaringen in fase 1 zal ik besluiten of kan worden aangevangen met de verdergaande vorm van samenwerking zoals beschreven in fase 2 van het eindrapport van de werkgroep. In beginsel kan die samenwerking beide brandweerkorpsen veel voordelen bieden. Er moet echter nog een aantal aspecten worden bezien, waaronder juridische aandachtspunten en de beschikbaarheid van de luchtmachtbrandweer voor de vliegbasis zelf. Ik heb de bevelhebber van de Koninklijke luchtmacht inmiddels opdracht gegeven de mogelijkheden en de beperkingen van de samenwerking in fase 2 in kaart te brengen. Uiteraard zal ook deze analyse een rol spelen bij de verdere besluitvorming. </antwoord>
      <antwoord nummer="3 en 4">Er bestaat geen onduidelijkheid over de bevoegdheden van de burgemeester in het kader van de voorbereiding op en de bestrijding van rampen, noch over de rol van de militaire autoriteiten daarbij. Zoals in het antwoord op de vragen 1 en 2 is uiteengezet, is het onderwerp rampenbestrijding in het onderhavige geval echter niet aan de orde. </antwoord>
      <antwoord nummer="5">Aamenwerking met gemeenten staat bij Defensie wel degelijk hoog op de agenda. Dit blijkt onder meer uit de gezamenlijke brandweeroefeningen (zie hiervoor het overzicht dat als bijlage is gevoegd). De Herculesramp van 15 juli 1996 is voor Defensie aanleiding geweest alle plannen voor de bestrijding van rampen en calamiteiten te bezien en zo nodig aan te passen. Een belangrijk aandachtspunt hierbij is de samenwerking met het bevoegde, civiele gezag. Ik heb in dit verband verklaard dat aandacht en waakzaamheid voortdurend geboden blijven om een toereikende bestrijding van en hulpverlening bij calamiteiten op defensieterreinen te kunnen waarborgen. </antwoord>
      <antwoord nummer="6">De rampenbestrijding op militaire complexen, waaronder vliegbases, en de samenwerking tussen civiele en militaire autoriteiten hebben de volle aandacht en genieten hoge prioriteit bij Defensie. Een recent voorbeeld van de intensivering van de samenwerking tussen Defensie en de civiele autoriteiten zijn de afspraken met het ministerie van Binnenlandse Zaken en Koninkrijksrelaties over de inzet van militaire helikopters bij de bestrijding van bosbranden. Voorts neemt Defensie ook deel aan het mobiele communicatienetwerk voor rampenbestrijding. Dat het Defensie ernst is met de rampenbestrijding op militaire complexen blijkt ook uit het aantal oefeningen op militaire vliegbases. </antwoord>
      <antwoord nummer="7" voetnoot="1">Voor het antwoord op deze vraag wordt verwezen naar het overzicht dat als bijlage is gevoegd. <voetnoot nummer="1"/>
      </antwoord>
      <antwoord nummer="8" voetnoot="2 3">De staatssecretaris van Binnenlandse Zaken en Koninkrijksrelaties heeft op 5 augustus 2000 (Kamerstukken II, 1999–2000, 26 444, nr. 2) de Tweede Kamer geïnformeerd over de stand van zaken van de voorbereiding op ongevallen op luchtvaartterreinen. In deze voortgangsrapportage is gemeld dat er voor alle luchtvaartterreinen met een brandrisicoklasse <voetnoot nummer="2"/>3 of hoger een door de burgemeester vastgesteld rampbestrijdingsplan van kracht is. Hieronder vallen ook de militaire vliegbases. De rampbestrijdingsplannen worden zowel op operationeel als bestuurlijk niveau regelmatig geoefend, ook in multidisciplinair verband. Jaarlijks is er een oefening met alle burgemeesters en een regionale oefening tot en met het niveau Commando Rampterrein. Het Besluit rampenplannen Luchtvaartterreinen bevat de verplichting om in het kader van de voorbereiding op ongevallen op luchtvaartterreinen tenminste éénmaal per jaar een bestuurlijke oefening te houden en éénmaal per twee jaar een grootschalige multidisciplinaire oefening met operationele eenheden en het bestuur. Voor de vliegbasis Soesterberg heeft het bestuur besloten uit te gaan van maatscenario <voetnoot nummer="3"/>5. Hieronder valt tevens een Fokker 50. Uit de voortgangsrapportage blijkt dat de brandweer Soest zes maal per jaar op niveau 1 oefent met de luchthavenbrandweer (zie hiervoor ook het overzicht in de bijlage). </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
         <noot nummer="2">De indeling in brandrisicoklassen hangt samen met de grootte van de vliegtuigen die op het vliegveld landen. Een brandrisicoklasse is direct gerelateerd aan de benodigde bluscapaciteit voor het grootste type vliegtuig dat normaliter het desbetreffende vliegveld aandoet</noot>
         <noot nummer="3">Een maatscenario is – gegeven de typen vliegtuigen die van het vliegveld gebruikmaken – een beschrijving van een redelijkerwijs te verwachten incident. Het maatscenario maakt inzichtelijk wat een dergelijk incident betekent voor de betrokken organisaties, bijvoorbeeld in termen van capaciteit van de hulpverlening</noot>
      </noten>
   </antwoorden>
</kvr>
