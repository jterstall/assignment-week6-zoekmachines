<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Heemst (PvdA) aan de ministers van Binnenlandse Zaken en Koninkrijksrelaties en van Justitie over zwembadterreur in Veenendaal. (Ingezonden 28 februari 2002); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15510
</item>
         <item attribuut="Inhoud">Vragen over uit de hand lopend getreiter van een groep jongeren in het zwembad in Veenendaal en mogelijke maatregelen, waaronder het zogenaamd "sfeerverbaal", invoering van identiteitskaarten voor jongeren in zwembaden en eventuele (tijdelijke) toegangsverboden. Deze vragen dienen ter aanvulling op eerdere vragen terzake van het lid Nicolaï (VVD)(Aanhangsel Handelingen nr. 1013, Vergaderjaar 2001-2002).</item>
         <item attribuut="Rubriek">Criminaliteit en openbare orde (Handhaving openbare orde) Welzijn (Jeugdigen)</item>
         <item attribuut="Trefwoorden">Jeugdigen Openbare orde en veiligheid Zwembaden</item>
         <item attribuut="Vindplaats">Kamervragen met antwoord 2001-2002, nr. 1013, Tweede Kamer</item>
         <item attribuut="Vraagnr_bij_indiening">2010207330</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="PvdA">Van Heemst</persoon>
         </item>
         <item attribuut="Datum_reaktie">2002-04-15</item>
         <item attribuut="Datum_indiening">2002-02-28</item>
         <item attribuut="Document-id">KVR15510</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2135" allpagenumbers="2135 2136 2137" vetnummer="2010207330" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15510" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1013" onderwerp="" indiendatum="2002-02-28">
         <vrager partij="PvdA" oorsprong="parlement">Van Heemst</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2002-04-15">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de ministers van Justitie en voor Grote Steden- en Integratiebeleid</mede-antwoorder>
      </antwoorddata>
   </meta>
   <vragen aantal="11">
      <vraag nummer="1">Wat was de aard van het getreiter waaraan een groep jongeren zich afgelopen zondag 24 februari in het zwembad van Veenendaal heeft schuldig gemaakt? </vraag>
      <vraag nummer="2">Waarom heeft een medewerker van het zwembad zich in een badhokje verschanst? </vraag>
      <vraag nummer="3">Waarom zijn de gedragingen van deze jongeren niet aan te merken als een strafbaar feit? </vraag>
      <vraag nummer="4">Wat verwacht de burgemeester van een gesprek met deze jongeren in aanwezigheid van hun ouders? </vraag>
      <vraag nummer="5">Wanneer zal dat gesprek plaatsvinden en als het al heeft plaatsgevonden, wat was daarvan de uitkomst? </vraag>
      <vraag nummer="6">Vindt u dit een adequate aanpak? Zo ja, waarom en zo neen, waarom niet? </vraag>
      <vraag nummer="7" voetnoot="1">Wordt dit wangedrag door de politie geregistreerd in de vorm van een zogenaamd «sfeerverbaal» zoals door mij is gevraagd bij het debat over de Justitiebegroting voor 2002? <voetnoot nummer="1"/>
      </vraag>
      <vraag nummer="8">Zijn deze jongeren eerder met de politie in aanraking gekomen wegens getreiter en andere vormen van vergelijkbaar wangedrag en zo ja, voor wat voor zaken en tot welke initiatieven heeft dat geleid? </vraag>
      <vraag nummer="9">Welke mogelijkheden heeft een zwembad om dit soort treiterende jongeren te weren? </vraag>
      <vraag nummer="10">Welke maatregelen zijn in andere baden in vergelijkbare situaties genomen en hoe effectief is bijvoorbeeld de invoering van identiteitskaarten voor jongeren die zonder begeleiding van een volwassene willen komen zwemmen? </vraag>
      <vraag nummer="11">Wanneer komt u met voorstellen voor een nieuw offensief tegen geweld en agressie zoals gevraagd in de motie-Van Heemst c.s., waarin onder meer is gevraagd uit te werken hoe (tijdelijke) toegangsverboden kunnen worden ingesteld? </vraag>
      <noten afkomstig="vraag">
         <noot nummer="2"/>
         <noot nummer="1">Deze sfeerverbalen worden door de politie in Amsterdam al geruime tijd gehanteerd om te kunnen volgen welke jongeren zich schuldig maken aan allerlei van niet strafbaar maar wel hinderlijk wangedrag</noot>
         <noot nummer="2">motie-Van Heemst c.s. 28 000 VI, nr. 28</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Nicolaï, ingezonden 27 februari 2002. </toelichting>
   <antwoorden aantal="10">
      <antwoord nummer="1">Op zondagmiddag 24 februari jl. heeft een groep van ongeveer 20 jongeren uit etnische minderheidsgroepen in de leeftijd van 12 tot 14 jaar ernstige overlast veroorzaakt in het Valleibad te Veenendaal. Het wangedrag bestond uit het treiteren en uitdagen van zwembadpersoneel. Een en ander ging gepaard met grove scheldwoorden en verwensingen. </antwoord>
      <antwoord nummer="2">Een broer van één van de betrokken jongeren kwam verhaal halen in het zwembad. Hij ging vervolgens op zoek naar een badmeester waarvan hij meende dat deze zijn broer had geslagen. Het gedrag van die broer was dusdanig dat de desbetreffende badmeester vervolgens genoodzaakt was te vluchten. Hij heeft zich in veiligheid kunnen stellen in het instructiebad gelegen naast het hoofdbad, dat hij tijdig kon afsluiten. </antwoord>
      <antwoord nummer="3">Uit informatie van het openbaar ministerie en de politie is mij gebleken dat er mogelijk sprake is geweest van de volgende strafbare feiten: baldadigheid, belediging, bedreiging. De bewijslast met betrekking tot deze feiten is soms uitermate lastig. In dit geval hebben de betrokkenen er bewust van af gezien om aangifte te doen. Het OM heeft daarom besloten geen nader onderzoek en vervolging in te stellen. Gekozen is voor een civielrechtelijk traject, te weten de ontzegging van de toegang tot het zwembad aan tien jongeren voor een periode van zes maanden. Indien de betrokken jongeren de ontzegging negeren, zal de politie daartegen optreden. In nauw overleg met het OM kan dan alsnog tot vervolging worden overgegaan. </antwoord>
      <antwoord nummer="4 en 5">Gelet op de beantwoording van vraag drie heeft de burgemeester vanuit zijn verantwoordelijkheid voor de openbare orde alle betrokken jongens, met hun ouders, uitgenodigd voor een persoonlijk gesprek. De individuele gesprekken hebben plaatsgevonden op 4 en 5 maart jl. In de vergadering van de raad, 28 februari 2002 heeft de burgemeester verklaard dat de gesprekken de volgende doelstelling hebben, namelijk: «Ik wil aan de jongens en hun ouders nadrukkelijk aangeven dat ik dergelijk wangedrag niet kan en wil tolereren. Ook wil ik de dialoog aangaan met de betrokkenen; mij interesseert vooral ook de vraag waarom dergelijk wangedrag wordt gepleegd en welke signalen daarmee worden afgegeven». Alle betrokkenen hebben gehoor gegeven aan de uitnodiging en gaven aan zich bewust te zijn van de situatie. In de gesprekken is de dialoog aangegaan over de ontstane problemen en het voorkomen ervan in de toekomst. De gesprekken waren open van karakter en hebben plaatsgevonden in een prima sfeer en de uitkomsten kunnen als constructief worden betiteld hetgeen ook door diverse betrokkenen is bevestigd. </antwoord>
      <antwoord nummer="6">Ja, ik vind dit een adequate aanpak. Een van de uitgangspunten bij de aanpak van regelovertredend gedrag van minderjarigen is namelijk dat ouders primair verantwoordelijk zijn voor de opvoeding en een gezonde ontwikkeling van hun kinderen. Het nadrukkelijk(er) aanspreken van ouders op hun opvoedingsverantwoordelijkheid en hun een rol geven bij het voorkomen van eventuele toekomstige problemen is mede vanuit die gedachte als beleidslijn geformuleerd in de kabinetsnotitie «niet-vrijblijvende vormen van opvoedingsondersteuning» (27 197 nr. 1, 1999–2000): het vergroten van de ouderlijke verantwoordelijkheid door ouders consequent te betrekken bij de politie- en Justitiecontacten van hun kinderen. De door de burgemeester gekozen aanpak sluit hierbij goed aan. </antwoord>
      <antwoord nummer="7">De politie in Veenendaal maakt geen gebruik van zogeheten «sfeerverbalen», zoals die door de politie in Amsterdam worden gehanteerd. Wel zijn de gebeurtenissen op 24 februari jl. geregistreerd in dagrapportmutaties en in een ambtelijk verslag. </antwoord>
      <antwoord nummer="8">De groep jongeren die betrokken was bij het incident in het zwembad is bij de politie niet bekend. </antwoord>
      <antwoord nummer="9" voetnoot="1 2">Op deze mogelijkheden is nadrukkelijk ingegaan bij de beantwoording van vragen 3 en 4 van het Kamerlid Nicolaï over de sluiting van het Amsterdamse Sloterparkbad die ingezonden waren op 11 september 2001 <voetnoot nummer="1"/>. Hierin werd aangegeven dat de exploitanten van zwembaden de volgende mogelijkheden ter beschikking staan. Uitgangspunt is dat exploitanten van zwembaden, als iedere eigenaar en/of beheerder over een bepaald gebouw, primair verantwoordelijk zijn voor de veiligheid en de orde binnen de inrichting. De exploitant van een zwembad kan ook een gemeente zijn. Uit deze verantwoordelijkheid en uit het Besluit Hygiëne en Veiligheid Zwemgelegenheden vloeit voort dat de exploitant toezicht dient uit te oefenen om misstanden, zoals baldadigheid en overlast, tegen te gaan. In de praktijk is er geen sprake van een uniforme aanpak van overlast van jongeren in zwembaden: dit verschilt van plaats tot plaats. Verschillende zwembaden hebben zelf het initiatief genomen overlast te voorkomen of aan te pakken. In een quick scan die het LC, Nederlands Instituut voor Lokale sport en recreatie, medio 2001 heeft laten verrichten blijkt dat zwembaden onder meer de volgende maatregelen hebben getroffen om overlast tegen te gaan: meer surveillanten bij het zwembad, cameraobservatie, toegangsverboden na misdragingen, samenwerkingsverband met de politie, specifieke training van het eigen personeel, maken van huisregels, inhuren van beveiliging en het instellen van een zwartboek. Als een exploitant «huisregels»/gedragsregels vaststelt waaraan de bezoekers zich dienen te houden, kunnen daarin ook voorschriften worden opgenomen om baldadigheid, vernielzucht, geweld en (ander) crimineel gedrag tegen te gaan. Indien bezoekers van een zwembad (herhaaldelijk) de huisregels overtreden kan de exploitant hun de toegang tot het zwembad ontzeggen. Een dergelijke maatregel is vergelijkbaar met de civielrechtelijke stadionverboden die bekend zijn uit de bestrijding van het voetbalvandalisme en -geweld. Ook daar legt de thuisspelende voetbalclub en/of de KNVB het stadionverbod op. Naast bovengenoemde mogelijkheden voor de exploitant zelf kan ook de burgemeester, of –indien er aangifte is gedaan van een strafbaar feit– politie of justitie maatregelen treffen. Hiervoor verwijs ik u naar de eerder genoemde antwoorden op de vragen 3 en 4 van het Kamerlid Nicolaï over de sluiting van het Sloterparkbad <voetnoot nummer="2"/>. </antwoord>
      <antwoord nummer="10" voetnoot="3">In het antwoord op de voorgaande vraag worden diverse maatregelen genoemd die zwembaden in vergelijkbare situaties hebben genomen. Uit de hiervoor genoemde quick scan van het LC blijkt dat op dit moment, althans bij de vijftig geënquêteerde zwembaden, geen sprake is van de invoering van legitimatieplicht. Wel wordt er in diverse zwembaden gewerkt met abonnementen. Hierbij is wel sprake van beperkte legitimatieplicht. Het abonnement wordt namelijk slechts verkregen op vertoon van een identificatiebewijs. De problematiek van overlast gevende jongeren doet zich in de meerderheid van de gevallen juist voor bij de incidentele bezoekers die geen abonnement hebben. Om echter iedere incidentele bezoeker te verplichten zich te identificeren of om voor iedere incidentele bezoeker een identiteitskaart in te voeren, zijn verregaande maatregelen. Invoering hiervan is overigens een keuze die aan de beheerder van het zwembad toekomt. Er zijn – zoals hierboven is aangegeven – geen ervaringen op dit punt met jongeren die incidenteel en zonder begeleiding van een volwassene willen komen zwemmen. Er zijn derhalve geen gegevens waaruit af te leiden is of het hier een effectief middel betreft. Wel is bekend dat een legitimatiesysteem moeilijk sluitend te krijgen is. Dit probleem speelt bijvoorbeeld ook bij het invoeren van een stadionverbod. Het protocol Gedragsregels in Zwembaden (zie antwoorden op vragen 2, 3 en 4 van Nicolaï over zwembadterreur in Veenendaal) <voetnoot nummer="3"/>zal overigens ook aandacht besteden aan hoe er met persoonsgegevens en wijze van identificatie omgegaan zou moeten worden. </antwoord>
      <antwoord nummer="11">Bij brief van 4 maart jongstleden heeft de minister van Justitie de Tweede Kamer een reactie doen toekomen op bedoelde motie (kenmerk: 5152458/02/DJC). In deze brief wordt ten aanzien van diverse onderwerpen een overzicht van recente en op korte termijn voorgenomen activiteiten gegeven. Daarbij komt ook de invoering en toepassing van (tijdelijke) toegangsverboden in voorzieningen als zwembaden, bioscoop en winkelcentra aan de orde. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="143" documentjaargang="2001-2002">Aanhangsel Handelingen, nr. 143, vergaderjaar 2001–2002.</noot>
         <noot nummer="2" documenttype="Kamervragen" documentnummer="1012" documentjaargang="2001-2002">Aanhangsel Handelingen, nr. 1012, vergaderjaar 2001–2002.</noot>
         <noot nummer="3" documenttype="Kamervragen" documentnummer="1013" documentjaargang="2001-2002">Aanhangsel Handelingen, nr. 1013, vergaderjaar 2001–2002.</noot>
      </noten>
   </antwoorden>
</kvr>
