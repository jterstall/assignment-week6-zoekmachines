<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Hoop Scheffer en Hillen (beiden CDA) over de memoires van generaal Couzy. (Ingezonden 5 juli 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3389
</item>
         <item attribuut="Rubriek">Veiligheidsbeleid en defensie (Militairen)</item>
         <item attribuut="Trefwoorden">Militairen</item>
         <item attribuut="Vindplaats">Kamervragen met antwoord 1995-1996, nr. 1425, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="CDA">De Hoop Scheffer</persoon>
            <persoon partij="CDA">Hillen</persoon>
         </item>
         <item attribuut="Datum_reaktie">1996-07-08</item>
         <item attribuut="Datum_indiening">1996-07-05</item>
         <item attribuut="Document-id">KVR3389</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2899" allpagenumbers="2899 2900" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1425" onderwerp="" indiendatum="1996-07-5">
         <vrager partij="CDA" oorsprong="parlement">De Hoop Scheffer</vrager>
         <vrager partij="CDA" oorsprong="parlement">Hillen</vrager>
         <vraagt-aan/>
      </vraagdata>
      <antwoorddata antwoorddatum="1996-07-8">
         <antwoorder functie="minister" ministerie="Defensie">Voorhoeve</antwoorder>
         <mede-antwoorder>de staatssecretaris van Defensie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Hebt u kennis genomen van de memoires van de voormalige Bevelhebber der Landstrijdkrachten, de heer Couzy en de diverse interviews die de BLS heeft afgegeven over dit boek? </vraag>
      <vraag nummer="2">Welke aanwijzingen heeft de heer Couzy om te stellen dat generaal Janvier wel contact met zijn regering heeft opgenomen over het beleid van de VN in de crisis rond Srebrenica? Heeft generaal Couzy deze aanwijzingen medegedeeld aan de bewindslieden? Zo ja, wat is hiermee gedaan? </vraag>
      <vraag nummer="3">Ziet de minister in deze beweringen aanleiding om opnieuw contact op te nemen met de Franse regering? </vraag>
      <vraag nummer="4">Stond de passage over «good guys, bad guys», zoals uitgesproken door kolonel Karremans op de persconferentie van 23 juli 1995 in de geschreven tekst die was voorbereid door het ministerie van Defensie? Heeft de minister deze tekst gezien voor deze uitgesproken werd door de heer Karremans? </vraag>
      <vraag nummer="5">Kan de staatssecretaris bevestigen dat er gedurende een jaar geen wezenlijk en/of uitgebreid contact heeft plaatsgevonden tussen de BLS en hemzelf? Zo ja, waarom niet? Acht de staatssecretaris het een goede zaak dat er in een tijd waarin personeel is uitgezonden en ingrijpende reorganisaties gaande zijn, minimaal contact is tussen de BLS en de bewindslieden? BLS = Bevelhebber Landstrijdkrachten </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De voormalige bevelhebber der Landstrijdkrachten maakt in zijn boek geen melding van aanwijzingen voor contacten tussen VN-generaal Janvier en de Franse regering tijdens de Bosnisch-Servische aanval op Srebrenica in juli 1995. Evenmin heeft hij ons van mogelijke aanwijzingen op de hoogte gesteld. De twee Franse piloten waarvan luitenant-generaal Couzy spreekt in het vraaggesprek met EO Tijdsein, werden op 30 augustus 1995 gevangengenomen nadat hun Mirage-gevechtsvliegtuig was neergeschoten tijdens de Navo-operatie «Deliberate Force». Het is dus onjuist een verband te leggen tussen de besluitvorming van de VN rondom de val van Srebrenica in juli 1995 en de gevangenschap van deze piloten zeven weken later. Tijdens de Bosnisch-Servische aanval op Srebrenica hielden de Bosnische Servie¨rs in het geheel geen Franse VN-militairen gegijzeld. De bewering van luitenant-generaal Couzy berust dus niet op feiten. De Franse regering heeft op 4 juli jl. een verklaring uitgegeven waarin de bewering van luitenant-generaal Couzy ten stelligste wordt ontkend. </antwoord>
      <antwoord nummer="3">Nee. </antwoord>
      <antwoord nummer="4" voetnoot="1">Zoals is vermeld in de bijlage van mijn brief van 28 augustus 1995 aan de Tweede Kamer <voetnoot nummer="1"/>, is de desbetreffende persverklaring opgesteld op grond van een gesprek tussen luitenant-kolonel Karremans en hoofd Legervoorlichting. De genoemde passage maakte deel uit van deze verklaring. Vo´o´r de persconferentie heeft de betrokken hoofdofficier exemplaren van de verklaring aangereikt aan onder meer de bevelhebber der Landstrijdkrachten, die daartegen geen bezwaar kenbaar maakte. Hoewel dat de bedoeling was, bleek het vanwege de onoverzichtelijke situatie in het opvangkamp in Zagreb niet meer mogelijk over de tekst van de verklaring te overleggen tussen de bataljonscommandant, de bevelhebber en de minister van Defensie. Als gevolg hiervan heeft de minister van Defensie de tekst niet vo´o´r de persconferentie gelezen en becommentarieerd. De in het vraaggesprek met EO Tijdsein genoemde passage die op instigatie van de directie Voorlichting in de tekst van de bataljoncommandant was opgenomen betrof overigens een zinsnede over generaal Mladic, waarin diens optreden werd veroordeeld. De bataljonscommandant heeft deze passage niet voorgelezen. </antwoord>
      <antwoord nummer="5">Nee. Teneinde het contact optimaal te laten verlopen zijn er diverse gelegenheden voor de bevelhebbers om met de politieke leiding van het departement van gedachten te wisselen. Zo is bij het aantreden van de huidige bewindslieden afgesproken dat zij eens in de twee weken een werklunch houden met de secretaris-generaal, de chef Defensiestaf, de bevelhebbers en de commandant van de Koninklijke marechaussee. Ook spreken de bewindslieden in beginsel maandelijks met de bevelhebbers afzonderlijk. Het kan gebeuren dat door plotselinge agendawijzigingen deze afspraak soms wordt verzet of vervalt. Naast deze vaste afspraken komt het regelmatig voor dat er contact is tussen bevelhebbers en een bewindsman over actuele aangelegenheden. Indien een bevelhebber dat noodzakelijk vindt, kan hij altijd gebruik maken van de mogelijkheid zijn opvatting rechtstreeks aan de bewindslieden kenbaar te maken. Genoemde mogelijkheden stonden ook steeds open voor luitenant-generaal Couzy en hij heeft daar in voorkomende gevallen gebruik van gemaakt. Naast deze rechtstreekse contacten tussen de bevelhebbers en de politieke leiding is er wekelijks overleg van de bevelhebbers met de ambtelijke en militaire leiding van het departement, die op haar beurt de bewindslieden voortdurend inlicht. Er is dus volop gelegenheid voor uitgebreide communicatie over alle relevante onderwerpen. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="22 181" documentnummer="115">Kamerstuk 22 181, nr. 115</noot>
      </noten>
   </antwoorden>
</kvr>
