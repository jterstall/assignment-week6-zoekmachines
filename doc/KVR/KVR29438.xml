<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Roefs (PvdA) aan de minister van Verkeer en Waterstaat over de onveilige situatie bij een tijdelijke fietsbrug bij Nijmegen. (Ingezonden 28 augustus 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29438
</item>
         <item attribuut="Inhoud">Vragen naar aanleiding van berichten (De Gelderlander, Nijmegen-katern, 22 en 23 augustus 2007) over gevaarlijke situaties met gladheid op een tijdelijke fietsbrug bij Weurt (Nijmegen). Rijkswaterstaat heeft kennelijk, naast experimenten met nieuwe materialen, niets gedaan aan de gevaarlijke situatie op deze brug.</item>
         <item attribuut="Rubriek">Verkeer, vervoer en waterstaat (Bruggen en tunnels) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Bruggen Verkeersveiligheid</item>
         <item attribuut="Vindplaats">Kamervragen met antwoord 2007-2008, nr. 34, Tweede Kamer</item>
         <item attribuut="Vraagnr_bij_indiening">2060723950</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Roefs</persoon>
         </item>
         <item attribuut="Datum_reaktie">2007-09-19</item>
         <item attribuut="Datum_indiening">2007-08-28</item>
         <item attribuut="Document-id">KVR29438</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="77" allpagenumbers="77 78" vetnummer="2060723950" code="0708tkkvr34" lopendefooter="Tweede Kamer, vergaderjaar 2007–2008, Aanhangsel" filenaam="KVR29438" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="34" onderwerp="" indiendatum="2007-08-28">
         <vrager partij="PvdA" oorsprong="parlement">Roefs</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-09-19">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van de berichten over gevaarlijke situaties op een tijdelijke fietsbrug bij Weurt (Nijmegen) en de reactie van Rijkswaterstaat daarop? <voetnoot nummer="1"/>
      </vraag>
      <vraag nummer="2">Klopt het dat al sinds juni 2007 bekend is dat de antislipmatten zijn versleten en dat er dus sprake is van een gevaarlijke situatie? </vraag>
      <vraag nummer="3">Klopt het dat Rijkswaterstaat sindsdien, naast het experimenteren met nieuwe materialen, niets aan de gevaarlijke situatie op deze brug heeft gedaan? </vraag>
      <vraag nummer="4">Klopt het dat het nog tot eind september 2007 gaat duren voordat Rijkswaterstaat iets gaat doen aan de gladheid op deze fietsbrug? </vraag>
      <vraag nummer="5">Klopt het dat Rijkswaterstaat heeft gezegd dat fietsers tot die tijd maar met hun fiets aan de hand over de brug moeten lopen? Zo ja, gaat Rijkswaterstaat dit advies ook ter plekke, bijvoorbeeld via een waarschuwingsbord, bekend maken? </vraag>
      <vraag nummer="6">Deelt u de mening dat reeds in juni jl. adequate maatregelen hadden moeten worden genomen, in afwachting van de meer structurele oplossing die vanaf eind september 2007 beschikbaar is? </vraag>
      <vraag nummer="7">Deelt u de mening dat er onmiddellijk iets aan deze gevaarlijke situatie gedaan moet worden en dat het onwenselijk is wanneer deze situatie voortduurt tot eind september 2007? </vraag>
      <noten afkomstig="vraag">
         <noot nummer="1" datum="2007-08-23" bron="De Gelderlander (Nijmegen-katern), 22 augustus 2007 «Fietsbrug Weurt levensgevaarlijk» en «Valpartijen op fietsbrug» De Gelderlander (Nijmegen-katern)" titel="Fietsbrug Weurt eind september veilig">De Gelderlander (Nijmegen-katern), 22 augustus 2007 «Fietsbrug Weurt levensgevaarlijk» en «Valpartijen op fietsbrug» De Gelderlander (Nijmegen-katern), 23 augustus 2007: «Fietsbrug Weurt eind september veilig»</noot>
      </noten>
   </vragen>
   <antwoorden aantal="7">
      <antwoord nummer="1">Ja. Met het project in Weurt worden in opdracht van RWS-De Maaswerken de bruggen over het sluiscomplex in Weurt met 2,5 meter verhoogd. Het verkeer wordt sinds januari 2007 omgeleid via tijdelijke bruggen. Voor het fiets- en voetgangsverkeer is een aparte tijdelijke brug aangelegd. Door RWS-De Maaswerken is bij de gemeente Nijmegen op basis van een voorlopig ontwerp van de bruggen een bouwvergunning aangevraagd. Het project wordt uitgevoerd door de aannemer Bouwcombinatie Bruggen Weurt, BMW op basis van een Design &amp; Build contract. De aannemer heeft het definitieve ontwerp rechtstreeks voorgelegd aan het bevoegd gezag, de gemeente Nijmegen. In dit door de gemeente Nijmegen goedgekeurde definitieve ontwerp is de vormgeving van de tijdelijke fietsbrug in detail beschreven, waaronder de keuze voor het aanbrengen van roosters (zonder bekleding) op de fietsbrug. Ter bevordering van de veiligheid van fietsers en voetgangers heeft RWS-De Maaswerken de aannemer verzocht alsnog antislipmatten op de roosters aan te brengen. Dat deze antislipmatten zo snel zouden slijten was door RWS-De Maaswerken niet voorzien. </antwoord>
      <antwoord nummer="2">Sinds mei 2007 is bekend dat de antislipmatten onvoldoende slijtvast zijn en dat vervanging van deze matten door antislipmatten van hetzelfde materiaal geen optie is. Het materiaal blijkt niet bestand te zijn tegen de belasting als gevolg van het intensieve gebruik van de tijdelijke fietsbrug. De slijtage wordt mede veroorzaakt door het niet-toegestane gebruik van de fietsbrug door brommers en scooters, ondanks het verbodsbord voor bromfietsen en scooters dat er staat vanaf de start van het project. Het verbod voor bromfietsers en scooters blijkt moeilijk te handhaven. In de vakantieperiode is de slijtage van de matten snel toegenomen en nu zijn ze inderdaad versleten. RWS-De Maaswerken heeft derhalve besloten om extra verkeersborden te plaatsen en het aanbrengen van het nieuwe plaatmateriaal te versnellen. </antwoord>
      <antwoord nummer="3">Nee, dat klopt niet. Nabij de brug zijn extra verkeersborden geplaatst in verband met de steile helling en de haakse bochten. Recent zijn er door de aannemer, aanvullend op deze verkeersborden, onder en bovenaan de hellingbanen (in totaal dus 4 stuks) dwarshekken geplaatst voorzien van borden met de tekst: «Fietsers afstappen». De laatstgenoemde borden zullen blijven staan totdat alle antislipmatten zijn vervangen door nieuwe platen. Daarnaast is de omgeving via persberichten voor de lokale en regionale media en nieuwsberichten op de website op de hoogte gehouden van de ontwikkelingen en het onderzoek naar een duurzame oplossing. </antwoord>
      <antwoord nummer="4">Nee, op 27 augustus 2007 is begonnen met het op de gevaarlijkste plaatsen (de bochten in de brug) aanbrengen van het nieuwe plaatmateriaal dat is voorzien van een watervaste en slijtvaste coating. Dit nieuwe plaatmateriaal is beter bestand tegen het gebruik door bromfietsen en scooters. Echter, handhaving van het verbod voor het gebruik door scooters en bromfietsers blijft belangrijk. Dit is een taak van de politie. Het belang van handhaving van dit verbod is door RWS-De Maaswerken benadrukt in een brief aan de gemeente Nijmegen, met een afschrift aan de politie. De resterende antislipmatten worden gefaseerd vervangen, waarbij de hellingbanen als eerste worden aangepakt. Sinds 14 september 2007 is de gehele fietsbrug voorzien van het nieuwe plaatmateriaal. </antwoord>
      <antwoord nummer="5">Er zijn inderdaad borden geplaatst met de tekst: «Fietsers afstappen»; zie ook het antwoord op vraag 3. Deze borden zijn geplaatst om de veiligheid van zowel de fietsers, als de werknemers die bezig zijn met de montage van de platen op de tijdelijke fietsbrug te garanderen. </antwoord>
      <antwoord nummer="6">Binnen de mogelijkheden is dat gedaan; de verkeersborden zijn in juni 2007 geplaatst en in de bocht waar het materiaal het slechtst was, zijn nieuwe antislipmatten gelegd. Dit is gebeurd in afwachting van het resultaat van de proeven met de toegepaste antislipmatten. Toen duidelijk werd dat slijtage versneld optrad, zijn er met de aannemer versnellingsmaatregelen overeengekomen, zodat sinds 14 september 2007 alle antislipmatten zijn vervangen. </antwoord>
      <antwoord nummer="7">Zie de antwoorden op de vragen 4 en 6. De antislipmatten in de bochten zijn op 27 augustus 2007 compleet vervangen door het nieuwe plaatmateriaal. De leverantie van rest van het nieuwe plaatmateriaal is versneld. In totaal gaat het om circa 800 vierkante meter van dit gecoate plaatmateriaal. Opgemerkt dient te worden dat deze platen, voorzien van een water- en slijtvaste coating, geen standaard product is dat gemakkelijk in de markt voorhanden is. </antwoord>
      <noten afkomstig="antwoord"/>
   </antwoorden>
</kvr>
