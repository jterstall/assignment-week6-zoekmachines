<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders en Eijsink (beiden PvdA) aan de ministers van Defensie en van Buitenlandse Zaken over de Nederlandse militairen in Irak. (Ingezonden 7 oktober 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21490
</item>
         <item attribuut="Inhoud">Vragen naar aanleiding van berichten dat de Irakese autoriteiten en de Irakese bevolking op de hoogte waren van mogelijke, tegen de Nederlandse militairen gerichte acties. In hoeverre is de aanwezigheid van Nederlandse troepen in Ar-Rumaythah daadwerkelijk gewenst? [Aanvulling op vragen van het lid Van Baalen (VVD) aan de minister van Defensie over het stagnerend onderzoek naar de moord op wachtmeester Jeroen Severs, ingezonden 6 oktober 2004).</item>
         <item attribuut="Rubriek">Veiligheidsbeleid en defensie (Militairen) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Irak Militairen</item>
         <item attribuut="Vindplaats">Kamervragen met antwoord 2004-2005, nr. 270, Tweede Kamer</item>
         <item attribuut="Vraagnr_bij_indiening">2040501310</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="PvdA">Koenders</persoon>
            <persoon partij="PvdA">Eijsink</persoon>
         </item>
         <item attribuut="Datum_reaktie">2004-10-29</item>
         <item attribuut="Datum_indiening">2004-10-07</item>
         <item attribuut="Document-id">KVR21490</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="563" allpagenumbers="563 564" vetnummer="2040501310" code="0405tkkvr270" lopendefooter="Tweede Kamer, vergaderjaar 2004–2005, Aanhangsel" filenaam="KVR21490" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="270" onderwerp="" indiendatum="2004-10-7">
         <vrager partij="PvdA" oorsprong="parlement">Koenders</vrager>
         <vrager partij="PvdA" oorsprong="parlement">Eijsink</vrager>
         <vraagt-aan>de ministers van Defensie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2004-10-29">
         <antwoorder functie="minister" ministerie="Defensie">Kamp</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van het artikel «Complot tegen onze jongens»? <voetnoot nummer="1"/>
      </vraag>
      <vraag nummer="2">In hoeverre kloppen de aantijgingen in het artikel dat Irakese autoriteiten en de Irakese bevolking op de hoogte waren van mogelijke, tegen de Nederlandse militairen gerichte, terroristische acties? </vraag>
      <vraag nummer="3">In hoeverre is er sprake van een moeizame samenwerking met de lokale Irakese politie? Verloopt dit moeizamer na de overdracht van de macht aan de Iraakse Autoriteit op 30 juni 2004? </vraag>
      <vraag nummer="4">Hoe verhouden de lovende uitlatingen van de minister van Defensie over de goede samenwerking met de lokale Irakese autoriteiten en bevolking zich met de aanslagen op de Nederlandse militairen en het moeizame verloop van het Irakese onderzoek naar de aanslagen op de Nederlandse militairen? </vraag>
      <vraag nummer="5">In hoeverre is de aanwezigheid van Nederlandse troepen in Ar-Rumaythah daadwerkelijk gewenst en in hoeverre wordt deze op prijs gesteld door de plaatselijke autoriteiten en bevolking? </vraag>
      <vraag nummer="6">Wordt de strekking van uw beantwoording van de vorige vraag gedeeld door de Nederlandse militairen die ter plekke hun functie uitoefenen? </vraag>
      <vraag nummer="7">Deelt u de mening dat de kwalificatie «bezettingsmacht» logischerwijs van toepassing is op de Nederlandse militairen in Irak wanneer uit de praktijk onomstotelijk zou blijken dat hun aanwezigheid de facto niet gewenst is door de plaatselijke bevolking noch de plaatselijke autoriteiten, ongeacht de houding hieromtrent van de centrale Irakese regering? </vraag>
      <vraag nummer="8">In hoeverre wordt op constructieve wijze samenwerking tot stand gebracht tussen de lokale autoriteiten in Irak en het Nederlandse militaire contingent? In hoeverre staat binnen deze pogingen de ontwikkeling van de rechtsstaat centraal? </vraag>
      <noten afkomstig="vraag">
         <noot nummer="1">De Telegraaf, 5 oktober 2004 Toelichting:</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Van Baalen (VVD), ingezonden 6 oktober jl. (vraagnummer 2040501230). </toelichting>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het is onwaarschijnlijk dat er bij bepaalde delen van de burgerbevolking vooraf geen kennis aanwezig was over de op handen zijnde aanvallen in Rumaythah van 14 en 15 augustus jongstleden. Angst voor wraakacties door extremisten kan een rol hebben gespeeld bij het uitblijven van waarschuwingen voor deze aanvallen. In hoeverre de lokale autoriteiten voorkennis hadden van de op handen zijnde aanvallen is niet duidelijk. Er zijn aanwijzingen dat er Iraakse politiemensen waren die zich bewust afzijdig hebben gehouden. </antwoord>
      <antwoord nummer="3">De samenwerking tussen Iraakse veiligheidsorganisaties en de Nederlandse troepen is door het herstel van de Iraakse soevereiniteit op 28 juni jl. niet wezenlijk veranderd. De gebeurtenissen van 14 en 15 augustus jl. hebben echter hun weerslag gehad op de werkrelatie van de Nederlandse eenheden met de Iraakse politie. Er zijn aanwijzingen dat sommige Iraakse politiemensen sympathiseren met Muqtada al-Sadr. Tevens zijn er, zoals hierboven vermeld, aanwijzingen dat sommige Iraakse politiemensen zich tijdens de gebeurtenissen bewust afzijdig hebben gehouden. Het gezamenlijke optreden met de Iraakse politie werd in verband hiermee opgeschort. Inmiddels wordt er weer gezamenlijk gepatrouilleerd in Samawah en Khidr. In de verhouding met de Iraakse politie in Rumaythah passen gezamenlijke patrouilles nog niet. Voorts is na 28 juni jl. de informatiepositie van de Nederlandse eenheid veranderd. Tot deze datum berustte het gezag bij de Coalition Provisional Authority (CPA) en de vertegenwoordiging daarvan op provinciaal niveau. Het Nederlandse detachement had via de CPA een goed inzicht in de informatiestromen vanuit Bagdad. Na het herstel van de Iraakse soevereiniteit en de opheffing van de CPA, is de Nederlandse eenheid, afgezien van informatie van de Britse divisiecommandant, in meerdere mate afhankelijk van de informatie die door de Irakezen wordt verstrekt. </antwoord>
      <antwoord nummer="4">In de provincie al-Muthanna wordt in het algemeen goed samengewerkt met de lokale autoriteiten en instanties. Navraag onder de bevolking levert telkenmale een positief beeld op van de Nederlandse troepen. Naar de aanvallen in Rumaythah, waarbij een wachtmeester van de Koninklijke marechaussee om het leven is gekomen, loopt nog een onderzoek door de Iraakse politie en de onderzoeksrechter. De Iraakse politie heeft inmiddels een onderzoeksrapport opgesteld. Nederland zal dit Iraakse onderzoek nauwlettend volgen en waar nodig ondersteunen of aansporen. Voorts verzamelt het Nederlandse detachement nog steeds informatie over de gebeurtenissen. In verband met de aanvallen is een aantal verdachten aangehouden dat na onderzoek en ondervraging door de door het Verenigd Koninkrijk geleide divisie MND(SE) weer is vrijgelaten wegens gebrek aan bewijs. </antwoord>
      <antwoord nummer="5 t/m 7">In Veiligheidsraadresolutie 1546 is bepaald dat per 30juni jl. de bezetting wordt beëindigd, de CPA wordt opgeheven en de Iraakse soevereiniteit wordt hersteld. Er is derhalve geen sprake van een bezettingsmacht in Irak, maar van een multinationale troepenmacht die in Irak aanwezig is op verzoek van de Iraakse interim-regering. Het besluit van de regering van 11 juni jl. tot verlenging van de Nederlandse militaire bijdrage aan de multinationale troepenmacht in Irak is mede gebaseerd op een verzoek daartoe van de Iraakse interim-regering. Zowel de gouverneur van al-Muthanna als het lokale bestuur van Rumaythah laten regelmatig, laatstelijk nog tijdens het bezoek van de minister van Defensie aan Irak, tevredenheid blijken over de Nederlandse militaire presentie, en spreken daarbij de hoop uit dat de Nederlandse militairen zullen blijven. Uit contacten tussen de Nederlandse militairen ter plekke en de lokale bevolking blijkt eveneens dat een grote meerderheid de aanwezigheid van de Nederlands militairen op prijs stelt. Van Nederlandse zijde onderstrepen de detachementscommandant en bezoekende hoogwaardigheidsbekleders in hun contacten met de lokale Iraakse autoriteiten geregeld dat de Nederlandse militairen voor een adequate uitvoering van hun taken mede afhankelijk zijn van samenwerking met de Iraakse autoriteiten. Zeer onlangs hebben de minister van Defensie en de chef Defensiestaf dat tijdens hun bezoeken opnieuw onder de aandacht van hun Iraakse gesprekspartners gebracht. </antwoord>
      <antwoord nummer="8">Vanaf het begin van de inzet van de Nederlandse militairen in al-Muthanna wordt in verschillende overlegstructuren samengewerkt met de lokale autoriteiten, onder meer op het gebied van veiligheid. Over de samenwerking op dit gebied is de Kamer verschillende malen geïnformeerd, onder meer in de brief van 11 juni jl. (Kamerstuk 23 432 nr. 164) en in de antwoorden op schriftelijke vragen van 18 juni jl. (Kamerstuk 23 432 nr. 165). De Europese Unie onderzoekt thans de mogelijkheden om de Iraakse autoriteiten te ondersteunen op het gebied van ontwikkeling van de rechtsstaat, waarbij het Nederlandse voorzitterschap een initiërende rol speelt. </antwoord>
      <noten afkomstig="antwoord"/>
   </antwoorden>
</kvr>
