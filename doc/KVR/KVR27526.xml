<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Wit en Van Bommel (beiden SP) aan de ministers van Justitie en van Buitenlandse Zaken over de voorgenomen harmonisering van de strafmaat voor ernstige milieudelicten. (Ingezonden 13 februari 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27526
</item>
         <item attribuut="Inhoud">De Europese Commissie wil de strafmaat voor ernstige milieudelicten in de Europese Unie harmoniseren. Hiermee wordt getornd aan de nationale keuzevrijheid ten aanzien van welk soort sanctie wordt ingezet en leidt het tot verbrokkeling van het Nederlands strafrecht. Daarbij zijn de sancties te laag.</item>
         <item attribuut="Rubriek">Internationale betrekkingen (Europese Unie) Milieu (Milieudelicten) Strafrecht en strafprocesrecht (Straffen)</item>
         <item attribuut="Trefwoorden">EU Internationaal strafrecht Milieudelicten</item>
         <item attribuut="Vindplaats">Kamervragen met antwoord 2006-2007, nr. 998, Tweede Kamer</item>
         <item attribuut="Vraagnr_bij_indiening">2060707600</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
            <persoon partij="SP">Van Bommel</persoon>
         </item>
         <item attribuut="Datum_reaktie">2007-03-15</item>
         <item attribuut="Datum_indiening">2007-02-13</item>
         <item attribuut="Document-id">KVR27526</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2125" allpagenumbers="2125 2126" vetnummer="2060707600" code="0607tkkvr998" lopendefooter="Tweede Kamer, vergaderjaar 2006–2007, Aanhangsel" filenaam="KVR27526" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="998" onderwerp="" indiendatum="2007-02-13">
         <vrager partij="SP" oorsprong="parlement">De Wit</vrager>
         <vrager partij="SP" oorsprong="parlement">Van Bommel</vrager>
         <vraagt-aan>de ministers van Justitie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2007-03-15">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Wat is uw reactie op het voorstel van de Europese Commissie om de strafmaat voor ernstige milieudelicten in de Europese Unie te harmoniseren? <voetnoot nummer="1"/>
      </vraag>
      <vraag nummer="2">Klopt het dat de besluiten met betrekking tot (strafrechtelijke) maatregelen in dit kader bij meerderheid zullen plaatsvinden? </vraag>
      <vraag nummer="3" voetnoot="2">Deelt u ook in dit kader de mening dat «niet getornd mag worden aan de nationale keuzevrijheid ten aanzien van welk soort sanctie wordt ingezet»? <voetnoot nummer="2"/>
      </vraag>
      <vraag nummer="4" voetnoot="3">Deelt u de mening dat de wijze van handhaving die de Europese Commissie voorstelt tot verbrokkeling van het Nederlandse strafrecht leidt? <voetnoot nummer="3"/>
      </vraag>
      <vraag nummer="5">Deelt u de vrees dat hierdoor de mogelijkheid ontstaat dat Nederland (strafrechtelijke) sancties moet gaan opleggen die mogelijk lager zijn dan de sancties die Nederland reeds kent? </vraag>
      <vraag nummer="6" voetnoot="1">Deelt u de mening van Greenpeace dat de voorgestelde boetes voor bedrijven aan de magere kant zijn? <voetnoot nummer="1"/>
      </vraag>
      <vraag nummer="7">Verdient het aanbeveling om de strafmaat voor milieudelicten te verzwaren en de expertise op het gebied van milieubescherming bij het Openbaar Ministerie te vergroten? </vraag>
      <vraag nummer="8">Deelt u de mening dat de voorstellen die de Europese Commissie doet zonder meer zullen leiden tot een betere bescherming van het milieu? </vraag>
      <vraag nummer="9">Deelt u de mening dat de Nederlandse wetgever prima in staat is zelf te bepalen wanneer het strafrecht moet worden ingezet voor de effectieve handhaving van richtlijnen? </vraag>
      <noten afkomstig="vraag">
         <noot nummer="1" datum="2007-02-9" bron=", de Volkskrant" titel="EU: één strafmaat milieudelict">«EU: één strafmaat milieudelict», de Volkskrant, 9 februari 2007</noot>
         <noot nummer="2" documenttype="Kamerstuk" kamerstuk-id="22 112" documentnummer="480">Kamerstuk 22 112, nr. 480, blz. 5, vergaderjaar 2006–2007</noot>
         <noot nummer="3">Motie-Van Bommel/Weekers (Kamerstuk 23 490, nr. 424, vergaderjaar 2005–2006)</noot>
      </noten>
   </vragen>
   <antwoorden aantal="1">
      <antwoord nummer="1 t/m 9">Nederland hecht groot belang aan een effectieve bestrijding van milieucriminaliteit. Nederland hanteert daartoe bestuurlijke en strafrechtelijke handhavinginstrumenten. Nederland is van oordeel dat afspraken op Europees niveau bijdragen aan een effectieve aanpak van milieucriminaliteit. Recentelijk heeft het kabinet daarop gewezen naar aanleiding van het incident met de Probo Koala. Nederland heeft destijds ingestemd met de totstandkoming van het kaderbesluit (2003/80/JBZ) van 27 januari 2003 inzake de bescherming van het milieu door middel van het strafrecht (PbEG L 29/55). Dit kaderbesluit is vernietigd door de uitspraak van het Hof van Justitie van 13 september 2005 (zaak nr. C-176/03) vanwege het feit dat de in het kaderbesluit geregelde materie (milieubescherming) op grond van het EG-verdrag, de eerste pijler, had moeten worden geregeld en niet door middel van een kaderbesluit in de derde pijler. Het op 9 februari 2007 gepresenteerde voorstel van de Commissie voor een richtlijn inzake de bescherming van het milieu door middel van het strafrecht vloeit voort uit deze vernietiging. Besluitvorming in de eerste pijler vindt plaats bij gekwalificeerde meerderheid van stemmen, met medebeslissingsrecht van het Europees Parlement. Voor Nederland is van groot praktisch belang dat niet nodeloos wordt getornd aan de nationale keuzevrijheid over de inzet van handhavingmodaliteiten ter verzekering van de naleving van EG-normen. De ontwerprichtlijn omschrijft een aantal milieudelicten, zoals het dumpen van giftige stoffen en het illegaal vervoeren van giftig afval. De omschrijving van de misdrijven komt vrijwel overeen met de omschrijving daarvan in het hiervoor genoemde kaderbesluit. De ontwerprichtlijn schrijft de lidstaten voor wat voor type straffen moeten worden opgelegd en hoe hoog de maximum vrijheidsstraffen en maximumboetes voor rechtspersonen ten minste zouden moeten zijn. De richtlijn gaat daarin verder dan het kaderbesluit en is ook veel gedetailleerder. Het kabinet zal zijn standpunt over de richtlijn in een uitgebreid BNC-fiche neerleggen. Dit standpunt zal op korte termijn aan de Kamer worden gezonden. De staatssecretaris voor Europese Zaken zond op 7 maart 2007 het verkorte fiche naar de Kamer. Aantekening verdient dat het Hof van Justitie nog uitspraak moet doen in een tweede zaak over de inzet van strafrecht ter verwezenlijking van EG-normen (beleidsterrein vervoer). Die procedure betreft het kaderbesluit (2005/667/JBZ) van 12 juli 2005 tot versterking van het strafrechtelijke kader voor de bestrijding van verontreiniging vanaf schepen (PbEG L 225/164). Dit kaderbesluit geeft het kader voor strafrechtelijk optreden tegen inbreuken op normen ter bescherming van het marine milieu die zijn neergelegd in de richtlijn (2005/35/EG) van 7 september 2005 inzake verontreiniging vanaf schepen en invoering van sancties voor inbreuken (PbEG L 255/11). De uitspraak in deze zaak zal verdere duidelijkheid kunnen bieden over de omvang van de bevoegdheden van de Gemeenschapswetgever op het terrein van het strafrecht in de eerste pijler. </antwoord>
      <noten afkomstig="antwoord"/>
   </antwoorden>
</kvr>
