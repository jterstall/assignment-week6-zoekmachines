<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Noorman-den Uyl, Horn en De Cloe (allen PvdA) aan de minister van Binnenlandse Zaken en Koninkrijksrelaties en de staatssecretarissen van Financiën en van Economische Zaken over de verschillen in tarieven tussen gemeenten. (Ingezonden 17 januari 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15104
</item>
         <item attribuut="Inhoud">Door gemeenten worden verschillende tarieven gehanteerd voor rijbewijzen, 65-pluskaarten en dergelijke, waarbij de burger niet de keuzevrijheid heeft om bij de goedkoopste gemeente zijn document aan te vragen.</item>
         <item attribuut="Rubriek">Belastingen (Leges) Overheidsfinanciën (Gemeentelijke financiën)</item>
         <item attribuut="Trefwoorden">Gemeentefinanciën Leges</item>
         <item attribuut="Vindplaats">Kamervragen met antwoord 2001-2002, nr. 661, Tweede Kamer</item>
         <item attribuut="Vraagnr_bij_indiening">2010204570</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Financiën (FIN) Economische Zaken (EZ)</item>
         <item attribuut="Indiener">
            <persoon partij="PvdA">Noorman-den Uyl</persoon>
            <persoon partij="PvdA">Horn</persoon>
            <persoon partij="PvdA">De Cloe</persoon>
         </item>
         <item attribuut="Datum_reaktie">2002-02-20</item>
         <item attribuut="Datum_indiening">2002-01-17</item>
         <item attribuut="Document-id">KVR15104</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1389" allpagenumbers="1389 1390" vetnummer="2010204570" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15104" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="661" onderwerp="" indiendatum="2002-01-17">
         <vrager partij="PvdA" oorsprong="parlement">Noorman-den Uyl</vrager>
         <vrager partij="PvdA" oorsprong="parlement">Horn</vrager>
         <vrager partij="PvdA" oorsprong="parlement">De Cloe</vrager>
         <vraagt-aan>de minister van Binnenlandse Zaken en Koninkrijksrelaties en de staatssecretarissen van Financiën en van Economische Zaken</vraagt-aan>
      </vraagdata>
      <antwoorddata antwoorddatum="2002-02-20">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de staatssecretarissen van Financiën en van Economische Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht <voetnoot nummer="1"/>over de verschillen in tarieven leges voor rijbewijzen, 65-pluskaarten, bewijs van goedgedrag en dergelijken zoals die thans door gemeenten worden gehanteerd? </vraag>
      <vraag nummer="2">Vindt u dat het ontbreken van een keuzevrijheid van de burger om bij de goedkoopste gemeenten zijn documenten aan te vragen redelijk en billijk? </vraag>
      <vraag nummer="3">Zo niet, bent u bereid met de gemeenten te overleggen op welke wijze de voor de burger onbegrijpelijke verschillen in tarieven beperkt kunnen worden? </vraag>
      <vraag nummer="4">Bent u bereid zo nodig analoog aan de maximering van paspoorttarieven ook de kosten voor andere gemeentelijke tarieven voor documenten aan een maximum te binden? </vraag>
      <noten afkomstig="vraag">
         <noot nummer="1" datum="2002-01-15" bron="De Volkskrant">De Volkskrant, 15 januari 2002</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De berichten in de Volkskrant geven aan dat er grote verschillen bestaan tussen de tarieven voor sommige producten van de gemeenten. Deze gegevens geven echter geen volledig beeld van de gemeentelijke dienstverlening. Aspecten als (wacht)tijd en kwaliteit zijn niet meegenomen in het onderzoek. Er is bijvoorbeeld niet onderzocht of de wijze waarop de producten wordt aangeboden dezelfde is. Een gemeente kan er bijvoorbeeld voor gekozen hebben tijdens ruime openingstijden (bijvoorbeeld avondopenstelling) en met zeer korte wachttijd rijbewijzen te verstrekken. Deze gemeente zal hogere kosten maken dan een gemeente die maar een aantal uur per dag open is of waar langere wachttijden gelden. Wettelijk is bepaald dat gemeenten op de levering van de onderhavige diensten geen winst mogen maken. Art. 229b Gemeentewet bepaalt dat in de belastingverordeningen met betrekking tot rechten als bedoeld in artikel 229, eerste lid, onder a en b, (in casu de legesverordening) de tarieven zodanig vastgelegd moeten worden dat de geraamde baten van de rechten niet uitgaan boven de geraamde lasten terzake. De in rekening te brengen tarieven mogen dus maximaal kostendekkend zijn, gebruik van de tarieven als «melkkoe», indien dit zich voordoet, is dus onrechtmatig. Deze maximering sluit echter geenszins uit, dat in de tarieven verschillen optreden. We noemden al verschillen in kostprijs door verschillen in kwaliteit van dienstverlening. Er kunnen ook andere oorzaken zijn. Bijvoorbeeld: de mate van kostendekkendheid kan verschillen. Tarieven mogen maximaal kostendekkend zijn, maar het staat gemeenten vrij om een lager tarief te vragen. lk merk op, dat in dat geval een gedeelte van de kosten zal moeten worden gedekt uit andere gemeentelijke middelen. Voorts is bij de totstandkoming van de norm van de kostendekkendheid expliciet tot uitdrukking gebracht dat ze moet worden toegepast op het totaal aan dienstverlening geregeld in de verordening en niet per soort recht. Het kan dus voorkomen dat in gemeenten het tarief voor de ene dienst boven de geraamde lasten uitgaat, terwijl het er voor de andere dienst onder blijft. Verschillen tussen de gemeentelijke tarieven zijn dus niet per definitie onredelijk: uit de autonome bevoegdheid van gemeenten om afwegingen zoals hierboven genoemd te maken zullen verschillen voortvloeien. Op het punt van het ontbreken van een keuzemogelijkheid, ga ik in het antwoord op de volgende vraag in. lk merk hier wel op dat er andere wegen zijn om tegen (vermeend) onredelijke tarieven op te komen, zoals de mogelijkheden tot democratische beïnvloeding via de gemeenteraad en de gang naar de rechter. </antwoord>
      <antwoord nummer="3" voetnoot="1">Het is onwenselijk dat een beeld van onbegrijpelijke verschillen in tarieven bestaat. Daarom wordt er – door gemeenten en door het rijk in overleg met gemeenten – aan gewerkt om de transparantie van de gemeentelijke dienstverlening en de gemeentelijke tarieven te verbeteren. lk noem enkele actuele ontwikkelingen: • ln het kader van de dualisering van het gemeentebestuur wordt herziening van artikel 212 Gemeentewet voorgesteld. De verordening die de gemeenteraad conform het gewijzigde artikel 212 moet vaststellen, bevat onder andere grondslagen voor de door de gemeente in rekening te brengen tarieven. Hiermee wordt de opbouw van de tarieven transparanter. Ook is een voorstel voor nieuwe gemeentelijke (en provinciale) comptabiliteitsvoorschriften in voorbereiding, waardoor, onder andere, begroting en jaarrekening explicieter informatie over het beleid inzake gemeentelijke tarieven gaan bevatten. Hiermee wordt ook de controle van de raad op de tariefstelling versterkt. Ten behoeve van deze verordeningen zullen handreikingen voor raadsleden worden uitgebracht. • September vorig jaar is er in het kader van het MDW-programma <voetnoot nummer="1"/>de MDW werkgroep Benchmark gemeentelijke dienstverlening van start gegaan onder leiding van dhr mr. G.J. de Graaf, burgemeester van Apeldoorn. Deze werkgroep heeft van het kabinet de opdracht gekregen door middel van een benchmark inzichtelijk te maken welke verschillen er bestaan in gemeentelijke dienstverlening en wat de oorzaken daarvan zijn. In dit traject worden niet alleen de prijzen of de hoogte van leges onderzocht, maar worden ook aspecten als doorlooptijd en wachttijd, kwaliteit, kosten van het product en klanttevredenheid bekeken. De werkgroep stelt op basis van de uitkomsten van de benchmark best practices op, gericht op een optimale en prijsbewuste dienstverlening aan de burger. Op die manier kunnen gemeenten die niet meedoen aan de benchmark wel leren van hun collega-gemeenten. De vraag of het mogelijk is dat burgers meer keuzevrijheid krijgen in het kiezen van de gemeente waar zij hun documenten aanvragen sluit nauw aan bij de taakopdracht van deze werkgroep en zal daarom in dit traject worden opgenomen. De insteek daarbij is niet zozeer de onderhavige tariefproblematiek, maar verbetering van de overheidsdienstverlening in het algemeen. Ook zal worden bezien of er aanbevelingen op het gebied van vergroting van transparantie in de tarieven van gemeentelijke diensten kan worden gedaan. Streven is dat de werkgroep dit voorjaar aan het kabinet zal rapporteren. Daarna zal het rapport samen met het kabinetsstandpunt aan de Kamer worden gezonden. • De VNG heeft in 1999 een boekje uitgebracht over kostentoerekening en gemeentelijke heffingen met het oog op uniformering van de tariefsbepaling naar aanleiding van de verschillen in gemeentelijke tarieven. </antwoord>
      <antwoord nummer="4">Zoals werd aangegeven in de antwoorden op de vorige vragen brengt de vrijheid van gemeenten om binnen wettelijke grenzen hun eigen afwegingen te maken mee dat er zekere verschillen in de tarieven zijn. En zijn er initiatieven genomen om de verschillen inzichtelijker te maken. De maximering van het tarief voor paspoorten heeft plaatsgevonden in het kader van een majeure rijksoperatie. Het ligt niet zonder meer in de rede om op dezelfde wijze te handelen zonder dat van een dergelijke operatie sprake is. Het probleem heeft echter nadrukkelijk onze aandacht. lk zal in overleg met de VNG treden over de kwesties rond de gemeentelijke tarieven. In het bijzonder zal worden besproken op welke wijze kan worden bewerkstelligd dat de tarieven transparant én voor de burger begrijpelijk zijn, hoe wordt bewaakt dat de norm van kostendekkendheid niet wordt overschreden, en of er specifieke maatregelen nodig zijn ten aanzien van tarieven die bijzonder sterk en moeilijk verklaarbaar uiteenlopen, zoals bij de rijbewijzen. In dat verband zal ook aan de orde komen welke maatregelen passend zijn indien gemeenten in strijd handelen met art. 229b van de Gemeentewet. Deze kwestie kan worden geagendeerd voor het bestuurlijk overleg met de VNG dit voorjaar. lk zal u in mijn voorjaarsbrief hierover berichten. </antwoord>
      <noten afkomstig="antwoord">
         <noot nummer="1">MDW staat voor Marktwerking, Deregulering en Wetgevingskwaliteit</noot>
      </noten>
   </antwoorden>
</kvr>
