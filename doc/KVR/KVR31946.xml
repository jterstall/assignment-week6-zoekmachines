<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid Omtzigt (CDA) aan de ministers van Financiën en van
Sociale Zaken en Werkgelegenheid over torenhoge kosten bij pensioenen.
(Ingezonden 20 maart 2008); Antwoord</item>
         <item attribuut="Bestand">19Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR31946</item>
         <item attribuut="Inhoud">Vragen naar aanleiding van een artikel in De Telegraaf van 19 maart
2008 over torenhoge kosten bij pensioenen. De indiener vraagt aan de ministers
of zij bereid zijn met een voorstel te komen om de kosten van
pensioenregelingen in een oogopslag inzichtelijk te maken.</item>
         <item attribuut="Rubriek">Sociale zekerheid (Ouderdomsvoorzieningen en pensioenen
(AOW))</item>
         <item attribuut="Trefwoorden">Pensioenen</item>
         <item attribuut="Vindplaats">Kamervragen met antwoord 2007-2008, nr. 2320, Tweede Kamer</item>
         <item attribuut="Vraagnr_bij_indiening">2070815330</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Omtzigt</persoon>
         </item>
         <item attribuut="Datum_reaktie">2008-05-13</item>
         <item attribuut="Datum_indiening">2008-03-20</item>
         <item attribuut="Document-id">KVR31946</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4753" allpagenumbers="4753 4754" vetnummer="2070815330" code="0708tkkvr2320" lopendefooter="Tweede Kamer, vergaderjaar 2007–2008, Aanhangsel" filenaam="KVR31946" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2320" onderwerp="" indiendatum="2008-03-20">
         <vrager partij="CDA" oorsprong="parlement">Omtzigt</vrager>
         <vraagt-aan>de ministers van Financiën en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2008-05-13">
         <antwoorder functie="minister" ministerie="Sociale Zaken en Werkgelegenheid">Donner</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het artikel «eerst de woekerpolis, nu het woekerpensioen»? <voetnoot nummer="1"/>
      </vraag>
      <vraag nummer="2">Is het waar dat de AFM binnenkort een onderzoek gaat starten naar de excessieve kosten van kleine collectieve pensioencontracten? Zo ja, bent u dan bereid de vraagstelling aan de Kamer te doen toekomen? Zo neen, bent u bereid een dergelijk onderzoek te laten verrichten door de AFM of door de DNB? </vraag>
      <vraag nummer="3">Kunt u laten onderzoeken of er werkelijk polissen zijn waarbij 50% van de inleg in rekening gebracht wordt als kosten? </vraag>
      <vraag nummer="4">Hoe beoordeelt u dit bericht in het licht van uw antwoorden op de Kamervragen over torenhoge kosten bij pensioenen? </vraag>
      <vraag nummer="5">Uitgaande van uw mening in de antwoorden op die vragen dat de kosten voor pensioenen transparant dienen te zijn, wilt u de AFM verzoeken om als onderzoeksvraag mee te nemen of die kosten ook werkelijk transparant zijn voor de deelnemer en voor de werkgever bij kleine pensioencontracten? </vraag>
      <vraag nummer="6">Bent u bereid met een voorstel te komen om de kosten van pensioenregelingen in een oogopslag inzichtelijk te maken? </vraag>
      <noten afkomstig="vraag">
         <noot nummer="1" datum="2008-03-19" bron="De Telegraaf">De Telegraaf, 19 maart 2008</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2, 3 en 5">In uw vragen gaat u in op de hoogte van de kosten in bepaalde pensioencontracten en de transparantie van de kosten. Naar aanleiding van uw vragen over de hoogte van de kosten heb ik contact opgenomen met het Verbond van Verzekeraars. Navraag bij het Verbond heeft uitgewezen dat er volgens hen geen polissen zijn waarbij 50% van de inleg in rekening wordt gebracht als kosten. Daarbij kan worden aangetekend dat sommige premiecomponenten ten onrechte tot de uitvoeringskosten worden gerekend. In die gevallen waar slechts 50% van de inleg wordt teruggevonden in beleggingen die bedoeld zijn voor het aankopen van pensioen, zal een deel van de andere 50% besteed zijn aan risicodekking van bijvoorbeeld het nabestaandenpensioen en/of arbeidsongeschiktheidspensioen. Het is belangrijk dit onderscheid te maken om een zuivere discussie te voeren. De kosten die in rekening worden gebracht voor de risicodekking van nabestaanden- en/of arbeidsongeschiktheidspensioen zijn geen uitvoeringskosten. Het is een premie ter vergoeding van het risico dat door de verzekeraar wordt gedragen (overlijden of arbeidsongeschiktheid van de verzekerde in een bepaald jaar). Mocht de verzekerde overlijden of arbeidsongeschikt raken, dan keert de verzekeraar een nabestaanden- of arbeidsongeschiktheidspensioen uit. Het Verbond van Verzekeraars heeft mij laten weten op dit moment een onafhankelijk onderzoek te laten uitvoeren naar de uitvoeringskosten van pensioenregelingen. Het Verbond verwacht dat het onderzoek in de loop van dit jaar afgerond zal zijn. Signalen dat er, met name bij kleine collectieve en individuele pensioenregelingen, sprake is van gebrek aan transparantie over de kosten zijn niet nieuw. Deze signalen zijn aanleiding geweest om in de Pensioenwet en de Wet verplichte beroepspensioenregeling te bepalen dat bij premieovereenkomsten in de startbrief de informatie over de bestemming van de premie moet worden onderscheiden in pensioen op opbouwbasis, pensioen op risicobasis, de kosten en de ontwikkeling van deze onderdelen in de tijd. Bovendien is wettelijk bepaald dat aan deelnemers ook inzicht in het verloop van de premie moet worden verschaft. Voor pensioenfondsen gelden de verplichtingen ten aanzien van de startbrief vanaf 1 januari 2008 en voor verzekeraars gelden deze verplichtingen vanaf 1 januari 2009. Vanaf 2009 moeten alle nieuwe deelnemers aan pensioenregelingen, ongeacht de soort pensioenuitvoerder, conform de wettelijke vereisten worden geïnformeerd en wordt transparantie over de kosten voor de deelnemers bij premieovereenkomsten bereikt. De AFM houdt toezicht op de naleving van deze bepalingen en kan als toezichthouder toetsen of een pensioenuitvoerder de startbrief conform deze wettelijke vereisten heeft verstrekt. Bij een toets van de startbrief krijgt de AFM ook inzicht in de kosten die bij de regeling in rekening worden gebracht. Voorts heeft het Verbond mij toegezegd dat verzekeraars bezig zijn met een initiatief om de informatie over premieovereenkomsten ten aanzien van de bestemming van de premie, die zij op basis van de Pensioenwet alleen in de startbrief hoeven te vermelden, voortaan ook jaarlijks aan de deelnemers te verstrekken in aanvulling op het uniform pensioenoverzicht. De deelnemer kan dan jaarlijks zien welk deel van de premie wordt besteed aan pensioenopbouw, dekking van risico’s en de kosten. De Autoriteit Financiële Markten (AFM) houdt in 2008 tevens een onderzoek naar rechtstreeks verzekerde regelingen. Dit zijn pensioenregelingen van werkgevers die worden uitgevoerd door verzekeraars. Dit onderzoek is door AFM reeds eind 2007 aangekondigd. Het onderzoek richt zich niet specifiek op de uitvoeringskosten maar op de vraag of bij deze contracten wordt voldaan aan de wettelijke regels ten aanzien van informatieverstrekking. Overigens heeft de AFM ook een meldpunt waar consumenten misstanden over aanbieders van financiële producten kunnen melden. Aan de hand van signalen kan de toezichthouder AFM bij de financiële instelling navraag doen over de vermeende misstanden en indien nodig een onderzoek starten. Het «Meldpunt Financiële Markten» is te bereiken via het contactformulier op www.afm.nl of telefonisch 0900 – 5400 540 ( € 0,05 per minuut). Belangrijk aandachtspunt in relatie tot kleine werkgevers – naast hoogte en transparantie van de kosten – is het adviesproces. Bij de keuze van een pensioenuitvoerder en de onderhandeling over het contract zijn kleine werkgevers veelal aangewezen op enige vorm van advies. In dit verband kan ik melden dat de AFM in 2008 onderzoek doet naar de kwaliteit van de advisering door adviseurs aan werkgevers die de rechtstreeks verzekerde pensioenregeling voor hun (vaak kleine aantal) werknemers (moeten) onderbrengen bij een verzekeraar. De AFM krijgt hiermee ook inzicht in de mate waarin werkgevers vóór het aangaan van een uitvoeringsovereenkomst worden geïnformeerd over de kosten en de provisie. De AFM zal op grond van de inzichten die via dit onderzoek worden verkregen risicogeoriënteerd toezicht uitvoeren. De Wet op het financieel toezicht (Wft) en daaraan voorafgaand de Wet Financiële dienstverlening (Wfd) stellen sinds 2006 eisen aan het advies- en bemiddelingsproces. Ook de advisering over pensioenregelingen aan werkgevers (vaak door tussenpersonen) valt onder deze eisen. De wet schrijft in dit verband onder andere voor dat er sprake moet zijn van een «passend advies». Hiermee kan de AFM optreden tegen adviseurs die werkgevers polissen adviseren met onnodig hoge kosten of onvolledig informeren. Met de informatie van de AFM en de initiatieven van het Verbond ontstaat er zicht op de kwaliteit van de advisering aan (kleine) werkgevers, alsmede op de kosten van nieuwe, respectievelijk bestaande contracten. Dan zal ook blijken of er werkelijk polissen zijn waarbij 50% van de inleg in rekening gebracht wordt als kosten. Ik zal na afronding van de genoemde onderzoeken de uitkomsten aan de Kamer melden en beschouw dat tevens als invulling van mijn toezegging, gedaan tijdens het Algemeen overleg met de Vaste Kamercommissie van Sociale Zaken en Werkgelegenheid op 12 maart </antwoord>
      <antwoord nummer="2008."/>
      <antwoord nummer="4">In mijn antwoorden op de vragen van het lid Omtzigt, ingezonden op 20 februari 2008, heb ik zowel de situatie van individuele pensioenproducten in de derde pijler, als van de tweede pijler pensioenen toegelicht. Ik kan in aanvulling daarop voor de in deze vragen aan de orde zijnde tweede pijler pensioenen aangeven dat mijn visie niet gewijzigd is. Via de Pensioenwet en de Wet verplichte beroepspensioenregeling is voor de deelnemers een grote stap voorwaarts gezet in het verhogen van de transparantie van pensioenregelingen, doordat deze wetten allerlei nieuwe regels stellen aan de informatieverstrekking over pensioenregelingen. De hoogte van de uitvoeringskosten wordt niet door deze wetten gereguleerd. De uitvoeringskosten maken onderdeel uit van het contract dat gesloten wordt tussen de werkgever enerzijds en de verzekeraar anderzijds. Het is aan deze partijen – al dan niet in samenspraak met een adviseur – om over de hoogte van die kosten te onderhandelen. De eerder genoemde bepalingen uit de Pensioenwet en de Wet verplichte beroepspensioenregeling met betrekking tot transparantie en de bepalingen in de Wft met betrekking tot het advies- en bemiddelingsproces zullen hierbij behulpzaam zijn. </antwoord>
      <antwoord nummer="6">Zoals ik eerder meldde in de beantwoording van de vragen van het lid Omtzigt (2070812180), ingezonden op 20 februari 2008, ben ik van mening dat met de uitgebreide informatiebepalingen in de Pensioenwet en de regels in de Wft invulling wordt gegeven aan de behoefte aan duidelijkheid over de kosten en risico’s die verbonden zijn aan (collectieve en individuele) pensioenregelingen. Daarbij mag niet uit het oog worden verloren dat de mate van relevantie van de hoogte van uitvoeringskosten voor de deelnemers afhankelijk is van het soort pensioenovereenkomst. Deze bepalingen zullen in de komende jaren effect sorteren. </antwoord>
      <noten afkomstig="antwoord"/>
   </antwoorden>
</kvr>
