<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leers (CDA) over de aanleg van de HSL. (Ingezonden 15 oktober 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5925
</item>
         <item attribuut="Inhoud">Vragen naar aanleiding van het rapport van het RIVM over de (geringe) milieubijdrage van de hogesnelheidstreinen (HSL).</item>
         <item attribuut="Rubriek">Milieu (Algemeen) Verkeer, vervoer en waterstaat (Spoorwegen)</item>
         <item attribuut="Trefwoorden">Milieuhygiëne Spoorwegen</item>
         <item attribuut="Vindplaats">Kamervragen met antwoord 1997-1998, nr. 218, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Leers</persoon>
         </item>
         <item attribuut="Datum_reaktie">1997-10-30</item>
         <item attribuut="Datum_indiening">1997-10-15</item>
         <item attribuut="Document-id">KVR5925</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="443" allpagenumbers="443 444" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5925" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="218" onderwerp="" indiendatum="1997-10-15">
         <vrager partij="CDA" oorsprong="parlement">Leers</vrager>
         <vraagt-aan/>
      </vraagdata>
      <antwoorddata antwoorddatum="30 oktober">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het rapport waarin het RIVM tot de conclusie komt dat hogesnelheidstreinen geen positieve bijdrage leveren aan het milieu? <voetnoot nummer="1"/>Wat is uw opvatting ten aanzien van deze berekeningen? </vraag>
      <vraag nummer="2">Haalt dit rapport niet een van de belangrijkste motieven voor aanleg van de HSL onderuit? </vraag>
      <vraag nummer="3">Bent u niet van mening dat, nu blijkt dat er nauwelijks milieuvoordelen te halen zijn, de keuze van het tracé door het Groene Hart wel een erg zwaar offer is geweest en dat beter aansluiting gezocht had moeten worden bij de stedelijke concentratie zoals bijvoorbeeld Rotterdam, Den Haag en Leiden? </vraag>
      <vraag nummer="4">Welke consequenties verbindt u naar aanleiding van dit rapport aan de ontwikkeling van de HSL-Oost en de HSL-Noord? </vraag>
      <noten afkomstig="vraag">
         <noot nummer="1" datum="1997-10-13" bron="Algemeen Dagblad">Algemeen Dagblad, 13 oktober 1997</noot>
      </noten>
   </vragen>
   <antwoorden aantal="4">
      <antwoord nummer="1">Het artikel in Verkeerskunde van oktober 1997 is mij inmiddels bekend. Ik juich dit soort exercities toe, en doe binnen het project ook voortdurend onderzoek naar de maximalisering van positieve milieubijdragen en de minimalisering van de negatieve milieu-effecten. De duurzame benadering van het project omvat dan ook veel meer dan dit relatief beperkte RIVM-onderzoek. Het RIVM beperkt zich tot de berekening van de effecten op emissies en energiegebruik door de komst van de Hogesnelheidslijn. Daarbij doet zij zoals gebruikelijk bij toekomstprojecties een groot aantal aannamen, die ter discussie kunnen worden gesteld. De uiteindelijke getallen dienen dan ook met de nodige voorzichtigheid te worden betracht. Overigens is het jammer dat het ministerie niet betrokken werd in dit onderzoek. </antwoord>
      <antwoord nummer="2">Nee. Zoals ik al zei moeten de uitkomsten met de nodige voorzichtigheid worden geïnterpreteerd. Met de komst van de HSL zal per saldo milieuwinst optreden. De berekeningen lopen tot 2015. De HSL zal ver na 2015 in gebruik zijn en daardoor meer aan het milieudoel bijdragen dan hier berekend is. Waarschijnlijk zal de mobiliteit in de komende decennia toenemen. Het hebben van de HSL is dan van strategisch belang voor het duurzame mobiliteitsbeleid op lange termijn. Voor een juiste kosten/baten afweging moeten ook de andere redenen om de HSL aan te leggen worden betracht: bijvoorbeeld werkgelegenheid, economische stimulering en regionale ontwikkelingen. </antwoord>
      <antwoord nummer="3">De keuze van het tracé door het Groene Hart is vooral op basis van toekomstwaarde genomen. De argumenten snelheid, capaciteit en betrouwbaarheid waren daarbij doorslaggevend. Daarmee is ook de potentiële internationale en nationale substitutie van vliegtuig en auto naar de trein het grootst. Uit de integrale kosten/baten afweging en de macro-economische effecten is gebleken dat het gekozen tracé het meest bijdraagt aan het bereiken van de duurzame economische doelstelling. Ik ben daarom niet van mening dat beter een ander tracé gekozen had kunnen worden. Ook de recente ontwikkelingen in het denken over de Europese luchtvaart in relatie tot Schiphol sterken mij in die mening. Initiatieven als die van milieudefensie om intra-Europees vliegverkeer te vervangen door HSL-verbindingen vragen om HSL-verbindingen met de hoogste eisen qua snelheid en capaciteit. </antwoord>
      <antwoord nummer="4">De HSL-Oost wordt aangelegd voor snel en betrouwbaar hogesnelheidsverkeer met onze oosterburen. Maximale substitutie van auto en vliegtuig naar treinverkeer is ook hier een van de hoofddoelstellingen. Dit is ook neergelegd in de PKB-Schiphol. Het rapport geeft alle aanleiding om door te gaan met een bewuste keuze voor duurzame mobiliteitsontwikkeling. Om dat te kunnen doen, is de hogesnelheidstrein nodig. Overigens zijn er op dit moment nog geen plannen voor een HSL-Noord. </antwoord>
      <noten afkomstig="antwoord"/>
   </antwoorden>
</kvr>
