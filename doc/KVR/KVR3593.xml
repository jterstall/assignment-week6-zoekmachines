<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Voûte-Droste en Korthals (beiden VVD) over de zorgvuldigheid bij vervolging van economische delicten. (Ingezonden 20 juni 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3593
</item>
         <item attribuut="Inhoud">Betreft vragen naar aanleiding van berichten in de pers over het tijdelijk in hechtenis nemen van een presiden-commissaris van een beursgenoteerde onderneming in verband met onderzoek naar handel met misbruik van voorwetenschap.</item>
         <item attribuut="Rubriek">Criminaliteit en openbare orde (Fraude)</item>
         <item attribuut="Trefwoorden">Fraude</item>
         <item attribuut="Vindplaats">Kamervragen met antwoord 1995-1996, nr. 1625, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">Voûte-Droste</persoon>
            <persoon partij="VVD">Korthals</persoon>
         </item>
         <item attribuut="Datum_reaktie">1996-08-26</item>
         <item attribuut="Datum_indiening">1996-06-20</item>
         <item attribuut="Document-id">KVR3593</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3311" allpagenumbers="3311 3312" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1625" onderwerp="" indiendatum="1996-06-20">
         <vrager partij="VVD" oorsprong="parlement">Voûte-Droste</vrager>
         <vrager partij="VVD" oorsprong="parlement">Korthals</vrager>
         <vraagt-aan/>
      </vraagdata>
      <antwoorddata antwoorddatum="1996-08-26">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Financie¨n</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kent u de recente perspublicaties als zou een president-commissaris van een beursgenoteerde onderneming enige dagen in hechtenis zijn genomen en inmiddels vrijgelaten? <voetnoot nummer="1"/>
      </vraag>
      <vraag nummer="2">Acht u het juist, dat het Openbaar Ministerie ook in dit recente geval kennelijk mededelingen aan de pers heeft gedaan omtrent een mogelijke overtreding van het verbod van misbruik van voorwetenschap, zonder dat de betrokkene de kans heeft gehad om zich ter zake te verweren? Zo neen, hebt u een verklaring voor de vroegtijdige mededelingen van het Openbaar Ministerie aan de pers? </vraag>
      <vraag nummer="3">Deelt u de mening, dat bij vervolging in het algemeen en van economische delicten in het bijzonder (mede ter bescherming van de belangen van de staat in geval van niet-veroordeling) zorgvuldigheid en terughoudendheid passen ten behoeve van de rechtszekerheid van betrokkenen en de continuı¨teit van de betrokken ondernemingen? Zo ja, op welke wijze wilt u bevorderen, dat deze zorgvuldigheid en terughoudendheid worden betracht? </vraag>
      <noten afkomstig="vraag">
         <noot nummer="1" datum="1996-06-13" bron="De Volkskrant">De Volkskrant, 13 juni 1996</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Het arrondissementsparket Amsterdam heeft naar aanleiding van de aanhouding van een drietal verdachten in deze zaak een persbericht doen uitgaan. Daarin is volstaan met de enkele mededeling dat een tweetal personen op verdenking van handel met misbruik van voorwetenschap in het fonds Weweler was aangehouden en dat een derde persoon op verdenking van het voordeel trekken uit de opbrengst van deze handel was aangehouden. Daaraan is nog toegevoegd dat er in het belang van het onderzoek geen verdere mededelingen werden gedaan. Tot het geven van actieve voorlichting in de vorm van een persbericht is in deze zaak gekozen omdat het voor het openbaar ministerie in Amsterdam duidelijk was dat de aanhoudingen op de kortst mogelijke termijn bekend zouden raken in beurskringen en bij de in deze materie gespecialiseerde journalisten. In het persbericht is – in overeenstemming met de «Richtlijn Informatieverstrekking en voorlichting door politie en openbaar ministerie aan de media in en over strafzaken» (Stcrt. 1992, 86) – terughoudendheid betracht ten aanzien van de te verstrekken informatie. Zo zijn over de identiteit van de verdachten geen mededelingen gedaan. Ik ben van oordeel dat de mededeling niet vroegtijdig is gedaan. Ook overigens acht ik de door het openbaar ministerie in dezen gevolgde gedragslijn verantwoord. Over de mogelijkheid van de verdachte om zich te verweren merk ik het volgende op. Ik ben van oordeel dat het openbaar ministerie niet gehouden is een (al dan niet aangehouden) verdachte in de gelegenheid te stellen zijn mening kenbaar te maken over een uit te brengen persbericht. Met betrekking tot de verdenking zelf en de daarop gebaseerde aanhouding kan de verdachte in de op de aanhouding volgende fasen van het strafproces (verhoor, voorgeleiding, etc.) verweer voeren. Voorzover in de vraag gedoeld wordt op mogelijkheden van betrokkenen om zich publiekelijk te verweren tegen een uitgebracht persbericht inzake strafvorderlijke handelingen, merk ik – ten overvloede – op dat zulks buiten de invloedssfeer van het openbaar ministerie ligt. </antwoord>
      <antwoord nummer="3">Met betrekking tot de eis van zorgvuldigheid merk ik het volgende op. Zorgvuldige belangenafweging is geboden in alle gevallen dat een beslissing moet worden genomen over het instellen of voortzetten van een strafrechtelijke vervolging. Als uitvloeisel van dit beginsel kent het Wetboek van Strafvordering voorzieningen die beogen lichtvaardige vervolgingen te voorkomen. De verdachte kan zich tegen een zijns inziens lichtvaardige vervolging met diverse strafprocessuele middelen verweren (o.a. artt. 250, 262 van genoemd wetboek). Terughoudendheid bij het instellen van vervolgingen is als zodanig geen zelfstandig beginsel van ons strafprocesrecht. De wet bepaalt slechts dat van vervolging kan worden afgezien op gronden aan het algemeen belang ontleend (artt. 167, 242 van het Wetboek van Strafvordering). In het kader van de zorgvuldige afweging van alle betrokken belangen kan de continuı¨teit van een betrokken onderneming onder omstandigheden een factor zijn die noopt tot terughoudendheid bij het instellen of voortzetten van een vervolging. Tot het treffen van bijzondere voorzieningen hiervoor zie ik geen aanleiding. </antwoord>
      <noten afkomstig="antwoord"/>
   </antwoorden>
</kvr>
