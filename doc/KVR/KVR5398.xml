<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Beinema en Soutendijk-van Appeldoorn (beiden CDA) over het computerspel «Carmageddon». (Ingezonden 26 juni 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5398
</item>
         <item attribuut="Rubriek">Communicatie, media en informatievoorziening (Hard- en software)</item>
         <item attribuut="Trefwoorden">Software</item>
         <item attribuut="Vindplaats">Kamervragen met antwoord 1996-1997, nr. 1629, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Beinema</persoon>
            <persoon partij="CDA">Soutendijk-van Appeldoorn</persoon>
         </item>
         <item attribuut="Datum_reaktie">1997-07-21</item>
         <item attribuut="Datum_indiening">1997-06-26</item>
         <item attribuut="Document-id">KVR5398</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3331" allpagenumbers="3331 3332" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1629" onderwerp="" indiendatum="1997-06-26">
         <vrager partij="CDA" oorsprong="parlement">Beinema</vrager>
         <vrager partij="CDA" oorsprong="parlement">Soutendijk-van Appeldoorn</vrager>
         <vraagt-aan/>
      </vraagdata>
      <antwoorddata antwoorddatum="1997-07-21">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de staatssecretarissen van Volksgezondheid, Welzijn en Sport en van Onderwijs, Cultuur en Wetenschappen, dhr</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht, dat een computerspel genaamd «Carmageddon» in de winkels ligt, dat als doel heeft punten te scoren door zoveel mogelijk mensen en dieren met een auto dood te rijden? <voetnoot nummer="1"/>
      </vraag>
      <vraag nummer="2">Deelt u de mening, dat het een verwerpelijke vorm van vermaak is? </vraag>
      <vraag nummer="3">Is de gewelddadigheid van dit spel uitzonderlijk of zijn er meer spelletjes op de markt met een vergelijkbaar geweldsniveau? </vraag>
      <vraag nummer="4">Hebt u kennis genomen van de reactie van de verkopende winkelketen die stelt dat «het de taak van de overheid is om vast te stellen wat wel en niet toelaatbaar is»? </vraag>
      <vraag nummer="5">Toont deze reactie niet aan dat het volstrekt onvoldoende is om aan de branche-organisaties over te laten zelf regels te stellen om excessief geweld in videofilm en -spelletjes te beperken c.q. te weren? </vraag>
      <vraag nummer="6">Heeft de nieuw op te richten keuringsinstantie bevoegdheden om op te treden bij excessief geweld in videofilm en videospelletjes? Zo ja, welke? Zo neen, waarom niet? </vraag>
      <vraag nummer="7">Op welke wijze bent u van plan actie te ondernemen om te zorgen dat dit videospel uit de handel genomen wordt? Heeft de regering hiertoe wettelijke instrumenten ter beschikking? </vraag>
      <vraag nummer="8">Indien de regering hiertoe geen instrumenten heeft, acht zij het dan niet hoog tijd om deze te ontwikkelen op korte termijn? </vraag>
      <noten afkomstig="vraag">
         <noot nummer="1" datum="1997-06-21" bron="Zie NRC Handelsblad">Zie NRC Handelsblad, 21 juni 1997</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Deze vorm van vermaak valt bij ons persoonlijk niet in de smaak. </antwoord>
      <antwoord nummer="3">Er zijn meer van dit soort spellen op de markt. Het virtueel-geweldsniveau of de mate van realisme zijn daarbij soms hoger dan bij Carmageddon. </antwoord>
      <antwoord nummer="4">Ja. Wij tekenen hierbij aan dat de invalshoek van het kabinet in dit geval wordt bepaald door een tweetal uitgangspunten: de grondwettelijke vrijheid van meningsuiting en de bescherming van jeugdigen. In de notitie «Niet voor alle leeftijden: audiovisuele media en de bescherming van jeugdigen» (kamernummer 25 266) zijn wij hierop uitgebreid ingegaan. Een en ander neemt niet weg dat de branche en de individuele producent/importeur ook een eigen verantwoordelijkheid hebben ten aanzien van de beslissing over het al dan niet op de markt brengen van producten. Zij mogen daarop worden aangesproken. </antwoord>
      <antwoord nummer="5">Nee. Op basis van artikel 7 van de Grondwet is overheidscensuur voorafgaand aan het uitbrengen/vertonen niet toegestaan, met uitzondering van openbare vertoningen van films. Er is dan ook geen andere mogelijkheid dan zelfregulering als het gaat om het beperken of weren van excessief geweld in videofilm en -spelletjes. Het onderhavige geval is overigens juist een voorbeeld dat aangeeft dat de sector wel meer oog krijgt voor wat zelfregulering inhoudt. Desgevraagd heeft de distributeur van het spel ons kunnen overtuigen van zijn zorgvuldige werkwijze bij het uitbrengen van dit product. Het spel Carmageddon is uitgebracht op CD-ROM en is nogal duur, heeft als doelgroep 20- tot 40-jarigen, wordt alleen verkocht in videospeciaalzaken (dus niet bij speelgoedzaken of winkelketens) en gaat vergezeld van de aanduiding dat het spel niet geschikt is voor jeugdigen onder de leeftijd van 16 jaar. Wederverkopers is dringend verzocht zich aan dit leeftijdsadvies te houden. In de open marktsituatie die Nederland kent, kan bij het afzien van het brengen op de markt van dit spel door het bedrijf, worden verwacht dat een ander bedrijf met minder scrupules ermee komt. In het algemeen is het nog te vroeg om te constateren dat de multimediasector onvoldoende aan zelfregulering doet. De branche-organisatie NVPI-interactief bestaat pas 1 jaar. </antwoord>
      <antwoord nummer="6">Beoogd wordt niet de oprichting van een keuringsinstantie, maar die van een landelijk instituut om de branche te adviseren over de aspecten van leeftijdsclassificatie en voorlichting, gericht op de bescherming van jeugdigen. Dit steunpunt stelt bv. normen en criteria voor leeftijdsclassificatie, maar heeft geen bevoegdheden om producten geheel van de markt te weren. In de bij antwoord 2 genoemde notitie wordt dit nader uiteengezet. 7 en 8. Uit het voorgaande blijkt dat het de overheid ontbreekt aan wettelijke instrumenten om te zorgen dat dit videospel uit de handel wordt genomen en ook waarom. Wij hebben niet het voornemen een verdere actie te ondernemen die neer zou komen op de invoering van een algemeen verbod. Wel zal zoals de genoemde notitie aangeeft het kabinet met een wetsvoorstel komen om artikel 240a van het Wetboek van Strafrecht te wijzigen. Het voorstel zal inhouden dat strafbaar is het leveren van o.a. een videofilm en/of -spelletje aan jeugdigen, wanneer te verwachten is dat deze schade zal berokkenen. </antwoord>
      <noten afkomstig="antwoord"/>
   </antwoorden>
</kvr>
