<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Nijpels-Hezemans (Groep Nijpels) over de zaak USZO-G-96-7491. (Ingezonden 15 november 1996); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4148
</item>
         <item attribuut="Inhoud">Betreft een zaak aangespannen door een deelnemer aan de SBK-regeling (Sociaal Beleidskader), die op grond van het BWOO (Besluit Werkloosheid onderwijs- en onderzoekspersoneel) gekort wordt omdat hij een publieke functie als gemeenteraadslid te Eindhoven bekleedt.</item>
         <item attribuut="Rubriek">Sociale zekerheid (Werkloosheidsvoorzieningen (WW, WWV)) Staats- en bestuursrecht (Gemeenten)</item>
         <item attribuut="Trefwoorden">Gemeenteraden Overheidspersoneel Werkloosheidsverzekeringen</item>
         <item attribuut="Vindplaats">Kamervragen met antwoord 1996-1997, nr. 472, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="Groep Nijpels">Nijpels-Hezemans</persoon>
         </item>
         <item attribuut="Datum_reaktie">1996-12-24</item>
         <item attribuut="Datum_indiening">1996-11-15</item>
         <item attribuut="Document-id">KVR4148</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="969" allpagenumbers="969 970 971" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="472" onderwerp="" indiendatum="1996-11-15">
         <vrager partij="Groep Nijpels" oorsprong="parlement">Nijpels-Hezemans</vrager>
         <vraagt-aan/>
      </vraagdata>
      <antwoorddata antwoorddatum="24 december 1996). Zie ook aanhangsel handelingen nr. 409, vergaderjaar 1996–1997.">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder>de minister van Onderwijs, Cultuur en Wetenschappen en de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="12">
      <vraag nummer="1">Kent u de zaak USZO-G-96-7491, die aangespannen is door een deelnemer aan de SBK-regeling, die op grond van de BWOO gekort wordt omdat hij een publieke functie als gemeenteraadslid te Eindhoven bekleedt? </vraag>
      <vraag nummer="2">Bent u het ermee eens dat volksvertegenwoordigers geen onevenredig financieel nadeel mogen ondervinden van het feit dat zij een publieke (neven-)functie bekleden? </vraag>
      <vraag nummer="3">Wat is uw oordeel over de handelwijze van de USZO in het bepalen van de korting op het wachtgeld van het betreffende gemeenteraadslid? Heeft de USZO zich ten onrechte gebaseerd op de circulaire «Taakduren lidmaatschap publiekrechtelijke colleges»? </vraag>
      <vraag nummer="4">Heeft de korting op de wachtgelduitkering op basis van 24 uur taakduur een pensioenbreuk, dan wel een onderbreking in de pensioenopbouw, ten gevolge voor de betrokkene? Is dit in overeenstemming met de bedoeling van de wetgever? </vraag>
      <vraag nummer="5">Deelt u het oordeel, dat een door de betrokkene niet voorziene pensioenbreuk geen reden mag zijn tot een vroegtijdig beëindigen van het lidmaatschap van gemeenteraad of provinciale staten? </vraag>
      <vraag nummer="6">Heeft de USZO op vrijdag 8 november telefonisch aan het betreffende gemeenteraadslid laten weten een strafkorting te overwegen indien betrokkene overgaat tot beëindiging van het lidmaatschap van de gemeenteraad Eindhoven? Is dit een voor de minister van Binnenlandse Zaken aanvaardbare regeling? Worden gemeenteraadsleden en provinciale statenleden bij aanvaarding van hun functie op de hoogte gebracht van het bestaan van dergelijke regelingen? Zo neen, waarom niet? </vraag>
      <vraag nummer="7">Is deze opvatting van de USZO verenigbaar met de eed/belofte gedaan bij de ambtsaanvaarding? Zo neen, is die opvatting dan niet strijdig met de Gemeentewet en de Provinciewet? </vraag>
      <vraag nummer="8">Bent u bekend met de aard en omvang van de bemoeienissen die uitkeringsinstanties hebben met cliënten die nevenfuncties bekleden in gemeenteraden en provinciale staten? Kunt u de Kamer informeren over vigerende uitvoeringsbesluiten terzake? </vraag>
      <vraag nummer="9">Kunt u een overzicht geven van de wijze waarop de diverse uitkeringsinstanties omgaan met deze zaken? Heeft over de toepassing van de uitvoeringsregelingen in zaken met betrekking tot volksvertegenwoordigers overleg met de ministeries plaats gevonden? </vraag>
      <vraag nummer="10">Zijn u gevallen bekend, waarbij gekozen volksvertegenwoordigers hebben moeten afzien van het bekleden van hun publieke functie onder druk van de uitkeringsinstantie? </vraag>
      <vraag nummer="11">Welke maatregelen denkt u te nemen om bemoeienissen van uitkeringsinstanties met het functioneren van de democratie op provinciaal en lokaal niveau te minimaliseren? </vraag>
      <vraag nummer="12">Bent u bereid maatregelen te treffen zodanig, dat bij kortingen op uitkeringen de daaruit voortvloeiende pensioenbreuken voor betrokkenen worden gerepareerd? Bent u bereid over deze problematiek nader overleg te voeren met het IPO en VNG? BWOO = Besluit Werkloosheid onderwijs-en onderzoekspersoneel USZO = Uitvoeringsinstelling Sociale Zekerheid voor Overheid en Onderwijs SBK = Sociaal Beleidskader IPO = Interprovinciaal Overleg VNG = Vereniging van Nederlandse Gemeenten </vraag>
      <noten afkomstig="vraag"/>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2" voetnoot="1">Ja. Om die reden ontvangen raadsleden voor hun werkzaamheden een vergoeding. Deze vergoeding is er niet op gericht een inkomen te verschaffen waarmee in het bestaan kan worden voorzien. De vergoeding is bedoeld om een zekere compensatie te bieden voor verlies aan arbeidsinkomen en om financiële drempels, die door een combinatie van een arbeidsfunctie met een politieke functie kunnen ontstaan, zoveel mogelijk te slechten. Voor de toepassing van de sociale verzekeringen en voorzieningen worden de werkzaamheden als volksvertegenwoordiger wel aangemerkt als arbeid en de vergoedingen daarvoor als inkomsten uit arbeid. Er wordt op dezelfde wijze rekening mee gehouden als met andere (inkomsten uit) arbeid. De bepalingen in deze regelingen over de verrekening van inkomsten uit arbeid dan wel beëindiging van rechten over het aantal gewerkte uren hebben algemene werking. Het ligt dan ook niet in de rede daarop uitzonderingen te maken voor uitkeringsgerechtigden die een politieke functie bekleden. Er kunnen echter onder omstandigheden dervingseffecten optreden die belemmerend werken om een politieke functie te aanvaarden. Deze samenloopproblematiek komt uitvoerig aan de orde in de notitie die in december 1993 door de toenmalige Staatssecretarissen van Binnenlandse Zaken en van Sociale Zaken en Werkgelegenheid aan de Kamer is gezonden <voetnoot nummer="1"/>. In het antwoord op vraag 3 wordt nader ingegaan op de in die notitie gegeven oplossing in het geval enig nadeel aan de orde is. </antwoord>
      <antwoord nummer="3">Evenals in de Werkloosheidswet (WW) is in het BWOO bepaald dat het gaan verrichten van (neven)werkzaamheden tot gevolg heeft dat de uitkering wordt verminderd. Het recht op uitkering eindigt over het aantal uren dat aan de werkzaamheden wordt besteed. Ook indien een uitkeringsgerechtigde tot raadslid wordt gekozen, zal zijn werkloosheid met een aantal uren per week verminderen. Bij een lidmaatschap van een publiekrechtelijk college is het niet eenvoudig vast te stellen voor hoeveel uren per week die werkzaamheden feitelijk worden verricht. In de circulaire «Taakduren lidmaatschap publiekrechtelijke colleges» is met betrekking tot de regeling van de Minister van Binnenlandse Zaken van 12 april 1994, nr. AD94/U841 aangegeven wat als taakduur wordt aangenomen van (onder meer) gemeenteraadsleden in de onderscheiden situaties. Bedrijfsverenigingen hanteren deze circulaire als richtlijn voor de uitvoering van de WW. Dit betekent concreet dat in individuele gevallen van het aantal uren, vermeld in de circulaire wordt uitgegaan, tenzij de betrokkene aannemelijk maakt dat in zijn geval van een ander aantal uren moet worden uitgegaan. Deze handelswijze is volledig in overeenstemming met de geldende bepalingen en het door de Minister van Onderwijs, Cultuur en Wetenschappen daarop in het kader van de uitvoering van het BWOO gebaseerde beleid. Dit beleid is bovendien in jurisprudentie door de Centrale Raad van Beroep (CRvB) met betrekking tot de WW bevestigd (CRvB 12 oktober 1995, WW/1994/556, gepubliceerd in RSV 1996/66). De met de werkhervatting verkregen inkomsten, i.c. de vergoeding voor de werkzaamheden van raads- en statenleden, zijn voor de bepaling van de vermindering niet relevant. Als de verlaging groter is dan de vergoeding die wordt ontleend aan het raadslidmaatschap zal een negatief inkomenseffect optreden. In het Rechtspositiebesluit raads- en commissieleden is een artikel opgenomen dat ten doel heeft dit effect te niet te doen (artikel 12). De gemeenteraad kan op grond van dat artikel bepalen dat de vergoeding voor de werkzaamheden van het betreffende raadslid wordt verhoogd tot het bedrag van bedoelde korting wegens het raadslidmaatschap. </antwoord>
      <antwoord nummer="4">Zolang er nog een gedeeltelijk recht is op uitkering, is er geen sprake van een pensioenbreuk of een onderbreking in de pensioenopbouw. Wel geldt er een verminderde pensioenopbouw. De pensioenopbouw is immers gekoppeld aan de (lager geworden) omvang van de uitkering. </antwoord>
      <antwoord nummer="5">Zoals in het antwoord op vraag 4 is aangegeven, kan een lagere uitkering leiden tot een lagere pensioenopbouw. In artikel 10 van het Rechtspositiebesluit raads- en commissieleden en in artikel 9 van het Rechtspositiebesluit staten- en commissieleden is de mogelijkheid geregeld dat het gemeentebestuur respectievelijk het provinciebestuur een of meer collectieve verzekeringen afsluit, waarbij wordt voorzien in onder meer de opbouw van een ouderdomspensioen. Ook bij deze voorziening is het oogmerk dat mogelijke dervingseffecten kunnen worden gecompenseerd. </antwoord>
      <antwoord nummer="6 en 7">In het BWOO is evenals in de WW bepaald dat een betrokkene moet voorkomen dat hij verwijtbaar werkloos wordt onderscheidenlijk dat hij werkloos wordt doordat hij door eigen toedoen geen passende arbeid behoudt. Bij overtreding van deze verplichting wordt, indien verwijtbaarheid wordt geconstateerd, een sanctie opgelegd. Deze mededeling inzake het beleid bij neveninkomsten is door een medewerker van de USZO aan betrokkene gedaan. De mededeling is in zijn algemeenheid niet onjuist. Een mededeling welke beperkt is tot het algemene beleid zoals hiervoor is bedoeld, is in het geval van een gemeenteraadslid evenwel een onterechte mededeling. In artikel 10 van het BWOO is als verplichting opgenomen dat betrokkene voorkomt dat hij verwijtbaar werkloos wordt. Een betrokkene is – onder meer – verwijtbaar werkloos indien hij ontslag heeft genomen, zonder dat aan de voortzetting van zijn betrekking voor hem zodanige bezwaren zijn verbonden dat deze voortzetting redelijkerwijs niet van hem zou kunnen worden gevergd. Het lidmaatschap van de gemeenteraad is evenwel geen betrekking in de zin van het BWOO, noch een dienstbetrekking in de zin van de WW. Het beëindigen van dat lidmaatschap door het lid levert dan ook geen verwijtbare werkloosheid op in de zin van deze regelingen. Het raadslidmaatschap kan ook niet aangemerkt worden als passende arbeid in de zin van het BWOO of de WW en er is dan ook geen sprake van dat men bij aftreden uit de politieke functie door eigen toedoen geen passende arbeid zou behouden. Overigens is het ook ongewenst dat raadsleden hun lidmaatschap om financiële redenen zouden moeten opgeven. Daarom is er dan ook een mogelijkheid voor compensatie getroffen in de rechtspositieregeling van raads- en statenleden. In het antwoord op vraag 3 wordt daarop nader ingegaan. Raads- en statenleden zullen in voorkomende gevallen bij het aanvaarden van hun functie bij de uitkeringsinstantie melding doen van hun werkzaamheden en inkomsten en daarbij kunnen zij indien gewenst informatie krijgen over de van toepassing zijnde regelingen. Het bieden van informatie over de rechtspositieregelingen aan raads- en statenleden behoort primair tot de verantwoordelijkheid van de gemeenten en provincies. Overigens is in 1994 door de VNG en het ministerie van Binnenlandse Zaken een brochure over onder andere de rechtspositie van raadsleden uitgebracht die aan alle gemeenten is toegezonden. </antwoord>
      <antwoord nummer="8 en 9">Zoals uiteengezet in het antwoord op vraag 3 eindigt het recht op WW- en BWOO-uitkering over het aantal uren dat aan de werkzaamheden als gemeenteraadslid of lid van provinciale staten wordt besteed. De uitvoeringsinstanties hebben in zoverre dus bemoeienis met die functies. Daarover heeft geen overleg plaatsgevonden met de ministeries. Deze wijze van toepassing van de WW en het BWOO volgt uit de wet zelf en is door de Centrale Raad van Beroep bevestigd in diens jurisprudentie. Behoudens het vorenstaande – zie ook mijn antwoord op de vragen 6 en 7 – is mij geen bemoeienis door de uitvoeringsinstanties bekend. </antwoord>
      <antwoord nummer="10">Nee. </antwoord>
      <antwoord nummer="11">De uitkeringsinstanties dienen cliënten niet anders te behandelen alleen omdat zij een publieke functie bekleden. Belemmeringen om een politieke functie goed uit te kunnen oefenen moeten zoals aangegeven worden tegengegaan. In de onder 2 genoemde notitie inzake de «Samenloopproblematiek sociale zekerheidsuitkeringen en vergoedingen raads- en statenleden» worden de in de praktijk gesignaleerde problemen en de maatregelen die ter zake kunnen worden genomen behandeld. Ik zie dan ook geen reden om verdere maatregelen te nemen. </antwoord>
      <antwoord nummer="12">Verdere maatregelen of nader overleg daarover met VNG of IPO worden door mij niet overwogen. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="23 572" documentnummer="1">Kamerstuk 23 572, nr. 1</noot>
      </noten>
   </antwoorden>
</kvr>
