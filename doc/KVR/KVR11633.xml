<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hofstra (VVD) aan de minister van Verkeer en Waterstaat over het omkatten van auto's. (Ingezonden 11 april 2000); Antwoord</item>
         <item attribuut="Bestand">29Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11633
</item>
         <item attribuut="Inhoud">Vragen over de problematiek van het omkatten van auto's en de operatie Twingo van de politie Maassluis/Vlaardingen, als gevolg waarvan particulieren voor zeer hoge keuringskosten komen te staan (televisieprogramma Kassa!, 11 maart 2000).</item>
         <item attribuut="Rubriek">Criminaliteit en openbare orde (Fraude) Verkeer, vervoer en waterstaat (Motorrijtuigen)</item>
         <item attribuut="Trefwoorden">Diefstal Fraude Motorrijtuigen</item>
         <item attribuut="Vindplaats">Kamervragen met antwoord 1999-2000, nr. 1222, Tweede Kamer</item>
         <item attribuut="Vraagnr_bij_indiening">2990009720</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="VVD">Hofstra</persoon>
         </item>
         <item attribuut="Datum_reaktie">2000-05-08</item>
         <item attribuut="Datum_indiening">2000-04-11</item>
         <item attribuut="Document-id">KVR11633</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2741" allpagenumbers="2741 2742" vetnummer="2990009720" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11633" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1222" onderwerp="" indiendatum="2000-04-11">
         <vrager partij="VVD" oorsprong="parlement">Hofstra</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2000-05-8">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u bekend met de problematiek van het omkatten van auto’s en de operatie Twingo gedaan door de politie Maassluis/Vlaardingen en aan de orde gesteld in het Vara-programma Kassa!, 11 maart 2000? </vraag>
      <vraag nummer="2">Bent u tevens op de hoogte van een aantal gevallen, voortvloeiend uit de operatie Twingo, waarbij de oude eigenaar niet kan worden achterhaald en waarbij de nieuwe eigenaar bij een typegoedkeuring voor hoge kosten komt te staan die vaak niet opwegen tegen de waarde van de auto met als gevolg dat de auto niet gekeurd wordt en naar de sloop moet? </vraag>
      <vraag nummer="3">Welke regeling past de Rijksdienst voor het Wegverkeer toe dat enkele particulieren voor zeer hoge keuringskosten komen te staan? </vraag>
      <vraag nummer="4">Kunt u nader op de regeling en deze toch onbedoelde effecten ingaan? </vraag>
      <vraag nummer="5">Beschikt de regeling niet over een hardheidsclausule waarop deze particulieren zich kunnen beroepen? Bent u bereid u voor een dergelijke clausule in te spannen? Zo neen, bent u bereid om het probleem op een andere wijze op te lossen? Zo ja, hoe en op welke termijn denkt u dit te kunnen realiseren? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. Een rechercheteam van de Regiopolitie Rotterdam-Rijnmond heeft een onderzoek gestart naar personen die zich vermoedelijk bezighielden met diefstal en omkatten van personenauto’s. Hierbij konden ongeveer veertig auto’s worden gekoppeld aan vermoedelijke verdachten. Deze voertuigen zijn vervolgens technisch onderzocht en bleken alle voorzien te zijn van een vals chassisnummer. In de meeste gevallen kon worden aangetoond dat het om ontvreemde voertuigen ging, die vervolgens waren voorzien van de identiteit van een total-loss voertuig. Het kentekenbewijs van deze voertuigen is ongeldig verklaard en de bezitters zijn opgeroepen voor de herinslag van het oorspronkelijke chassisnummer. </antwoord>
      <antwoord nummer="2">Ja. Bij een aantal onderzochte voertuigen, naar ik meen vijf stuks, kon de oorspronkelijke identiteit van het voertuig niet worden achterhaald. Dit betekent onder meer dat niet kan worden vastgesteld welke technische eisen op die voertuigen van toepassing zijn. Op basis van de Bekendmaking inslag voertuigidentificatienummer (Stcrt. 1999, nr. 121) worden deze voertuigen daarom voorzien van een nieuw chassisnummer (een nieuwe identiteit) en aangemerkt als een nieuw, als zodanig nog niet eerder toegelaten, voertuig. Doordat er sprake is van een nieuw voertuig dient het te worden getoetst aan de eisen van ministeriële regeling Toelatingseisen individuele goedkeuring (Stcrt. 1997, nr. 247). In de praktijk komt het erop neer dat onderzoek en beproevingen noodzakelijk zijn om aan te tonen dat de voertuigen aan de voorgeschreven EG-richtlijnen voldoen. De RDW hanteert hiervoor kostendekkende tarieven. Het totaal van de kosten voor deze onderzoeken en beproevingen zijn in verhouding tot de waarde van een enkel voertuig aanzienlijk en bij oudere typen voertuigen zal het vaak moeilijk zijn om zonder meer aan de huidige (milieu)eisen te voldoen. </antwoord>
      <antwoord nummer="3">Het vaststellen van de identiteit van een voertuig en de datum waarop zo’n voertuig voor het eerst tot de weg is toegelaten, geschiedt conform de Regeling vaststelling datum van eerste toelating van voertuigen van de minister van Verkeer en Waterstaat (Stcrt. 1997, nr. 38). De door de directeur van de Dienst Wegverkeer (RDW) vastgestelde regels betreffende de inslag van nieuwe identificatienummers bij voertuigen waarbij onder andere de identiteit niet kan worden vastgesteld zijn vervat in de Bekendmaking inslag voertuigidentificatienummer (Stcrt. 1999, nr. 121). De Regeling eisen individuele goedkeuring van de minister van Verkeer en Waterstaat (Stcrt. 1997, nr. 247) bevat eisen waaraan moet worden voldaan en de wijze waarop aan die eisen moet worden getoetst bij de toelatingskeuring van een individueel voertuig als bedoeld in artikel 26 eerste lid van de Wegenverkeerswet 1994. </antwoord>
      <antwoord nummer="4">Met de regelgeving wordt naast de realisatie van veiligheids- en milieudoelstellingen beoogd fraude met voertuigen zoveel mogelijk te voorkomen. Een grondig identificatieonderzoek voorafgaande aan keuring of (her) inslag van een identificatienummer is essentieel bij de aanpak van de onderhavige, zeer ernstige vorm van voertuigcriminaliteit, te weten het «omkatten» van gestolen auto’s. De regelgeving voorziet in een scherpe controle door de RDW, al dan niet met behulp van de politie, juist om te voorkomen dat gestolen voertuigen met behulp van de identiteit van een ander voertuig worden «witgewassen». Er is dus geen sprake van onbedoelde effecten. </antwoord>
      <antwoord nummer="5">Voorop staat dat het bij de koop van een omgekat voertuig een civielrechtelijk probleem betreft dat speelt tussen de houder/eigenaar van een voertuig als koper en de verkoper. De overheid is hierbij aldus niet primair het aanspreekpunt. Wel kan voor dit soort aangelegenheden bijvoorbeeld, voor zover de auto is gekocht bij een BOVAG-garage, een beroep worden gedaan op een BOVAG-bemiddelaar om in het geschil tussen koper en verkoper te bemiddelen. De van toepassing zijnde regelingen beschikken niet over een hardheidsclausule. In een aantal gevallen is echter besloten de politie opnieuw een onderzoek te laten verrichten waarbij aan de hand van de aangiftes van of «met hulp van» de oorspronkelijke eigenaren wordt getracht de oorspronkelijke identiteit van de voertuigen opnieuw vast te stellen. De uitkomst van dit onderzoek wordt zeer binnenkort verwacht. Het vaststellen van de «oorspronkelijke identiteit» betekent dat geen nieuwe toelatingskeuring vereist is. Het is mij niet bekend in hoeverre het alsnog vaststellen van de oorspronkelijke identiteit de privaatrechtelijke verhoudingen ten aanzien van het voertuig wijzigt. Hierbij kan gedacht worden aan de mogelijkheid dat een verzekeraar inmiddels het eigendomsrecht op een eerder gestolen voertuig heeft verkregen en dat voertuig nu zou kunnen opeisen na het alsnog vaststellen van de oorspronkelijke identiteit. </antwoord>
      <noten afkomstig="antwoord"/>
   </antwoorden>
</kvr>
