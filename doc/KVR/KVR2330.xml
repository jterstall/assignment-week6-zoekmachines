<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Rooy en Van der Linden (beiden CDA) over de toespraak van de minister van Sociale Zaken en Werkgelegenheid tijdens de Sociale Raad in Brussel op 5 december 1995. (Ingezonden 8 december 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2330
</item>
         <item attribuut="Inhoud">Vragen over de suggestie tot oprichting van een Comité voor de Arbeidsmarkt, in het kader van een samenhangende aanpak van de werkloosheid in de Europese Unie, en over de taakafbakening met het Comité voor Economische Politiek.</item>
         <item attribuut="Rubriek">Arbeid (Werkloosheidsbestrijding)</item>
         <item attribuut="Trefwoorden">Werkloosheidsbestrijding</item>
         <item attribuut="Vindplaats">Kamervragen met antwoord 1995-1996, nr. 393, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Van Rooy</persoon>
            <persoon partij="CDA">Van der Linden</persoon>
         </item>
         <item attribuut="Datum_reaktie">1995-12-22</item>
         <item attribuut="Datum_indiening">1995-12-08</item>
         <item attribuut="Document-id">KVR2330</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="799" allpagenumbers="799 800" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="393" onderwerp="" indiendatum="1995-12-8">
         <vrager partij="CDA" oorsprong="parlement">Van Rooy</vrager>
         <vrager partij="CDA" oorsprong="parlement">Van der Linden</vrager>
         <vraagt-aan/>
      </vraagdata>
      <antwoorddata antwoorddatum="1995-12-22">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder>de minister van Economische Zaken en de staatssecretaris van Buitenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Heeft de minister van SZW in zijn toespraak tijdens de Raad van Ministers van Sociale Zaken in Brussel op 5 december 1995, sprekend over een meer samenhangende aanpak van de werkloosheid in de Europese Unie, waarin hij de suggestie deed voor de oprichting van een Comite´ voor de Arbeidsmarkt (analoog aan het bestaande Comite´ voor Economische Politiek) terzake het regeringsstandpunt verwoord? </vraag>
      <vraag nummer="2">Is het de bedoeling van de regering, dat het Comite´ voor de Arbeidsmarkt opgenomen wordt in het EU-verdrag analoog aan het Comite´ voor Economische Politiek? </vraag>
      <vraag nummer="3">Hoe zien de betrokken ministers de taakafbakening tussen de beide comite´s? </vraag>
      <vraag nummer="4">Wat wordt bedoeld met de zin: «De toenemende mobiliteit van werknemers en ondernemingen, in Europa aangespoord door de interne markt, betekent dat in de lidstaten afzonderlijk een minder directe relatie bestaat tussen de creatie van werkgelegenheid en vermindering van werkloosheid»? Is het waar dat de toegenomen mobiliteit van werknemers en ondernemingen leidt tot een meer optimale allocatie van productiefactoren en derhalve een goed functioneren van arbeidsmarkten in de EU eerder bevordert dan tegengaat? </vraag>
      <vraag nummer="5">Wat wordt bedoeld met schadelijke vormen van beleidsconcurrentie? Aan welke concrete voorbeelden wordt gedacht? </vraag>
      <vraag nummer="6">Is het de bedoeling dat voortaan alle inbrengen van Nederlandse bewindslieden tijdens ministerraden in Brussel in de vorm van persberichten publiek gemaakt worden? Zo neen, waarom in dit geval dan wel? </vraag>
      <noten afkomstig="vraag">
         <noot nummer="1">Persbericht SoZaWe 95/206</noot>
      </noten>
   </vragen>
   <antwoorden aantal="6">
      <antwoord nummer="1">Ja. In het Syntheserapport van de Ecofin Raad en de Sociale Raad zoals dat aan de Europese Raad van Madrid is voorgelegd en dat door Nederland wordt onderschreven, wordt het belang van een stabiele structuur onderstreept. In het rapport wordt aanbevolen een structuur op te zetten om de Sociale Raad in partnerschap met het Comite´ voor Economische politiek bij te staan in werkgelegenheidskwesties. Hierbij zou gedacht kunnen worden aan de instelling van een Labour Market Committee teneinde het ad hoc-karakter op te heffen van de huidige groep van vertegenwoordigers van de ministers van arbeid (die de Raad ondersteunt op het terrein van arbeidsmarktaangelegenheden). </antwoord>
      <antwoord nummer="2">Ervan uitgaande dat er voldoende rechtsbasis in het Verdrag aanwezig is voor de instelling van een dergelijk comite´, staat Nederland een benadering analoog aan het EPC voor en zal derhalve niet pleiten voor een verdragswijziging terzake. Voor de goede orde kan worden opgemerkt dat het EPC niet bij Verdrag is opgericht, maar bij een besluit van de Raad (op voorstel van de Europese Commissie). Nu de Europese Raad van Madrid de aanbeveling uit het Syntheserapport van de Sociale Raad en de Ecofin Raad om te komen tot de instelling van een stabiele structuur onder de Sociale Raad heeft overgenomen in haar conclusies, zullen nadere voorstellen terzake moeten worden afgewacht. </antwoord>
      <antwoord nummer="3">Een Labour Market Committee zou de Sociale Raad kunnen ondersteunen bij de advisering over de arbeidsmarktgeorie¨nteerde aspecten van het werkgelegenheidsvraagstuk. In de praktijk richt het EPC zich vooral op de macro-economische aspecten van beleid gericht op werkgelegenheidscreatie (o.m. verwezenlijking EMU, effecten sociale zekerheid- en belastingstelsels, bevordering marktwerking goederendiensten en arbeidsmarkten, structuurbeleid in algemene zin). De taakafbakening tussen de vakraden (Sociale Raad en Ecofin Raad) is naar tevredenheid. Er is dan ook geen aanleiding wijzigingen aan te brengen in deze verdeling. Het belang van een geı¨ntegreerde aanpak van het werkgelegenheidsvraagstuk op Europees niveau wordt door beide Raden onderkend, daarmee is zowel de macro-economische als de arbeidsmarktgeorie¨nteerde invalshoek gewaarborgd. Deze integrale benadering dient ook in de toekomst te worden gecontinueerd. </antwoord>
      <antwoord nummer="4">Het verdwijnen van de fysieke en procedurele grenzen heeft een grotere mobiliteit van mensen en kapitaal tot gevolg. Dit kan de werking van de arbeidsmarkt en kapitaalmarkten in de Europese Unie ten goede komen. In de afzonderlijke lidstaten zal het meer voorkomen dat de relatie tussen ontwikkelingen en projecten die in principe een positief effect hebben op de werkgelegenheid enerzijds, en de werkloosheid anderzijds, minder direct merkbaar wordt als gevolg van het veranderde arbeidsaanbod op de nationale markt, daar ook werknemers uit andere landen van de Unie zich kunnen aanbieden op de arbeidsmarkt. </antwoord>
      <antwoord nummer="5">De zinsnede schadelijke vormen van beleidsconcurrentie refereert in dit verband aan het verschijnsel dat de lidstaten hun sociale regelgeving in negatieve zin aanpassen uitsluitend vanuit concurrentieoverwegingen. In dat geval dreigt de Unie in een negatieve spiraal terecht te komen. Mede om dergelijke risico’s te voorkomen is afstemming tussen de lidstaten van werkgelegenheids- en arbeidsmarktbeleid op zijn plaats. Overigens zijn er ook vormen van beleidsconcurrentie die kunnen leiden tot een toename van de efficiency en dientengevolge tot welvaartswinst. Hier betreft het uiteraard positieve vormen van beleidsconcurrentie. </antwoord>
      <antwoord nummer="6">In het kader van de transparantie vinden regelmatig openbare debatten in de vakraden plaats over belangwekkende onderwerpen. Het debat over werkgelegenheid tijdens de Sociale Raad van 5 december jl. was ook op die wijze openbaar. Zoals reeds in de nota’s van de Regering inzake de IGC is aangegeven hecht de Nederlandse regering veel waarden aan bevordering van de transparantie van de EU. Een optimale inzet bij het effectueren van die transparantie mag dan ook van Nederland worden verwacht. Een persbericht naar aanleiding van een openbaar debat is daartoe e´e´n van de mogelijkheden. </antwoord>
      <noten afkomstig="antwoord"/>
   </antwoorden>
</kvr>
