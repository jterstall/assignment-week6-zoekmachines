<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eurlings (CDA) aan de staatssecretaris van Verkeer en Waterstaat over verlaging van internationale GSM-tarieven. (Ingezonden 15 maart 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13511
</item>
         <item attribuut="Rubriek">Communicatie, media en informatievoorziening (Telecommunicatie)</item>
         <item attribuut="Trefwoorden">Mobiele telefonie Prijzen</item>
         <item attribuut="Vindplaats">Kamervragen met antwoord 2000-2001, nr. 1038, Tweede Kamer</item>
         <item attribuut="Vraagnr_bij_indiening">2000108140</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Eurlings</persoon>
         </item>
         <item attribuut="Datum_reaktie">2001-04-12</item>
         <item attribuut="Datum_indiening">2001-03-15</item>
         <item attribuut="Document-id">KVR13511</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2159" allpagenumbers="2159 2160" vetnummer="2000108140" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13511" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1038" onderwerp="" indiendatum="2001-03-15">
         <vrager partij="CDA" oorsprong="parlement">Eurlings</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-04-12">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennis genomen van de nieuwe standaard tarieven die KPN en Libertel binnenkort zullen introduceren voor mobiel bellen vanuit 25 Europese landen naar een vast of mobiel toestel in Nederland? <voetnoot nummer="1"/>
      </vraag>
      <vraag nummer="2">Bent u ervan op de hoogte dat deze tarieven tot forse prijsstijgingen zullen leiden met name voor prepaid bellen, en dat deze nieuwe standaard tarieven ook voor mensen die een KPN of libertel-abonnement hebben in veel situaties tot hogere internationale beltarieven zullen leiden? </vraag>
      <vraag nummer="3">Bent u het ermee eens dat de internationale tarieven voor mobiel bellen lager in plaats van hoger moeten worden? Wat vindt u vanuit deze stellingname van het nieuw voorgestelde beltarief van KPN en Libertel? </vraag>
      <vraag nummer="4">Kunt u aangeven hoe deze hoge standaard beltarieven zich verhouden tot de herziening van de Europese Telecomwet, die juist moet leiden tot een behoorlijke verlaging van de tarieven voor mobiel bellen over de grens waartoe het Europees Parlement op 1 maart jl. heeft besloten? </vraag>
      <vraag nummer="5">Bent u het met ermee eens dat het genoemde Europees initiatief is toe te juichen en de volledige steun van de nationale regeringen verdient? </vraag>
      <vraag nummer="6">Zo ja, bent u dan bereid om in de tijd voorafgaand aan de Telecomraad in april bij uw Europese collega’s actief te lobbyen voor steun voor het definitief totstand brengen van een herziening van de Europese Telecomwetgeving zoals door het Europees parlement bedoeld? </vraag>
      <noten afkomstig="vraag">
         <noot nummer="1" datum="2001-03-12" bron=" Limburgs Dagblad" titel="Mobiel bellen vanuit buitenland duurder">«Mobiel bellen vanuit buitenland duurder» Limburgs Dagblad, 12 maart 2001</noot>
      </noten>
   </vragen>
   <antwoorden aantal="4">
      <antwoord nummer="1">Ja. Zowel Libertel-Vodafone als KPN hebben deze tarieven inmiddels ingevoerd. </antwoord>
      <antwoord nummer="2">Met de invoering van nieuwe tarieven voor mobiel bellen in het buitenland zijn een groot aantal wijzigingen tegelijkertijd doorgevoerd, waardoor het moeilijk is om een algemeen beeld te schetsen van de effecten van deze wijzigingen. In een aantal gevallen leiden de nieuwe tarieven tot een verhoging ten opzichte van de eerder gepubliceerde tarieven voor mobiel bellen vanuit het buitenland naar Nederland. Dit lijkt met name het geval te zijn voor de tarieven voor prepaid bellers, vooral waar het gaat om mobiel bellen vanuit Zuid Europese landen. Voor mobiel bellen vanuit de buurlanden van Nederland geldt dat er meestal sprake is van een verlaging van de tarieven. Indien gebruik wordt gemaakt van de netwerken van gelieerde operators zijn de tarieven lager. Bij Libertel-Vodafone is dat het geval in 11 Europese landen en bij KPN in 4 landen. Bij Libertel-Vodafone geldt dit voordeel niet voor prepaid bellers. De tarieven voor mobiel bellen in het buitenland van Ben en Dutchtone zijn soms aanzienlijk lager dan de nieuwe tarieven van KPN en Libertel-Vodafone. </antwoord>
      <antwoord nummer="3" voetnoot="1">Uit het sectoronderzoek dat het Directoraat-Generaal concurrentie van de Europese Commissie heeft ingesteld <voetnoot nummer="1"/>blijkt dat de tarieven voor internationaal mobiel bellen waarschijnlijk aan de hoge kant zijn en dat deze tarieven in de afgelopen jaren gestegen zijn. Daarbij wordt gewezen op een aantal marktomstandigheden die gecoördineerd prijsgedrag respectievelijk stilzwijgende afstemming bevorderen. Het Directoraat-Generaal Concurrentie is van plan om meer duidelijkheid te verschaffen aan marktpartijen en toezichthouders over de mogelijkheden om tarieven te differentiëren door middel van beschikkingen of het publiceren van richtsnoeren en door het opnieuw bekijken van de internationale afspraken tussen mobiele operators. Op die manier zou de concurrentie op gang moeten komen. De door Libertel-Vodafone en KPN ingevoerde uniforme tarieven voor mobiel bellen in het buitenland leiden niet tot een ander beeld van de ontwikkeling van de tarieven. Wel maken de nieuwe tarieven van Libertel-Vodafone en KPN het eenvoudiger om de tarieven van de verschillende operators te vergelijken. </antwoord>
      <antwoord nummer="4, 5 en 6">Door de herziening van het regelgevend kader voor de (tele)communicatiesector zullen naar verwachting meer mogelijkheden ontstaan voor het vinden van een oplossing voor de problematiek van de mobiele beltarieven in het buitenland. In dit nieuwe kader wordt gekozen voor een flexibel analysekader, waardoor concrete problemen in bepaalde onderdelen van de mobiele sector beter kunnen worden aangepakt. Het amendement dat het Europees Parlement onlangs heeft aangenomen, strekt ertoe dat in de nieuwe regelgeving voor de (tele)communicatiesector wordt vastgelegd dat de tarieven voor mobiel bellen in het buitenland kostengeoriënteerd moeten zijn. Hiermee wordt afgeweken van de algemene benadering zoals die door de Commissie wordt voorgesteld. In het voorstel van de Commissie moet de toezichthouder eerst een marktanalyse uitvoeren. Als uit die analyse blijkt dat er op een bepaalde markt geen sprake is van effectieve concurrentie zal de toezichthouder bepaalde marktpartijen aanwijzen als partij met aanmerkelijke marktmacht. De toezichthouder kan aan die partijen bepaalde verplichtingen voor een bepaalde periode opleggen, waaronder kostenoriëntatie. De verplichtingen vervallen indien de problemen zich niet meer voordoen of als blijkt de betrokken partijen geen aanmerkelijke marktmacht meer heeft. Deze aanpak, waarbij op basis van een gedegen analyse wordt gezocht naar de meest effectieve oplossing, moet naar mijn mening ook worden gevolgd bij het vinden van een oplossing voor de onderhavige problematiek. Ik heb het voorstel van het Europees Parlement en marge van de Telecomraad van 4 april jl. met enkele collega’s besproken. Dat leidde niet tot een andere conclusie. De geschetste problemen kunnen ook worden onderzocht en aangepakt op basis van de algemene mededingingsregels. Het onderzoek en de voorstellen van het Directoraat-Generaal Concurrentie van de Europese Commissie zijn gebaseerd op de algemene Europese mededingingsregels. Deze aanpak is vooral gericht op het wegnemen van de belemmeringen voor het ontstaan van meer concurrentie, maar heeft tot op heden nog niet geleid tot een oplossing van de geconstateerde problemen. Ik zal er bij de Europese Commissie op aandringen dat de problematiek voortvarend wordt aangepakt. Ook het nieuwe reguleringskader voor de (tele)communicatiesector kan straks, zonodig, een goede basis bieden voor een effectieve aanpak van deze problematiek. </antwoord>
      <noten afkomstig="antwoord">
         <noot nummer="1">Europese Commissie-DG Concurrentie: Working Document on the initial findings of the sector inquiry into mobile roaming charges (13 december 2000). Zie de website van DG Concurrentie: http://europa.eu.int/comm/competition/-antitrust/others/sector_inquiries/roaming/</noot>
      </noten>
   </antwoorden>
</kvr>
