<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Vlies (SGP) en Rouvoet (ChristenUnie) aan de staatssecretaris van Volksgezondheid, Welzijn en Sport over het rapport van de Rutgers Nisso Groep «Abortus in Nederland 2001-2002». (Ingezonden 22 januari 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19522
</item>
         <item attribuut="Inhoud">Vragen naar aanleiding van het rapport van de Rutgers Nisso Groep "Abortus in Nederland 2001-2002" en de antwoorden op eerdere kamervragen (Aanhangsel van de Handelingen II, 2003-2004, nr. 612) over het voorleggen van alternatieven voor abortus door de arts aan de zwangere vrouw.</item>
         <item attribuut="Rubriek">Gezondheidszorg (Overig)</item>
         <item attribuut="Trefwoorden">Abortus</item>
         <item attribuut="Vindplaats">Kamervragen met antwoord 2003-2004, nr. 866, Tweede Kamer</item>
         <item attribuut="Vraagnr_bij_indiening">2030406680</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SGP">Van der Vlies</persoon>
            <persoon partij="ChristenUnie">Rouvoet</persoon>
         </item>
         <item attribuut="Datum_reaktie">2004-02-16</item>
         <item attribuut="Datum_indiening">2004-01-22</item>
         <item attribuut="Document-id">KVR19522</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1837" allpagenumbers="1837 1838" vetnummer="2030406680" code="0304tkkvr866" lopendefooter="Tweede Kamer, vergaderjaar 2003–2004, Aanhangsel" filenaam="KVR19522" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="866" onderwerp="" indiendatum="2004-01-22">
         <vrager partij="SGP" oorsprong="parlement">Van der Vlies</vrager>
         <vrager partij="ChristenUnie" oorsprong="parlement">Rouvoet</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-02-16">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kunt u toelichten wat in uw antwoord op een eerdere vraag <voetnoot nummer="1"/>wordt bedoeld met het «opvangen van een signaal» door de arts? Impliceert u hiermee dat niet bij elk verzoek tot zwangerschapsafbreking aandacht is voor alternatieven voor abortus, waaronder adoptie, maar dat dit alleen gebeurt wanneer de cliënt twijfel vertoont? </vraag>
      <vraag nummer="2">Indien de voorgaande vraag bevestigend is beantwoord, hoe verhoudt dit antwoord zich dan tot de verplichting op basis van artikel 5, tweede lid van de Wet afbreking zwangerschap (WAZ) dat de vrouw die haar zwangerschap wil afbreken «verantwoorde voorlichting [krijgt] over andere oplossingen van haar noodsituatie dan het afbreken van haar zwangerschap»? </vraag>
      <vraag nummer="3">Deelt u de mening dat het antwoord op genoemde vraag 6 – « De arts kan bijvoorbeeld doorverwijzen.» – te weinig nadruk legt op de wettelijke eigen verantwoordelijkheid van de arts, en voorlichting over alternatieven niet beschouwt als één van de wettelijke zorgvuldigheidsnormen, maar als een eventualiteit? </vraag>
      <vraag nummer="4" voetnoot="1">Kan uit het antwoord op vraag 7 <voetnoot nummer="1"/>worden afgeleid dat in de evaluatie van de WAZ niet alleen aandacht is voor de oorzaken, maar ook voor de (psychische) gevolgen van de zwangerschapsafbreking? </vraag>
      <vraag nummer="5">Indien het antwoord op de voorgaande vraag ontkennend luidt, bent u dan bereid – mede in het licht van onderdeel b van artikel 5, tweede lid WAZ – alsnog een onderzoeksvraag op te nemen over deze gevolgen van zwangerschapsafbreking? </vraag>
      <vraag nummer="6">Wat is in het licht van de beantwoording van de voorgaande vragen de precieze inhoud van de zinsnede in het Hoofdlijnenakkoord «Handhaving van de zorgvuldigheidsnormen bij zwangerschapsafbreking is gewenst»? </vraag>
      <noten afkomstig="vraag">
         <noot nummer="2"/>
         <noot nummer="1" documenttype="Kamervragen" documentnummer="612">Aanhangsel Handelingen, nr. 612, vergaderjaar 2003–2004 (vraag 6).</noot>
         <noot nummer="2" documenttype="Kamerstuk" kamerstuk-id="28 637" documentnummer="19" documentpagina="12">Kamerstuk 28 637, nr. 19, blz. 12</noot>
      </noten>
   </vragen>
   <antwoorden aantal="6">
      <antwoord nummer="1">Als aanvulling op de antwoorden op de vorige vragen ga ik hierbij in op de aandacht voor het bieden van alternatieven. Tijdens het gesprek of de gesprekken tussen de vrouw en de arts, stelt de arts vast of de vrouw de abortus daadwerkelijk wil. De arts moet zich ervan verzekeren dat de vrouw zich voldoende bewust is van haar keuzemogelijkheden. Op dat moment worden de alternatieven besproken. In de beantwoording van vraag 6 van de eerder gestelde vragen werd bedoeld dat de arts in ieder geval geen abortus uitvoert wanneer hij er niet helemaal zeker van is dat de vrouw de abortus ook daadwerkelijk wil. </antwoord>
      <antwoord nummer="2">Het antwoord op vraag 1 luidt ontkennend en komt overeen met de in artikel 5 van de Wet afbreking zwangerschap neergelegde zorgvuldigheidseis. </antwoord>
      <antwoord nummer="3">De arts heeft hierin inderdaad een eigen verantwoordelijkheid die niet als een eventualiteit kan worden opgevat. Zo stelt de arts vast óf een alternatief voor een vrouw aangewezen is. Wanneer hij eenmaal heeft vastgesteld dat een vrouw niet over wil gaan tot abortus, dan kan de arts zelf zorg aanbieden of doorverwijzen. Wat met het antwoord op deze vraag werd bedoeld, is dat wanneer dat nodig blijkt, een vrouw door verwijzing de zorg kan krijgen die voor haar het meest geschikt is. </antwoord>
      <antwoord nummer="4">In de evaluatie van de WAZ zal aandacht worden besteed aan alle aspecten van de procedure. Daarbij zal ook de nacontrole aan de orde komen. Tijdens de nacontrole krijgt de vrouw de gelegenheid om aan te geven of en welke problemen zij heeft ondervonden. Een aantal abortusklinieken biedt tijdens de nacontrole gratis een aantal consulten bij een psychotherapeut aan. Het evaluatieonderzoek richt zich echter niet specifiek op de psychische gevolgen van abortus op de langere termijn. </antwoord>
      <antwoord nummer="5">Wat betreft het onderzoek naar abortus beperken wij ons in eerste instantie tot een evaluatie van de wet. Op grond van de resultaten van deze evaluatie en de aanbevelingen van de onderzoekers, zullen wij ons beraden over nader onderzoek naar dit onderwerp. </antwoord>
      <antwoord nummer="6">Met de tekst in het Hoofdlijnenakkoord heeft het kabinet aan willen geven dat het bijzondere aandacht heeft voor de handhaving van de zorgvuldigheidsnormen. Met de antwoorden op deze Kamervragen is gepoogd hetzelfde te doen. </antwoord>
      <noten afkomstig="antwoord"/>
   </antwoorden>
</kvr>
