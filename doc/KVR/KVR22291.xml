<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Griffith (VVD) aan de minister van Justitie over de kwaliteit van de rechtspraak. (Ingezonden 4 februari 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22291
</item>
         <item attribuut="Inhoud">Vragen naar aanleiding van uitspraken van advocaat-generaal bij de Hoge Raad, mr. N. Jörg, dat 'de kwaliteit van de rechtspraak bij rechtbank en gerechtshoven in toenemende mate tekortschiet' (NRC Handelsblad, 29 januari 2005). Jörg bepleit onder meer een 'mobilisation of shame'.</item>
         <item attribuut="Rubriek">Rechterlijke organisatie (Gerechtshoven) Rechterlijke organisatie (Overig)</item>
         <item attribuut="Trefwoorden">Gerechtshoven Rechtspraak</item>
         <item attribuut="Vindplaats">Kamervragen met antwoord 2004-2005, nr. 981, Tweede Kamer</item>
         <item attribuut="Vraagnr_bij_indiening">2040507720</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Griffith</persoon>
         </item>
         <item attribuut="Datum_reaktie">2005-02-22</item>
         <item attribuut="Datum_indiening">2005-02-04</item>
         <item attribuut="Document-id">KVR22291</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2085" allpagenumbers="2085 2086" vetnummer="2040507720" code="0405tkkvr981" lopendefooter="Tweede Kamer, vergaderjaar 2004–2005, Aanhangsel" filenaam="KVR22291" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="981" onderwerp="" indiendatum="2005-02-4">
         <vrager partij="VVD" oorsprong="parlement">Griffith</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2005-02-22">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Onderschrijft u de uitspraak van de advocaat-generaal bij de Hoge Raad, mr. N. Jörg, dat de kwaliteit van de rechtspraak bij rechtbanken en gerechtshoven in toenemende mate tekortschiet? <voetnoot nummer="1"/>
      </vraag>
      <vraag nummer="2">Heeft u enig zicht op de omvang en de oorzaak van de zaken waarin de kwaliteit afneemt? Welke relatie is er tussen de prestatieafspraken over aan en af te leveren zaken, de werkdruk en de capaciteit bij de rechterlijke organisatie? </vraag>
      <vraag nummer="3">Hoe gaat u ervoor zorgen dat de kwaliteit van de rechtspraak weer op een hoog niveau terug komt? Heeft u hierover al contact gehad met de Raad voor de rechtspraak? </vraag>
      <vraag nummer="4">Hoe beoordeelt u de door Jörg bepleite «mobilization of shame»? Vindt u dat de Hoge Raad lagere rechters moet kunnen aanspreken op gepleegde correcties van uitspraken? Welke rol ziet u hierin weggelegd voor de Raad voor de Rechtspraak? </vraag>
      <vraag nummer="5">Op welke wijze wordt binnen de rechterlijke organisatie lering getrokken uit de uitspraken van hogere rechters? </vraag>
      <noten afkomstig="vraag">
         <noot nummer="1" datum="2005-01-29" bron="NRC-Handelsblad">NRC-Handelsblad, 29 januari 2005</noot>
      </noten>
   </vragen>
   <antwoorden aantal="5">
      <antwoord nummer="1">De Hoge Raad beoordeelt ongeveer 6% van het totale aantal strafuitspraken van de hoven. Jörg constateert ten aanzien van deze uitspraken dat de laatste jaren de Hoge Raad steeds vaker «technische» fouten van de feitenrechter herstelt. Ik heb geen reden om aan de juistheid van deze constatering te twijfelen. De betreffende fouten geven geen aanleiding voor een nieuwe feitelijke behandeling en behoeven niet tot cassatie te leiden. Een algemene uitspraak over het in toenemende mate tekortschieten van de kwaliteit van de rechtspraak valt hierin niet te lezen. </antwoord>
      <antwoord nummer="2">De laatste jaren is het aantal zaken sterk gegroeid. Deze groei overtrof de prognoses. Het kost enige tijd om de rechterlijke capaciteit daaraan aan te passen. Nieuwe rechters en andere medewerkers moeten eerst worden opgeleid en dat gaat ten koste van de productiviteit van de ervaren rechters. Tegelijkertijd is het van belang dat de rechtzoekenden binnen een aanvaardbare termijn een uitspraak van de rechter krijgen. In het nieuwe financieringsbesluit rechtspraak 2005 is afgesproken dat de minister driejaarlijkse prijsafspraken maakt met de Raad voor de rechtspraak. Per productgroep worden prijzen vastgesteld gebaseerd op onder andere zaaksaantallen en werklastmetingen. Daarnaast spelen echter nadrukkelijk kwaliteitsoverwegingen een rol in dit besluit. Er wordt zo getracht een evenwichtige balans te vinden tussen kwantiteit en kwaliteit. </antwoord>
      <antwoord nummer="3">Van de vraag gaat ten onrechte de suggestie uit dat de kwaliteit van de rechtspraak zich nu niet op hoog niveau bevindt. Door de toenemende productiedruk is wel extra aandacht voor kwaliteit nodig. De rechterlijke organisatie is op dit moment druk bezig met het implementeren van een kwaliteitssysteem, genaamd RechtspraaQ. Doelen van dit systeem zijn het bewaken en bevorderen van de kwaliteit inclusief die van het rechterlijk functioneren. RechtspraaQ bevat onder andere elementen betreffende de deskundigheid van rechters, zoals scholing en kennisbeleid. </antwoord>
      <antwoord nummer="4">Niet uit het oog moet worden verloren dat het gaat om kleine, technische correcties waar Jörg over spreekt. Het is de taak van de Hoge Raad de appelrechters aan te spreken op gebreken in beslissingen – in ieder geval wanneer over het gebrek een klacht is geformuleerd – door deze in zijn, uitspraken te signaleren. De wetgever heeft in art. 440lid 2 Wetboek van strafvordering de mogelijkheid geschapen dat de Hoge Raad in voorkomende gevallen het gebrek zelf herstelt en de zaak afdoet, dus zonder dat verwijzing of terugwijzing naar een lagere rechter plaatsvindt. Dit dient de efficiency waardoor er niet nog meer wordt toegevoegd aan de werklast van de appelrechtspraak. Een afschrift van iedere uitspraak van de Hoge Raad wordt aan het desbetreffende gerechtshof gezonden, zodat dit kan kennisnemen van de bevindingen van de Hoge Raad, waaronder de hier bedoelde gebreken. Bij de hiervoor in het antwoord op vraag 2 genoemde kwaliteitsoverwegingen moet mede een rol spelen dat de leden van de gerechtshoven voldoende gelegenheid hebben om de hen toegezonden uitspraken te bestuderen en daaruit gezamenlijk conclusies te trekken. Ook is tussen de Hoge Raad en de gerechtshoven overleg over algemene vraagstukken, waaronder het hier besprokene, mogelijk. De gerechtshoven en de rechtbanken plegen incidenteel gezamenlijk overleg over de kwaliteit van de uitspraken. De Raad voor de rechtspraak streeft ernaar met genoemd kwaliteitssysteem RechtspraaQ de gedachtewisseling tussen de gerechten te bevorderen. </antwoord>
      <antwoord nummer="5">In het kwaliteitssysteem van de rechtspraak is een indicator opgenomen voor deze mate waarin de gerechten de uitspraken van een hogere rechter analyseren met het oog op het leren ervan. Speciale aandacht krijgt de analyse van de in hoger beroep vernietigde uitspraken. </antwoord>
      <noten afkomstig="antwoord"/>
   </antwoorden>
</kvr>
