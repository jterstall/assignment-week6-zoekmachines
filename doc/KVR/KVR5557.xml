<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) over het mogelijk verstrekken van subsidie aan veehouders die in groenlabel-stallen hebben geïnvesteerd. (Ingezonden 27 juni 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5557
</item>
         <item attribuut="Inhoud">Betreft omvang van verstrekking van subsidie VAMIL-regeling voor investeringen in groenlabel-stallen, en uitbreiding van de Nederlandse veestapel. Vervolg op beantwoording eerdere vraag van zelfde Kamerlid (Aanhangsel Handelingen 1624, vergaderjaar 1996-1997).</item>
         <item attribuut="Rubriek">Landbouw (Landbouwbedrijven) Landbouw (Subsidies) Veeteelt (Subsidies) Veeteelt (Varkens) Veeteelt (Veehouderij)</item>
         <item attribuut="Trefwoorden">Subsidies Veehouderij</item>
         <item attribuut="Vindplaats">Kamervragen met antwoord 1996-1997, nr. 1765, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1997-09-01</item>
         <item attribuut="Datum_indiening">1997-06-27</item>
         <item attribuut="Document-id">KVR5557</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3613" allpagenumbers="3613 3614" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1765" onderwerp="" indiendatum="1997-06-27">
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="1 september 1997). Zie Aanhangsel Handelingen 1624, vergaderjaar 1996–1997.">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de minister van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2">Is aan veehouders die de afgelopen jaren in groenlabel-stallen hebben geïnvesteerd en daarbij hun veestapel hebben uitgebreid in het kader van de VAMIL-regeling, subsidie verstrekt hoewel dit in strijd is met de Europese regel <voetnoot nummer="1"/>dat stalbouw waarbij het aantal dieren toeneemt niet voor steun in aanmerking komt? <voetnoot nummer="2"/>
      </vraag>
      <vraag nummer="2">In hoeveel gevallen is steun verstrekt aan investeringen in de nieuwbouw van stallen die met vergroting van de veestapel gepaard is gegaan? Hoeveel subsidiegeld is hiermee gemoeid? </vraag>
      <vraag nummer="3">Met hoeveel dieren – uitgesplitst naar diersoorten – is de totale Nederlandse veestapel in samenhang met dit misbruik van de subsidieregeling uitgebreid? </vraag>
      <vraag nummer="4">Wat is de reden dat de Europese regels op dit punt niet correct zijn toegepast? Was u hiertoe niet verplicht? </vraag>
      <vraag nummer="5">Kan en zal de Europese Commissie opdracht geven de ten onrechte uitgekeerde investeringssteun terug te vorderen of Nederland beboeten wegens het niet voldoen aan de vereiste subsidievoorwaarden? </vraag>
      <noten afkomstig="vraag">
         <noot nummer="1">EG-Verordening 2328/91 van 15 juli 1991, EG-Publicatieblad L 218/1–19</noot>
         <noot nummer="2" datum="1997-06-24" bron="Uitzending NOVA">Uitzending NOVA, 24 juni 1997</noot>
      </noten>
   </vragen>
   <antwoorden aantal="4">
      <antwoord nummer="1 en 2">De «Regeling Willekeurige Afschrijving Milieu-investeringen», kortweg VAMIL-regeling, is een fiscale regeling die ondernemers een financieel voordeel biedt indien zij in verband met het doen van investeringen kiezen voor milieuvriendelijke bedrijfsmiddelen die zijn aangewezen in de zogenaamde Milieulijst. De bedrijfsmiddelen kunnen in dat geval willekeurig of vrij worden afgeschreven, waardoor een rente- of liquiditeitsvoordeel ontstaat voor de ondernemer. Op deze manier wordt het gebruik van bedrijfsmiddelen gestimuleerd die in het belang zijn van een duurzaam leefmilieu en een doelmatig gebruik van energie. De regeling is niet gericht op een specifieke sector zodat in beginsel iedere onderneming die aan de inkomsten- of vennootschapsbelasting is onderworpen daarvan gebruik kan maken. Groen Labelstallen zijn op de Milieulijst geplaatst aangezien die stallen ten opzichte van de meer traditionele stallen leiden tot een aanzienlijke reductie (vijftig tot negentig procent) van de ammoniakemissies. Tevens is van belang dat het gebruik van dergelijke stallen niet wettelijk verplicht is gesteld. Door het stimuleren van investeringen in Groen Labelstallen door middel van de VAMIL kan derhalve een belangrijke milieuwinst worden geboekt. Door de Groen Labelstallen onder de werking van de VAMIL-regeling te brengen is uitvoering gegeven aan artikel 6, onder a, van het Convenant Groen Label (Stcrt. 1993, 21), waarin tussen overheid en bedrijfsleven afspraken zijn gemaakt. In de VAMIL-regeling wordt geen onderscheid gemaakt tussen vervangingsinvesteringen en uitbreidingsinvesteringen. Bij de toepassing van de VAMIL-regeling wordt dan ook niet getoetst of een investering leidt tot uitbreiding van de veestapel op bedrijfsniveau daar dit voor de toepassing van de regeling niet relevant is. Het is daardoor ook niet bekend of en zo ja in hoeveel gevallen, bij toepassing van de VAMIL-regeling sprake is geweest van uitbreiding van de veestapel op bedrijfsniveau. Het is echter niet uitgesloten dat dit wel heeft plaatsgevonden. Het is bijgevolg ook bekend hoeveel gelden hier eventueel mee gemoeid zouden zijn. </antwoord>
      <antwoord nummer="3">Zoals hiervoor aangegeven is ook niet bekend met hoeveel dieren – uitgesplitst naar diersoort – de veestapel op bedrijfsniveau eventueel is uitgebreid. Overigens moet worden opgemerkt dat het niet voor de hand ligt dat toepassing van de VAMIL-regeling leidt tot vergroting van de veestapel in Nederland. Mocht er namelijk sprake zijn van een uitbreidingsinvestering dan zal deze vrijwel altijd gepaard gaan met de aankoop van mestproductierechten, die met vijfentwintig procent worden afgeroomd. Hierdoor gaat een uitbreiding op het ene bedrijf gepaard met een omvangrijker verkleining van de veestapel op een ander bedrijf. </antwoord>
      <antwoord nummer="4">De steunverlening op grond van de VAMIL-regeling is destijds aangemeld en goedgekeurd door de Europese Commissie. De VAMIL-regeling is vervolgens op de Groen Labelstallen toegepast. De Nederlandse Regering zal in overleg treden met de Europese Commissie over hoe het betrokken onderdeel van de VAMIL-regeling zich verhoudt tot de Verordening (EG) nr. 950/97 (voorheen: Verordening (EEG) nr. 2328/91). </antwoord>
      <antwoord nummer="5">Indien de Europese Commissie van mening zou zijn dat een onderdeel van de VAMIL-regeling moet worden aangemerkt als een ongeoorloofde steunmaatregel dan heeft de Commissie de bevoegdheid te vorderen dat de onrechtmatige steun moet worden terugbetaald. </antwoord>
      <noten afkomstig="antwoord"/>
   </antwoorden>
</kvr>
