<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gabor (CDA) over de politiezorg. (Ingezonden 29 januari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6809
</item>
         <item attribuut="Inhoud">Vragen over de verhoogde werkdruk bij de politie in Oost-Nederland (regio IJsselland, Deventer).</item>
         <item attribuut="Rubriek">Criminaliteit en openbare orde (Politie)</item>
         <item attribuut="Trefwoorden">Oost-Nederland Politie</item>
         <item attribuut="Vindplaats">Kamervragen met antwoord 1997-1998, nr. 978, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="CDA">Gabor</persoon>
         </item>
         <item attribuut="Datum_reaktie">1998-03-25</item>
         <item attribuut="Datum_indiening">1998-01-29</item>
         <item attribuut="Document-id">KVR6809</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2007" allpagenumbers="2007 2008" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6809" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="978" onderwerp="" indiendatum="1998-01-29">
         <vrager partij="CDA" oorsprong="parlement">Gabor</vrager>
         <vraagt-aan/>
      </vraagdata>
      <antwoorddata antwoorddatum="25 maart 1998) Zie ook Aanhangsel Handelingen 756, vergaderjaar 1997–1998">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennis genomen van de diverse krantenartikelen <voetnoot nummer="1"/>inzake de politiezorg? </vraag>
      <vraag nummer="2">Is het werkaanbod in 1997 met 5% gestegen in de politieregio IJsselland? Is bovendien sprake van een verschuiving van de zware criminaliteit van de Randstad naar Oost-Nederland? </vraag>
      <vraag nummer="3">Onderneemt de politie in Deventer geen enkele actie meer, behoudens het opnemen van een proces verbaal, bij diefstal op straat, bij vernielingen, schending der eerbaarheid, belediging, en nog een reeks strafbare feiten? </vraag>
      <vraag nummer="4">Zo ja, is de oorzaak hiervan het gebrek aan beschikbare mankracht bij de politie, of, zoals commissaris Ter Schure stelt: «We hebben ongeveer de helft van de mensen die we moeten hebben»? </vraag>
      <vraag nummer="5">Acht u het feit dat nu nog maar in 15% van de aangiften iets ondernomen wordt door de politie nog een aanvaardbare ontwikkeling, terwijl dat enkele jaren geleden nog 30% was? </vraag>
      <vraag nummer="6">Is vergeleken met vijf à zes jaar geleden het aantal uren dat de politie in Deventer op straat kan komen (blauw op straat) met 40% gedaald? </vraag>
      <vraag nummer="7">Vindt u deze minimalisering van de politiezorg ten opzichte van de burgers acceptabel? Zo niet, bent u dan bereid met de korpsleiding in overleg te treden om deze verschraling van de politiezorg in Oost-Nederland een halt toe te roepen, en een structurele oplossing te bieden? </vraag>
      <noten afkomstig="vraag">
         <noot nummer="1" datum="1998-01-24" bron="Deventer Courant,">Deventer Courant,, 24 januari 1998</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Vergeleken met 1996 laat het werkaanbod binnen de regio IJsselland in 1997 inderdaad een stijging zien. Deze stijging evenwel is vergelijkbaar met het landelijk beeld. Ik heb daarnaast geen signalen dat er sprake zou zijn van verplaatsingseffecten van de zware criminaliteit van de Randstad richting Oost-Nederland. </antwoord>
      <antwoord nummer="3">In het kader van het optimaliseren van de efficiency binnen het korps wordt in Deventer gewerkt met een systeem van case-screening. Dit model is met het Openbaar Ministerie afgestemd. De uitkomsten van de case-screening worden wekelijks overlegd en geaccordeerd door het Openbaar Ministerie. Hieruit mag evenwel niet worden geconcludeerd dat de activiteiten van de politie in Deventer in de door het lid Gabor genoemde voorbeelden beperkt blijven tot het opnemen van een aangifte. </antwoord>
      <antwoord nummer="4">Het feit, dat het politiekorps met de beschikbare middelen efficiënt moet omgaan en dat keuzes moeten worden gemaakt is niet uniek voor de regio IJsselland. In de artikelen wordt vooral aandacht besteed aan de kortingen die in het verleden op het budget van IJsselland zijn doorgevoerd. In 1992, met de regionale invoering van het door de Kamer geaccordeerde PKP-beleid, was IJsselland één van de regio’s met de hoogste personele boventalligheid. De problematiek die dit voor de regio heeft opgeleverd heeft zeker mijn aandacht gehad. Dezerzijds worden aan de regio aanvullende bijdragen ex artikel 4 van het Besluit financiën regionale politiekorpsen verstrekt, die in belangrijke mate tot doel hebben de maatregelen te ondersteunen om de relatief hoge personele lasten van de regio terug te dringen. Daarnaast leidt het huidige budgetverdeelsysteem (BVS) tot een aanzienlijke uitbreiding van het aantal budgetverdeeleenheden (BVE’s) voor de regio IJsselland. </antwoord>
      <antwoord nummer="5">Het systeem van case-screening (zie ook mijn antwoord op vraag 3) maakt het mogelijk een meer rationele afweging te maken bij de keuze om op een aangifte vervolgactiviteiten te plegen. Een daling van het percentage aangiften, waarop vervolgactiviteiten door de politie worden gepleegd kan zodoende niet als «onaanvaardbaar» worden gekwalificeerd. Overigens merk ik hierbij op dat de in het artikel genoemde percentages minder absoluut zijn dan in het artikel wordt gesuggereerd. De korpsbeheerder van de regio heeft de percentages niet bevestigd. </antwoord>
      <antwoord nummer="6">De centrale overheid deelt aan de regionale korpsen middelen toe om de politiezorg uit te oefenen. Binnen het regionale college wordt de afweging gemaakt van de vertaling van de beschikbare gelden in personeel (en materieel). Ook de allocatie van de mensen en middelen binnen de regio behoort tot de competentie van het regionale college. </antwoord>
      <antwoord nummer="7">Vanuit mijn Ministerie vindt regelmatig overleg plaats met de korpsbeheerders en de korpschefs over de diverse aspecten van de politiezorg in de regio’s. De financiële positie van het korps IJsselland is in het overleg met de korpsbeheerder en de korpschef van die regio «een vast agendapunt». </antwoord>
      <noten afkomstig="antwoord"/>
   </antwoorden>
</kvr>
