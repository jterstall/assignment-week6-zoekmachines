<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Steenhoven (GroenLinks) aan de minister van Binnenlandse Zaken en Koninkrijksrelaties en de minister van Verkeer en Waterstaat over het MTC-Valburg. (Ingezonden 18 januari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13166
</item>
         <item attribuut="Inhoud">Vragen over de participatie van de provincie Gelderland in een Naamloze Vennootschap ten behoeve van de aanleg van het het Multimodaal Transportcentrum (MTC) Valburg.</item>
         <item attribuut="Rubriek">Bedrijfsleven en industrie (Publiek-private samenwerking) Overheidsfinanciën (Provinciale financiën) Verkeer, vervoer en waterstaat (Goederenvervoer)</item>
         <item attribuut="Trefwoorden">Aanbestedingen Gelderland Provinciale financiën Publiek-private samenwerking Vervoer</item>
         <item attribuut="Vindplaats">Kamervragen met antwoord 2000-2001, nr. 732, Tweede Kamer</item>
         <item attribuut="Vraagnr_bij_indiening">2000104810</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Van der Steenhoven</persoon>
         </item>
         <item attribuut="Datum_reaktie">2001-02-21</item>
         <item attribuut="Datum_indiening">2001-01-18</item>
         <item attribuut="Document-id">KVR13166</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1513" allpagenumbers="1513 1514" vetnummer="2000104810" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13166" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="732" onderwerp="" indiendatum="2001-01-18">
         <vrager partij="GroenLinks" oorsprong="parlement">Van der Steenhoven</vrager>
         <vraagt-aan>de minister van Binnenlandse Zaken en Koninkrijksrelaties en de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="21 februari 2001), zie ook Aanhangsel Handelingen nr. 624, vergaderjaar 2000–2001">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Klopt het dat de minister van Binnenlandse Zaken en Koninkrijksrelaties akkoord is gegaan met de participatie van de provincie Gelderland in de NV voor het MTC-Valburg, welke op 14 december 2000 is opgericht? </vraag>
      <vraag nummer="2">Was u bij goedkeuring van de bovengenoemde participatie reeds op de hoogte van het juridische onderzoek van de provincie over het MTC? Zo ja, hoe beoordeelt u de conclusies dat de Milieu Effect Rapportage op ondeugdelijke wijze tot stand gekomen is, er sprake is van belangenverstrengeling, strijdigheid met Europese aanbestedingsregelgeving en onjuiste bestuurlijke mandaten? </vraag>
      <vraag nummer="3">Zo nee, bent u, gezien deze nieuwe informatie, van plan tot een voorlopige herziening te komen van de bovengenoemde goedkeuring tot participatie totdat duidelijkheid is verkregen over de aantijgingen? </vraag>
      <vraag nummer="4" voetnoot="1">Waarom bent u toch reeds overgegaan tot de goedkeuring van de participatie van de provincie Gelderland in de NV, ondanks de zeer negatieve analyse van de provinciale juridische dienst, en ondanks het verzoek (in de door u nog niet beantwoorde vragen <voetnoot nummer="1"/>van 17 november 2000) hiermee te wachten tot duidelijkheid is verkregen? </vraag>
      <vraag nummer="5">Bent u bereid de mogelijke PPS deelname van de ministeries van Verkeer en Waterstaat en van Economische Zaken in de financiering van het MTC te koppelen aan het weerleggen van de vermeende onrechtmatigheden die zijn gebleken in de juridische scan van de provincie? MTC = Multimodaal Transportcentrum PPS = Publiek Private Samenwerking </vraag>
      <noten afkomstig="vraag">
         <noot nummer="1">Zie Aanhangsel Handelingen nr. 386, Vergaderjaar 2000–2001</noot>
      </noten>
   </vragen>
   <antwoorden aantal="5">
      <antwoord nummer="1">Ja. De goedkeuring is op 31 augustus 2000 verleend. </antwoord>
      <antwoord nummer="2">Ten tijde van de verlening van de goedkeuring was ik niet op de hoogte van het juridisch onderzoek van de provincie. Inmiddels is het onderzoek, tengevolge van de publiciteit die het heeft gekregen, bij mij bekend. Ik heb de provincie gevraagd mij te informeren over de status en de doelstelling van het onderzoek. Gedeputeerde Staten hebben mij daarop gemeld dat de afdeling Algemene Juridische Zaken van de provincie op verzoek van het secretariaat van de Stuurgroep MTC Valburg de scan heeft uitgevoerd naar het juridische draagvlak van de tot dan toe uitgevoerde activiteiten (1995–1998). Doel van de scan was, aldus GS, na te gaan of er juridische risico’s worden gelopen en, voorzover dat het geval is, welke verbeteringen kunnen worden aangebracht. Het onderzoek is beperkt tot de juridische kant van het project, de beleidsinhoudelijke en financiële aspecten zijn niet in het onderzoek betrokken. GS heeft acuut ingrijpen naar aanleiding van de scan niet nodig geacht, wel is een aantal maatregelen getroffen om de gesignaleerde risico’s weg te nemen. Overigens worden niet alle conclusies in het rapport door GS gedeeld. Ik ga niet in op de inhoud van het juridisch onderzoek. Het onderzoek is aan Gedeputeerde Staten overhandigd en het is aan hen om de conclusies van het onderzoek te wegen en te beoordelen welke consequenties aan de bevindingen moeten worden verbonden. Het is niet zo dat de provincie, bij het verzoek om toestemming, mij alle gewisselde stukken moet overleggen die in het besluitvormingsproces een rol hebben gespeeld. De toets in het kader van artikel 151 Provinciewet heeft een beperkt, bestuurlijk karakter. Getoetst wordt of de provincie deugdelijk beargumenteert dat de gekozen privaatrechtelijke weg bijzonder aangewezen moet worden geacht voor de behartiging van het betrokken openbaar belang. Daarnaast wordt marginaal, gekeken of door dit besluit niet in andere opzichten evidente strijd met het recht of het algemeen belang optreedt. Ik ga niet op de stoel zitten van het provinciaal bestuur, en evenmin op de stoel van de rechter. De provincie kan zich bij een eventueel rechtsgeding ook niet op de verleende toestemming beroepen. </antwoord>
      <antwoord nummer="3">Ik ben niet van plan mijn besluit te herzien. Een verleende goedkeuring is definitief. Dit vloeit voort uit het tweede lid van artikel 10:29 van de Algemene wet bestuursrecht. Daarnaast acht ik het, in het licht van wat ik hierboven uiteenzette over de rol van de minister van Binnenlandse Zaken en Koninkrijksrelaties in dezen, niet mijn taak om de gang van zaken bij de voorbereiding van het participatiebesluit te onderzoeken. Een eventueel nader onderzoek en oordeel terzake ligt veeleer op de weg van Provinciale Staten. In dit verband hebben GS mij meegedeeld dat de Commissie Beleidsevaluatie, waarin leden van Provinciale Staten en externe deskundigen zitting hebben, nader onderzoek zal doen naar dit dossier. </antwoord>
      <antwoord nummer="4">Zoals hiervoor reeds werd opgemerkt, is het juridisch onderzoek dat de provincie heeft uitgevoerd op de voorbereidingsfase door de stuurgroep, mij niet toegezonden. Ik ben overigens ook niet van mening dat de provincie verplicht zou zijn geweest mij dit toe te zenden. Het besluit om goedkeuring te verlenen heb ik genomen op 31 augustus 2000. De toestemming was dus reeds verleend toen uw vragen van 17 november (die ik inmiddels beantwoord heb) mij bereikten. Een eventuele temporisering naar aanleiding van uw verzoek kan dus niet aan de orde zijn geweest. </antwoord>
      <antwoord nummer="5">Het Rijk zal niet deelnemen in de PPS. De PPS bestaat uit regionale en lokale overheden en het bedrijfsleven. Wel is het Rijk gevraagd een investeringsbijdrage voor de realisatie van het MTC Valburg te verstrekken. De provincie Gelderland heeft mij desgevraagd bericht dat de in het verleden aangehouden procedures en genomen besluiten geen aanleiding geven tot heroverweging van de genomen besluiten. Derhalve staan de vermeende onregelmatigheden, die in het verleden zouden hebben plaatsgevonden en de beoordeling van een verzoek om een Rijksbijdrage voor het MTC in beginsel los van elkaar. Een beoordeling en eventuele honorering van het project zal plaatsvinden op basis van een maatschappelijke kosten-baten analyse, gebaseerd op een in te dienen bedrijfsplan. Vanzelfsprekend zal ook worden getoetst of het project voldoet aan de vigerende Nederlandse en Europese regelgeving ten aanzien van onder andere aanbesteding en staatssteun. </antwoord>
      <noten afkomstig="antwoord"/>
   </antwoorden>
</kvr>
