<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Buijs en Van der Knaap (beiden CDA) aan de ministers van Defensie, van Volksgezondheid, Welzijn en Sport en van Landbouw, Natuurbeheer en Visserij over fosforgranaten bij Zierikzee. (Ingezonden 13 juli 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10096
</item>
         <item attribuut="Inhoud">Vragen naar aanleiding van een onderzoek van TNO waaruit blijkt dat er ruim 30.000 ton munitie, waaronder duizenden fosforgranaten, op de bodem van de Oosterschelde ligt, vlak voor de haveningang van Zierikzee.</item>
         <item attribuut="Rubriek">Milieu (Gevaarlijke stoffen) Veiligheidsbeleid en defensie (Militair materieel) Visserij (Algemeen)</item>
         <item attribuut="Trefwoorden">Gevaarlijke stoffen Munitie Oosterschelde Visserij</item>
         <item attribuut="Vindplaats">Kamervragen met antwoord 1998-1999, nr. 1926, Tweede Kamer</item>
         <item attribuut="Vraagnr_bij_indiening">2989916040</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="CDA">Buijs</persoon>
            <persoon partij="CDA">Van der Knaap</persoon>
         </item>
         <item attribuut="Datum_reaktie">1999-08-27</item>
         <item attribuut="Datum_indiening">1999-07-13</item>
         <item attribuut="Document-id">KVR10096</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3871" allpagenumbers="3871 3872" vetnummer="2989916040" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR10096" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1926" onderwerp="" indiendatum="1999-07-13">
         <vrager partij="CDA" oorsprong="parlement">Buijs</vrager>
         <vrager partij="CDA" oorsprong="parlement">Van der Knaap</vrager>
         <vraagt-aan>de ministers van Defensie, van Volksgezondheid, Welzijn en Sport en van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="1999-08-27">
         <antwoorder functie="staatssecretaris" ministerie="Defensie">Van Hoof</antwoorder>
         <mede-antwoorder>de minister van Volksgezondheid, Welzijn en Sport en de staatssecretaris van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van het onderzoek van TNO waaruit blijkt dat er ruim 30 000 ton munitie waaronder duizenden fosforgranaten, op de bodem van de Oosterschelde ligt, vlak voor de haveningang van Zierikzee? <voetnoot nummer="1"/>
      </vraag>
      <vraag nummer="2">Kunnen deze fosforgranaten gevaar opleveren voor de volksgezondheid? Zo ja, welke maatregelen bent u voornemens te nemen om problemen te voorkomen? Zo neen, kunt u toelichten waarom niet? </vraag>
      <vraag nummer="3">Welke invloed heeft de aanwezigheid van fosforgranaten op de visserij in de Oosterschelde? </vraag>
      <vraag nummer="4">Zijn er in onze kustwateren nog andere dumpplaatsen van munitie? Zo ja, waar? Betreft dit ook fosforgranaten? </vraag>
      <noten afkomstig="vraag">
         <noot nummer="1" datum="1999-07-9" bron="PZC">PZC, 9 juli 1999</noot>
      </noten>
   </vragen>
   <antwoorden aantal="4">
      <antwoord nummer="1">Ja. In het rapport wordt overigens niet gesproken van duizenden fosforgranaten, maar van «een groot aantal» . </antwoord>
      <antwoord nummer="2">De fosforgranaten zijn gestort op een diepte van 30 à 40 meter. Door de stofeigenschappen van fosfor, vaste vorm en een grotere soortelijke massa dan water, zal de fosforlading die eventueel losraakt uit verweerde granaathulzen, op de bodem terecht komen. Het is in beginsel mogelijk dat het door stromingen wordt verplaatst. Voordat het als gevolg daarvan zou kunnen aanspoelen op de kust moet een groot hoogteverschil worden overbrugd. Voorzover de fosfor al niet heeft gereageerd met zuurstof uit het water, zal bij blootstelling aan lucht zelfontbranding optreden. Mensen die in aanraking zouden komen met deze stof kunnen dan brandwonden oplopen. Tot op heden zijn meldingen van dergelijke incidenten ter plekke niet bekend. De kans dat mensen onbewust en ongewild aan een dergelijk risico worden blootgesteld wordt door TNO zeer gering geacht. Bovendien is in het betreffende gebied een duikverbod van kracht. In het rapport wordt verder aangegeven dat uit het onderzoek naar de schadelijke stoffen afkomstig van munitie kan worden geconcludeerd dat vooralsnog geen gevaar aanwezig is voor de volksgezondheid. Ik ben voornemens een separaat onderzoek op te dragen om vast te stellen of en in hoeverre er een secundair risico zou kunnen bestaan, bijvoorbeeld door het ophopen van schadelijke stoffen in bepaalde planten of dieren. Bij dit onderzoek zullen ook de ministeries van VROM, V&amp;W en LNV worden betrokken. </antwoord>
      <antwoord nummer="3">Als gevolg van de aanwezigheid van de munitie in de Oosterschelde nabij Zierikzee is er vanaf begin juni 1999 sprake van een anker-, meer-, en sleepverbod in een gebied dat wordt begrensd door de coördinaten: 51°38,23’N en 3°52,89’E (NW-hoekpunt) 51°37,93’N en 3°52,39’E (ZW-hoekpunt) 51°37,33’N en 3°53,33’E (NO-hoekpunt) 51°37,60’N en 3°53,79’E (ZO-hoekpunt). Het betreft een gebied van ongeveer een vierkante kilometer. Het gevolg van dit verbod is dat sleepnetvisserij niet meer mogelijk is in dit gebied. De vraag of en in hoeverre de aanwezigheid van de munitie gevolgen heeft voor vissen alsmede schelp- en schaaldieren zal worden betrokken in het in mijn antwoord op vraag 2 bedoelde onderzoek. </antwoord>
      <antwoord nummer="4">Er zijn nog drie andere stortplaatsen bekend: – voor de kust bij Hoek van Holland; – voor de kust bij IJmuiden; – oost van Ameland. Deze locaties staan ook als zodanig vermeld op zeekaarten. Momenteel vindt archiefonderzoek plaats om meer informatie te verkrijgen over de aard en omvang van de gestorte munitie op deze locaties. </antwoord>
      <noten afkomstig="antwoord"/>
   </antwoorden>
</kvr>
