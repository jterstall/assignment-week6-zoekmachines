<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vergeer-Mudde (SP) aan de minister van Onderwijs, Cultuur en Wetenschappen over de financiële situatie van scholen. (Ingezonden 28 augustus 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16269
</item>
         <item attribuut="Inhoud">Vragen naar aanleiding van een bericht in De Volkskrant van 26 augustus 2002 dat scholen hun personeelsbudget moeten inzetten voor huisvesting en leer- en hulpmiddelen.</item>
         <item attribuut="Rubriek">Basisonderwijs (Bekostiging basisonderwijs) Basisonderwijs (Huisvesting) Basisonderwijs (Onderwijspersoneel) Voortgezet onderwijs (Bekostiging voortgezet onderwijs) Voortgezet onderwijs (Huisvesting) Voortgezet onderwijs (Onderwijspersoneel)</item>
         <item attribuut="Trefwoorden">Bekostiging basisonderwijs Bekostiging voortgezet onderwijs Huisvesting onderwijs Leermiddelen Onderwijsgevenden</item>
         <item attribuut="Vindplaats">Kamervragen met antwoord 2001-2002, nr. 1670, Tweede Kamer</item>
         <item attribuut="Vraagnr_bij_indiening">2010214560</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Vergeer-Mudde</persoon>
         </item>
         <item attribuut="Datum_reaktie">2002-09-13</item>
         <item attribuut="Datum_indiening">2002-08-28</item>
         <item attribuut="Document-id">KVR16269</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3549" allpagenumbers="3549 3550" vetnummer="2010214560" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16269" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1670" onderwerp="" indiendatum="2002-08-28">
         <vrager partij="SP" oorsprong="parlement">Vergeer-Mudde</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2002-09-13">
         <antwoorder functie="minister" ministerie="Onderwijs, Cultuur en Wetenschappen">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw oordeel over het feit dat de scholen hun personeelsbudget inzetten voor huisvesting en leer- en hulpmiddelen? <voetnoot nummer="1"/>
      </vraag>
      <vraag nummer="2">Deelt u de mening van de besturenorganisatie VOS/ABB dat dit op termijn een kwalijke ontwikkeling voor de continuïteit van de scholen is? </vraag>
      <vraag nummer="3">Hoeveel extra middelen zijn volgens u nodig voor huisvesting en leer- en hulpmiddelen voor scholen? Kunt u uw antwoord toelichten? </vraag>
      <vraag nummer="4">Is het waar dat u met de minister van Financiën onderhandelt over extra geld voor scholen? Zo ja, wat is hierbij uw inzet? Zo nee, wat gaat u doen om te bevorderen dat scholen hun personeelsbudget niet hoeven in te zetten voor andere doeleinden? </vraag>
      <noten afkomstig="vraag">
         <noot nummer="1" datum="2002-08-26" bron="De Volkskrant">De Volkskrant, 26 augustus 2002</noot>
      </noten>
   </vragen>
   <antwoorden aantal="4">
      <antwoord nummer="1">Sinds de invoering van de lumpsumbekostiging in het voortgezet onderwijs zijn de scholen vrij in de besteding van de overheidsmiddelen binnen de kaders van de huidige wet- en regelgeving. Dat betekent dat de school zelf accenten kan leggen in de besteding van het toegekende budget gezien de specifieke wensen die zij hebben. Het schuiven tussen de personele- en materiële component is dan ook toegestaan en is juist een belangrijke pijler in de filosofie van de lumpsum bekostiging. Dat vind ik ook wenselijk, want scholen zijn het best in staat hun middelen zodanig in te zetten dat zij daarmee hun onderwijsproces optimaal kunnen vormgeven. </antwoord>
      <antwoord nummer="2" voetnoot="1">Nee. Ik onderschrijf de mening van de VOS/ABB niet dat dit op termijn een kwalijke ontwikkeling is voor de continuïteit van de scholen. De mening van de VOS/ABB is gebaseerd op een analyse van jaarrekeninggegevens over 1999 en 2000, die is uitgevoerd door de besturenorganisaties en de VVO. OCenW analyseert de laatste jaren ook uitgebreid deze jaarrekeninggegevens van de VO-scholen <voetnoot nummer="1"/>. Daarbij is steeds de conclusie dat het onmogelijk is harde conclusies te trekken uit deze gegevens. De bestedingsvrijheid betekent dat er geen gedetailleerde relatie te leggen is tussen inkomsten- en uitgavenposten in de jaarrekening van de school. Met het nodige voorbehoud heeft de analyse van OCenW (zie vraag 3) het beeld opgeleverd dat in 1999 inderdaad materiële uitgaven zijn gedaan uit overschotten bij de personele middelen, maar in 2000 niet. Het is dus onduidelijk op basis van welke gegevens de conclusies in het krantenartikel zijn getrokken. Voorts hebben er juist in de jaren na 2000 forse impulsen (incidenteel en structureel) plaatsgevonden wat betreft de materiële vergoeding. Deze impulsen zijn buiten beschouwing gebleven in de inventarisatie van de besturenorganisaties en de VVO. Tenslotte heb ik geen indicaties dat de continuïteit van de scholen in het geding is. </antwoord>
      <antwoord nummer="3" voetnoot="2">De materiële bekostiging in het voortgezet onderwijs is eind 2001 geëvalueerd in opdracht van OCenW door Deloitte en Touche. De besturenorganisaties en de VVO waren uitdrukkelijk betrokken bij deze evaluatie. Het rapport over de evaluatie is, voorzien van een beleidsreactie, in maart 2002 aan de Tweede Kamer gestuurd <voetnoot nummer="2"/>(TK 24 806, nr. 4). Uit dat externe onderzoek blijkt dat door de investeringen van de afgelopen jaren scholen in staat zijn gesteld te starten met de aanpak van knelpunten op het gebied van huisvesting, inventaris en leer- en hulpmiddelen. De investeringen van de afgelopen jaren hebben duidelijk effect gehad. Aan de andere kant staat het niveau van de materiële bekostiging onder druk vanwege vernieuwingen en veranderingen op onderwijskundig, maatschappelijk en technologisch gebied. Het rapport constateert een tekort in de orde van grootte van 57 mln, onder meer veroorzaakt door kosten als gevolg van de recente onderwijsvernieuwingen. Hierbij moet worden aangetekend dat het onderzoek plaatsvond in de periode dat de omvangrijke kabinetsinvesteringen in de materiële bekostiging van de VO-scholen nog maar beperkt zichtbaar waren. </antwoord>
      <antwoord nummer="4">Het antwoord op deze vraag kan nu nog niet worden gegeven. Pas nadat de kabinetsbesprekingen over de invulling van de «enveloppe» (strategisch akkoord voor kabinet CDA, LPF, VVD,, 3 juli 2002, p. 33) zijn afgerond, wordt duidelijk voor welke doelen de extra middelen voor de scholen zullen worden toegekend. </antwoord>
      <noten afkomstig="antwoord">
         <noot nummer="1">(Zie ook de financiële verantwoording van OCenW 2001, Kamerstuk 28 380, nr. 16, p. 72 en financiële verantwoording OCenW 2000 Kamerstuk 27 700, nr. 17, p. 102)</noot>
         <noot nummer="2" documenttype="Kamerstuk" kamerstuk-id="24 806" documentnummer="4">Kamerstuk 24 806, nr. 4</noot>
      </noten>
   </antwoorden>
</kvr>
