<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Snijder-Hazelhoff (VVD) aan de minister van Landbouw, Natuur en Voedselkwaliteit over de gang van zaken bij het agentschap LASER. (Ingezonden 7 mei 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20460
</item>
         <item attribuut="Inhoud">Vragen over onregelmatigheden bij verschillende werkzaamheden die het agentschap LASER moet uitvoeren.</item>
         <item attribuut="Rubriek">Landbouw (Algemeen) Staats- en bestuursrecht (Overheidsinstellingen en -bedrijven) Visserij (Algemeen)</item>
         <item attribuut="Trefwoorden">Deconcentratie Landbouw Natuur en Voedselkwaliteit (ministerie)</item>
         <item attribuut="Vindplaats">Kamervragen met antwoord 2003-2004, nr. 1699, Tweede Kamer</item>
         <item attribuut="Vraagnr_bij_indiening">2030413960</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="VVD">Snijder-Hazelhoff</persoon>
         </item>
         <item attribuut="Datum_reaktie">2004-06-08</item>
         <item attribuut="Datum_indiening">2004-05-07</item>
         <item attribuut="Document-id">KVR20460</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3601" allpagenumbers="3601 3602" vetnummer="2030413960" code="0304tkkvr1699" lopendefooter="Tweede Kamer, vergaderjaar 2003–2004, Aanhangsel" filenaam="KVR20460" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1699" onderwerp="" indiendatum="2004-05-7">
         <vrager partij="VVD" oorsprong="parlement">Snijder-Hazelhoff</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2004-06-8">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van het feit dat er bij het agentschap LASER nogal wat onregelmatigheden optreden bij de verschillende werkzaamheden, die zij dienen uit te voeren? Zo ja, wat is u bekend? Zo neen, waarom niet? </vraag>
      <vraag nummer="2">Acht u het normaal dat diverse aanvragen van premies, subsidies, aangiften en registraties niet correct zijn verlopen en een jaar na dato nog niet zijn opgelost, terwijl 1 mei de uiterste datum is om nieuwe aanvragen in te dienen? Kunt u aangeven om hoeveel foute procedures het gaat? </vraag>
      <vraag nummer="3">Bent u op de hoogte van het feit dat diverse ondernemers ernstig gedupeerd zijn door de gang van zaken, aangezien 2002 geldt als referentiejaar voor de toekenning van o.a. de bedrijfstoeslagrechten? </vraag>
      <vraag nummer="4">Realiseert u zich dat hierdoor ondernemers in grote onzekerheid verkeren? Zo ja, wat denkt u hieraan te doen? </vraag>
      <vraag nummer="5">Bent u voornemens de problematiek bij LASER op te lossen? Kunnen de gedupeerden rekenen op een snelle en coulante oplossing? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ik heb naar aanleiding van deze algemene vraag nadere informatie ingewonnen bij de VVD-fractie over de klachten die binnenkomen over het functioneren van LASER. Wat daaruit naar voren komt is dat vooral sprake is van irritatie over gebrek aan begrip voor belangen van boeren en andere rechthebbenden. Naast dit cultuurpunt is meer specifiek sprake van problemen bij de uitvoering van de zoogkoeienpremie 2003. Tevens betrof het klachten over de duur van bezwaartrajecten. Bij de uitvoering van de zoogkoeienpremie 2002 spelen twee zaken. Ten eerste is in mei 2003 aan ca. 500 producenten een zogenoemd voornemen verzonden dat hun aantal premierechten (vanaf 2003) zullen worden verminderd als gevolg van het niet volledig voldoen aan de premievoorwaarden in 2002. Dit is vooral het gevolg van een, op instigatie van de Europese Commissie, met ingang van 2002 uitgebreide controle van de premievoorwaarden met de aanhoudperiode van zoogkoekalveren. Dit heeft eveneens geleid tot verminderde premiebedragen voor 2002. Overigens merk ik volledigheidshalve op dat de betalingen in juni 2003 hebben plaatsgevonden. Ten tweede bleek vorig najaar bij de voorbereiding van de premieafhandeling voor het jaar 2003 dat voor een aantal producenten herbeoordeling van hun premieaanvraag 2002 diende plaats te vinden als gevolg van geconstateerde fouten in de gebruikte gegevensbestanden en de gehanteerde programmatuur. Deze herbeoordelingen zijn gestart in november 2003. De korting op de premierechten van de 500 producenten diende echter in samenhang en gelijktijdig met deze herbeoordeling te worden afgehandeld, wat leidde tot een aanzienlijke vertraging in de premie-afhandeling 2002. Een definitief besluit over de voorgenomen premierechtenvermindering zou volgens de normale procedures in het najaar van 2003 kunnen worden meegedeeld, dit heeft echter pas begin juni dit jaar kunnen plaatsvinden. Over de herbeoordelingsactie en de gevolgen hiervan is uw Kamer bij aparte brief van 4 juni jl. geïnformeerd. </antwoord>
      <antwoord nummer="2">Ik heb er begrip voor dat het voor deze 500 producenten lastig is dat zij pas dit voorjaar een definitief besluit over hun premierechten voor 2002 zullen ontvangen en betreur deze vertraging. Zoals gezegd is dit het gevolg van de herbeoordelingsactie. De interne controle op de gegevensbestanden van derden is zodanig versterkt dat deze fout niet meer kan optreden, tevens zijn de fouten in de software hersteld. De uiterste datum om zoogkoepremieaanvragen in te dienen is overigens niet 1 mei maar 30 juni. </antwoord>
      <antwoord nummer="3">Er is geen sprake van benadeling omdat de herbeoordeling tot doel heeft de communautaire regelgeving juist toe te passen. Dit leidt tot een correcte vaststelling van de premierechten en premiebetalingen voor betrokkenen en zal daardoor eveneens als resultaat een correcte vaststelling betekenen van de bedrijfstoeslagrechten in het nieuwe GLB. </antwoord>
      <antwoord nummer="4">Aan genoemde, ook door mij ongewenste, onzekerheid van ondernemers is begin juni 2004 een einde gekomen, aangezien zij bij brief van 4 juni jl. geïnformeerd zijn over de voor 2002 toe te kennen premiebedragen en premierechten. </antwoord>
      <antwoord nummer="5">Wat betreft een snelle en coulante oplossing voor gedupeerden verwijs ik naar mijn antwoorden bij vraag 3 en 4. Begin juni is iedereen geïnformeerd. Inzet voor de toekomst Ten aanzien van de bredere problematiek worden met prioriteit de volgende maatregelen getroffen. De Dienst Regelingen, waarvan LASER onderdeel zal gaan uitmaken, heeft een klantvriendelijke uitvoering als een zeer belangrijk speerpunt benoemd. Om hieraan invulling te geven wordt langs verschillende wegen gewerkt. Een belangrijke stap is de inrichting van permanente regionale klantenpanels die ingeschakeld zullen worden bij de vormgeving van de uitvoering. Doel van deze aanpak is om zo optimaal mogelijk de uitvoering te laten aansluiten bij de wensen van de doelgroepen en om feedback te organiseren tussen de Dienst Regelingen en de doelgroep. Rechtstreekse confrontatie tussen de medewerkers in het uitvoeringsproces en een vertegenwoordiging van boeren zal de alertheid op klantvriendelijkheid verhogen. Voor deze klantenpanels worden gericht organisaties benaderd om hierin te participeren. Een tweede route om klantvriendelijkheid te verbeteren is de werkwijze die nu al is toegepast bij de Gemeenschappelijke Data Inwinning 2004 waarbij een nauwe samenwerking tussen de verschillende dienstonderdelen de aandacht voor de doelgroep veilig stelt. Uiteraard vormde ook hier een overleg met een vertegenwoordiging van de doelgroep onderdeel van de vormgeving van de uitvoering. Deze aanpak is positief gebleken en zal de komende jaren moeten bijdragen aan het terugdringen van het aantal correcties in de data-inwinning en daarmee de klantvriendelijkheid verhogen. Deze werkwijze zal tevens worden toegepast bij de hervorming van het GLB en het mestbeleid. Het LNV-loket als onderdeel van de Dienst Regelingen levert nu al elke maand rapportages over klantsignalen met betrekking tot de uitvoering van de diverse regelingen op. Deze signalen worden serieus opgepakt en vertaald naar aanpassingen in de uitvoering of adviezen richting beleidsdirecties. Zoals reeds genoemd zijn er tevens irritaties over de duur van de bezwaartrajecten. Hier is reeds veel aandacht voor. In de afgelopen periode is strak gestuurd op het beperken van de afhandelingsduur en dat zal ook in de komende periode worden voortgezet. Met deze aanpak moge duidelijk zijn dat ik met maximale prioriteit inzet op de oplossing van de genoemde problematiek. Daarbij zal ik mijzelf persoonlijk op de hoogte laten stellen van de vorderingen die de Dienst Regelingen op dit gebied maakt. </antwoord>
      <noten afkomstig="antwoord"/>
   </antwoorden>
</kvr>
