<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wijn en Mosterd (beiden CDA) aan de minister van Financiën en de staatssecretaris van Volksgezondheid, Welzijn en Sport over het serviceniveau van banken. (Ingezonden 24 augustus 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14443
</item>
         <item attribuut="Inhoud">Vragen naar aanleiding van het bericht dat banken een minimumbedrag van duizend gulden hanteren bij geldopname aan de balie, waardoor een grote groep ouderen, gehandicapten en chronisch zieken gedwongen wordt met grote contante geldbedragen over straat te gaan, omdat pinnen voor deze groep cliënten een onneembare horde is.</item>
         <item attribuut="Rubriek">Bedrijfsleven en industrie (Bank- en verzekeringswezen) Geld (Betalingsverkeer) Welzijn (Geestelijk gehandicapten) Welzijn (Lichamelijk gehandicapten) Welzijn (Ouderen)</item>
         <item attribuut="Trefwoorden">Bankwezen Betalingsverkeer Gehandicapten Ouderen</item>
         <item attribuut="Vindplaats">Kamervragen met antwoord 2001-2002, nr. 118, Tweede Kamer</item>
         <item attribuut="Vraagnr_bij_indiening">2000114660</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">Wijn</persoon>
            <persoon partij="CDA">Mosterd</persoon>
         </item>
         <item attribuut="Datum_reaktie">2001-10-15</item>
         <item attribuut="Datum_indiening">2001-08-24</item>
         <item attribuut="Document-id">KVR14443</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="243" allpagenumbers="243 244" vetnummer="2000114660" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14443" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="118" onderwerp="" indiendatum="2001-08-24">
         <vrager partij="CDA" oorsprong="parlement">Wijn</vrager>
         <vrager partij="CDA" oorsprong="parlement">Mosterd</vrager>
         <vraagt-aan>de minister van Financiën en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="15 oktober 2001), zie Aanhangsel handelingen nr. 29, vergaderjaar 2001–2002">
         <antwoorder functie="minister" ministerie="Financiën">Zalm</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Hoeveel banken hanteren een minimumbedrag van duizend gulden bij geldopname aan de balie van een filiaal? </vraag>
      <vraag nummer="2" voetnoot="1">Is de stelling van de Chronisch Zieken en Gehandicapten Raad Nederland waar dat zo’n half miljoen mensen, met name ouderen, gehandicapten en chronisch zieken, pinnen een onneembare horde vindt? <voetnoot nummer="1"/>
      </vraag>
      <vraag nummer="3">Deelt u de mening dat het een onwenselijke ontwikkeling is dat bovengenoemde groep bankcliënten, die hun pincode niet kunnen onthouden of pinautomaten te ingewikkeld vinden en daarom aan de balie geld moeten opnemen, feitelijk gedwongen worden met grote contante geldbedragen over straat te gaan? </vraag>
      <vraag nummer="4" voetnoot="2">Hoe strookt deze gang van zaken met de kabinetsopvatting inzake gelijke behandeling, waarbij productontwerpers die zich niet hebben afgevraagd of misschien mensen door hun product worden buitengesloten zich schuldig kunnen maken aan indirecte discriminatie? <voetnoot nummer="2"/>
      </vraag>
      <vraag nummer="5">Vindt u dat deze handelswijze van de banken bijdraagt aan een verbetering van de participatiemogelijkheden van mensen met beperkingen? </vraag>
      <vraag nummer="6">Gelden er toegankelijkheidsnormen voor baliefuncties van banken? Zo ja, wat zijn die normen? </vraag>
      <vraag nummer="7" voetnoot="3">Bent u bereid de mate van toegankelijkheid van bankfaciliteiten c.q. het serviceniveau van banken alsnog te betrekken bij ontwikkeling van toekomstig kabinetsbeleid, bijvoorbeeld bij de uitwerking van de nota «betalingsverkeer»? <voetnoot nummer="3"/>
      </vraag>
      <vraag nummer="8">Bent u eveneens bereid met de Nederlandse Vereniging van Banken en betrokken maatschappelijke organisaties in overleg te treden over het serviceniveau in het geld- en betalingsverkeer van hun leden aan genoemde groep bankcliënten, en hierover zo spoedig mogelijk te rapporteren aan de Kamer? </vraag>
      <noten afkomstig="vraag">
         <noot nummer="1" datum="2001-03-13" bron="Metro">Metro, 13 maart 2001</noot>
         <noot nummer="2" documenttype="Kamerstuk" kamerstuk-id="24 170" documentnummer="55">Kamerstuk 24 170, nr. 55</noot>
         <noot nummer="3" documenttype="Kamerstuk" kamerstuk-id="27 863">Kamerstuk 27 863</noot>
      </noten>
   </vragen>
   <antwoorden aantal="6">
      <antwoord nummer="1">Een aantal grote banken hanteert een minimumbedrag, terwijl enige andere banken voornemens zijn om een minimumbedrag in te voeren. Voorzover minimumbedragen gehanteerd worden variëren die in hoogte van f 1 000,– tot f 2 500,–. De Nederlandse Vereniging van Banken (NVB) benadrukt dat de gehanteerde minimumbedragen geen absoluut karakter hebben maar zijn bedoeld om klanten te stimuleren gebruik te maken van de geldautomaat. Aan klanten voor wie het moeilijk is om te pinnen blijven de banken service aan de balie verlenen. Dat blijkt bij sommige banken ook uit de formulering van de opnameformulieren, waarbij sprake is van een verzoek aan klanten om beneden een bepaald bedrag contant geld op te nemen bij de geldautomaat. </antwoord>
      <antwoord nummer="2 en 3">Het komt herhaaldelijk voor dat met name ouderen, gehandicapten en chronisch zieken moeite hebben met het pinnen. Met het oog hierop organiseren veel banken voor deze doelgroep trainingen in het gebruik van pinautomaten (ook voor het gebruik van de chipcard). De meeste klanten zijn daarna in staat om zelfstandig gebruik te maken van de geldautomaten. Ook vinden aanpassingen aan de apparatuur plaats. Zo kennen sommige banken flexibele pinautomaten die op schoot genomen kunnen worden en die voorzien zijn van een merkteken voor blinden. Deze ondersteuning bij het pinnen neemt niet weg dat pinnen voor sommige mensen niet mogelijk is. In die gevallen kan volgens de Nederlandse Vereniging van Banken ook voor kleinere bedragen aan de kas geld worden opgenomen, of wordt bij kantoren zonder kasfunctie aan de balie via bijvoorbeeld een interne rekening van de bank door de bankmedewerker geld gepind, hetgeen later op de rekening van de klant wordt verwerkt. Verder hebben enkele individuele banken met de Chronisch Zieken en Gehandicaptenraad Nederland afspraken gemaakt over de toegankelijkheid van filialen en pinautomaten. Vanwege specifieke omstandigheden bij individuele vestigingen kan echter niet altijd in alle vestigingen een optimale toegankelijkheid bereikt worden. De Chronisch Zieken en Gehandicaptenraad Nederland en de verschillende ouderenbonden houden op dit moment tezamen met het Landelijk Bureau Toegankelijkheid een inventarisatie van de problemen rondom het pinnen. Over de uitkomst van deze inventarisatie hebben zij nog overleg met de Nederlandse Vereniging van Banken. </antwoord>
      <antwoord nummer="4 en 5">Het kabinetsbeleid is er op gericht gehandicapten en ouderen in alle aspecten van de samenleving volwaardig te laten participeren. Het kabinet neemt haar verantwoordelijkheid dit in haar diensten te realiseren. Zij hoopt hiermee een voorbeeldwerking naar andere sectoren te vervullen. Op het congres «Sta op en pin» van 15 maart jongstleden, waaraan van rijkswege een bijdrage is geleverd, zijn de mogelijkheden verkend voor «toegankelijk pinnen». Hier bleek dat vanuit de productontwikkeling al de nodige stappen hierin zijn gezet. Dergelijke informatie-uitwisseling tussen alle betrokken actoren blijkt dan ook van groot belang om participatie van mensen met een handicap te faciliteren en uiteindelijk te realiseren. </antwoord>
      <antwoord nummer="6">In beginsel hebben de banken hun eigen normen voor de toegankelijkheid van baliefuncties. Deze worden veelal afgestemd met de Chronisch Zieken en Gehandicaptenraad Nederland. Voorts wordt veel aandacht besteed aan de toegankelijkheid van de kantoren, binnen de eisen die vanuit andere optiek, bijvoorbeeld veiligheid, daaraan worden gesteld. Voorzover mogelijk worden voldoende brede, elektrisch bediende deuren toegepast, worden drempels vermeden en eisen aan de vloer gesteld. </antwoord>
      <antwoord nummer="7">In de nota «betalingsverkeer: de markt voor girale betaalmiddelen» is uiteengezet aan welke uitgangspunten het functioneren van het betalingsverkeer in Nederland ten minste moet voldoen. Aangegeven is dat het betalingsverkeer efficiënt en veilig moet zijn en dat de reële toegang tot het girale betalingsverkeer voor een ieder en meer in bijzonder voor ouderen, gehandicapten en chronisch zieken, verzekerd moet zijn, zodat mensen volwaardig deel kunnen nemen aan de samenleving. Een efficiënt betalingsverkeer en het gebruik van efficiënte betaalmiddelen is van belang om het betalingsverkeer voor consumenten in Nederland zo goedkoop mogelijk te houden. Daarbij moet worden bedacht dat de bankkosten van een balietransactie door het arbeidsintensieve karakter relatief hoog zijn (balietransacties kosten gemiddeld naar schatting f 10,–, tegen gea-opnamen circa f 1,50). Tegen deze achtergrond is het begrijpelijk dat het beleid van de banken is gericht op het aanmoedigen van het opnemen van geld uit geldautomaten. Zoals ook aan de orde is geweest in het Algemeen Overleg over het Nederlandse betalingsverkeer op 26 september jongstleden mag dit streven naar efficiëntie door de banken echter niet zover gaan dat het voor mensen die moeite hebben met pinnen niet meer mogelijk is om kleinere bedragen contant op te nemen, hetgeen ook door de Nederlandse Vereniging van Banken wordt onderschreven. In het bijzonder banken met een uitgebreid kantorennet vervullen in die zin een zekere maatschappelijke functie. </antwoord>
      <antwoord nummer="8">Gelet op het grote belang van een goede toegang tot het betalingsverkeer, meer in het bijzonder voor kwetsbare groepen, zal ik contact opnemen met de Nederlandse Vereniging van Banken en andere relevante organisaties. In vervolg hierop zal ik de Tweede Kamer nog nader informeren over de «maatschappelijke aspecten van het betalingsverkeer». </antwoord>
      <noten afkomstig="antwoord"/>
   </antwoorden>
</kvr>
