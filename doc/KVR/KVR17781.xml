<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de ministers van Justitie, van Binnenlandse Zaken en Koninkrijksrelaties en de staatssecretaris van Buitenlandse Zaken (Ontwikkelingssamenwerking) over kindersextoerisme in Gambia. (Ingezonden 20 maart 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17781
</item>
         <item attribuut="Inhoud">Vragen over de bestrijding van kindersekstoerisme in Gambia en het vervolgingsbeleid ten aanzien van Nederlandse verdachten.</item>
         <item attribuut="Rubriek">Strafrecht en strafprocesrecht (Misdrijven) Welzijn (Jeugdigen)</item>
         <item attribuut="Trefwoorden">Kinderbescherming Prostitutie</item>
         <item attribuut="Vindplaats">Kamervragen met antwoord 2002-2003, nr. 1284, Tweede Kamer</item>
         <item attribuut="Vraagnr_bij_indiening">2020309070</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2003-05-16</item>
         <item attribuut="Datum_indiening">2003-03-20</item>
         <item attribuut="Document-id">KVR17781</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2675" allpagenumbers="2675 2676 2677" vetnummer="2020309070" code="0203tkkvr1284" lopendefooter="Tweede Kamer, vergaderjaar 2002–2003, Aanhangsel" filenaam="KVR17781" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1284" onderwerp="" indiendatum="2003-03-20">
         <vrager partij="D66" oorsprong="parlement">Dittrich</vrager>
         <vraagt-aan>de ministers van Justitie, van Binnenlandse Zaken en Koninkrijksrelaties en de staatssecretaris van Buitenlandse Zaken (Ontwikkelingssamenwerking)</vraagt-aan>
      </vraagdata>
      <antwoorddata antwoorddatum="2003-05-16">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretarissen van Binnenlandse Zaken en Koninkrijksrelaties en van Buitenlandse Zaken (Ontwikkelingssamenwerking)</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Hebt u kennisgenomen van het rapport « Gambia ... the smiling coast, A Study of Child Sex Tourism in The Gambia and the Involvement of Dutch Tourists», van Terre des Hommes Nederland en The Child Protection Alliance The Gambia? Wat is uw reactie op dit rapport? </vraag>
      <vraag nummer="2" voetnoot="1">In hoeveel gevallen is Justitie in Nederland overgegaan tot vervolging van Nederlandse verdachten van kindersextoerisme in Gambia sinds het klachtvereiste en het vereiste van dubbele strafbaarstelling voor kindersextoerisme in Nederland is opgeheven? Hoe verhoudt het huidige vervolgingsbeleid inzake kindersextoerisme in Gambia zich tot de recente aanbeveling van het WODC om te komen tot een actiever vervolgingsbeleid inzake kindersextoerisme? <voetnoot nummer="1"/>
      </vraag>
      <vraag nummer="3">Bent u bereid het vervolgingsbeleid inzake Nederlandse verdachten van kindersextoerisme in Gambia te intensiveren, zoals Terre des Hommes aanbeveelt? Zo neen, waarom niet? </vraag>
      <vraag nummer="4">Bent u bereid om, overeenkomstig de aanbeveling van Terre des Hommes, de Gambiaanse politie te ondersteunen met expertise op het gebied van kindersextoerisme (bijvoorbeeld op het gebied van de herkenning van misbruik en kindvriendelijke verhoormethoden)? Welke rol kunnen het Politie Onderwijs- en Kenniscentrum LSOP, het Internationaal Politie Onderwijs (IPO) en het Instituut voor Criminaliteitsbeheersing en Recherchekunde (ICR) hierbij spelen? Bent u bereid middelen beschikbaar te stellen voor een expertise-uitwisselingsprogramma? </vraag>
      <vraag nummer="5">In hoeverre kan het kindersextoerisme in Gambia in Europees verband worden aangepakt, nu ook vanuit landen als Groot-Brittannië, Duitsland, Zweden en Noorwegen, veel toeristen Gambia bezoeken? </vraag>
      <noten afkomstig="vraag">
         <noot nummer="1">Kindersekstoerisme vanuit Nederland . Adviesbureau Van Montfoort en Defence for Children International Nederland, in opdracht van het Ministerie van Justitie/WODC, oktober 2002, p. 47–52</noot>
      </noten>
   </vragen>
   <antwoorden aantal="4">
      <antwoord nummer="1">Ja. Kindersekstoerisme is een wereldwijd probleem dat in een toenemend aantal landen voorkomt. Op dit moment is van 51 landen bekend dat er sprake is van kindersekstoerisme. Gambia is één van deze landen. De conclusie van de onderzoekers dat kindersekstoerisme in Gambia een structureel verschijnsel is en dat er aanwijzingen zijn dat ook Nederlanders zich schuldig maken aan seksueel misbruik van kinderen in dit land, acht ik zeer betreurenswaardig. Ik merk daarbij overigens op dat uit het rapport niet blijkt dat er aanleiding is om aan te nemen dat Nederlanders meer dan andere nationaliteiten bij deze praktijken in Gambia betrokken zijn. Voorts blijkt uit het onderzoek dat er ook sprake is van «gelegenheidscontacten» van toeristen en minderjarigen die leiden tot seksuele handelingen die in de Gambiaanse samenleving niet ervaren worden als seksuele uitbuiting. Met het rapport hebben de opstellers beoogd het probleem van het kindersekstoerisme onder de aandacht van de Gambiaanse autoriteiten te brengen en hen te bewegen maatregelen te treffen om kindersekstoerisme en commerciële seksuele uitbuiting van kinderen te voorkomen en te bestrijden. Het rapport doet een aantal aanbevelingen en verzoekt de Gambiaanse overheid zijn regelgeving in overeenstemming brengt met het VN-verdrag inzake de Rechten van het Kind om zo kinderen de juiste bescherming te bieden tegen iedere vorm van seksuele uitbuiting. Aan Nederland wordt gevraagd de Gambiaanse politie in financiële en technische zin te ondersteunen. Voorts zijn er aanbevelingen gericht op de reisbranche en het maatschappelijk middenveld teneinde te komen tot gedragsverandering in de Gambiaanse samenleving als ook bij de plegers. Dit laatste wordt mogelijk gemaakt door steun aan non-gouvernementele organisaties die zich richten op hulpverlening en preventie, zoals bijvoorbeeld aan ECPAT International (End Child Prostitution and Trafficking) die campagne voert in meer dan 60 landen, waaronder Nederland, tegen commerciële seksuele uitbuiting van kinderen. 2a Het openbaar ministerie is in 2002 in enkele gevallen overgegaan tot vervolging van Nederlanders ter zake van in het buitenland gepleegde zedenmisdrijven. Dit blijkt uit COMPAS, het bedrijfsprocessensysteem van het openbaar ministerie, waarin de pleegplaats van een delict als optioneel gegeven kan worden ingevuld. Het invullen van de pleegplaats is niet verplicht. Nu deze verplichting niet bestaat, kan niet met zekerheid worden gesteld dat er niet meer vervolgingen hebben plaatsgevonden, eventueel ook met Gambia als pleegplaats. Overigens is uit COMPAS geen sluitende informatie te verkrijgen over de leeftijden van de slachtoffers in deze zaken, zodat de vraag of hierbij sprake was van kindersekstoerisme niet kan worden beantwoord. Evenmin is er een andere voorziening voor het centraal registreren van dergelijke vervolgingen. 2b De Nederlandse strafwet maakt het mogelijk om Nederlanders die zich in het buitenland schuldig hebben gemaakt aan seksueel misbruik van kinderen en die zich inmiddels weer in Nederland bevinden, in Nederland te berechten. Met de invoering van de partiële wijziging van de zedelijkheidswetgeving op 1 oktober 2002 is deze zogeheten extraterritoriale werking van de Nederlandse strafwet verruimd en kunnen kindersekstoeristen die Nederlander zijn danwel hier een vaste woon- of verblijfplaats hebben, worden vervolgd ook al is het desbetreffende feit naar het recht van de plaats van het misdrijf niet strafbaar. Ik ben van oordeel dat een Nederlandse verdachte die zich buiten Nederland ten aanzien van een minderjarige schuldig heeft gemaakt aan één der misdrijven omschreven in de artikelen 240b en 242 tot en met 250a van Wetboek van Strafrecht in beginsel dient te worden vervolgd. De aanbevelingen in het recent uitgebrachte onderzoeksrapport naar kindersekstoerisme vanuit Nederland, dat in opdracht van het WODC is opgesteld, brengen hierin geen verandering. Het openbaar ministerie kan echter niet tot vervolging overgaan zonder enige concrete aanwijzingen met betrekking tot de verdachte, het slachtoffer en het strafbare feit. De Nederlandse ambassade in Dakar heeft sinds 2001 verschillende keren in gesprekken met de Gambiaanse Attorney-General (minister van Justitie) en de Deputy Sollicitor-General het onderwerp van kindersekstoerisme in Gambia, en de mogelijke betrokkenheid van Nederlandse onderdanen daarbij, aan de orde gesteld. Ook met kinderrechtenorganisaties in Gambia is het onderwerp besproken. In voorkomende gevallen worden verdenkingen jegens een Nederlandse ingezetene van kindermisbruik aan de ambassade gemeld, opdat hierover aan de Nederlandse autoriteiten kan worden gerapporteerd. Concrete verdenkingen van seksueel misbruik van kinderen in Gambia door een Nederlandse onderdaan hebben aanleiding gegeven om een rechtshulpverzoek bij de Gambiaanse autoriteiten in te dienen. De Gambiaanse autoriteiten hebben in reactie hierop aangegeven in deze zaak met Nederland te willen samenwerken. </antwoord>
      <antwoord nummer="3">Na opheffing van het klachtvereiste en het vereiste van dubbele strafbaarheid is het thans ten behoeve van een succesvolle vervolging in Nederland noodzakelijk, dat de aanbevelingen van Terre des Hommes ter zake van verbeteringen op het terrein van politie en justitie in Gambia zo spoedig mogelijk aldaar worden opgevolgd. In afwachting van de resultaten van de nog door te voeren veranderingen, acht ik intensivering van het vervolgingsbeleid ter zake van in Gambia gepleegde misdrijven thans niet opportuun. </antwoord>
      <antwoord nummer="4">De internationale politiesamenwerking ontwikkelt zich in een ferm tempo. Dat geldt ook voor de niet-operationele politiële samenwerking. Deze wijze van samenwerking kan alleen dan maximaal effect sorteren als daaraan gericht en gecoördineerd vorm wordt gegeven. Teneinde dit te bewerkstelligen is vorig jaar de stuurgroep Internationale politiesamenwerking (STIPS) opgericht, waarin ondermeer de politiekorpsen en het LSOP zijn vertegenwoordigd. Deze stuurgroep heeft zich onder andere tot taak gesteld om binnen de kaders van het algemene buitenlandse beleid van de Nederlandse overheid te komen tot een prioriteitstelling op het gebied van de niet-operationele politiële samenwerking. Tot de prioriteitslanden behoren de lidstaten van de Europese Unie, de kandidaat-lidstaten van de EU en overige landen waarmee Nederland op grond van uiteenlopende redenen (zoals bijvoorbeeld het bestaan van historische banden) samenwerkt. Gambia behoort niet tot deze kring van landen. De stelling van de onderzoekers dat uit het VN-verdrag inzake de Rechten van het Kind voortvloeit dat Nederland verplicht is om de Gambiaanse politie bij de bestrijding van seksueel misbruik van kinderen in financiële en technische zin te ondersteunen, voert mijns inziens te ver. Wel ben ik bereid te onderzoeken of bij de Gambiaanse autoriteiten belangstelling bestaat voor het bij het LSOP ontwikkelde lesmateriaal voor trainingen in kindvriendelijke interviewtechnieken. </antwoord>
      <antwoord nummer="5">Voor het organiseren van deze vorm van samenwerking is Interpol de meest aangewezen instantie. Nederland is lid van de Interpolwerkgroep «Interpol specialists group on crimes against children» vanaf de start daarvan in 1992. In deze werkgroep wordt informatie uitgewisseld over handel in kinderen, vermiste kinderen, seksueel misbruik en kinderpornografie. Nederland wordt in deze werkgroep vertegenwoordigd door medewerkers van het Korps landelijke politiediensten. Ook komt het probleem van het kindersekstoerisme in Gambia regelmatig aan de orde tijdens gesprekken tussen de verschillende Europese diplomatieke vertegenwoordigingen in Dakar en Banjul, aangezien de plegers uit meerdere landen in West Europa afkomstig zijn. Daarnaast speelt voorlichting en preventie een belangrijke rol. Nederland zal waar mogelijk steun verlenen aan nationale en internationale organisaties die actief zijn bij het bestrijden van het kindersekstoerisme. Eveneens zal Nederland de ratificatie en implementatie van internationale verdragen (SAVVN over kinderen, Yokohama, ILO 138 en 182) blijvend onder de aandacht brengen van de Gambiaanse autoriteiten. </antwoord>
      <noten afkomstig="antwoord"/>
   </antwoorden>
</kvr>
