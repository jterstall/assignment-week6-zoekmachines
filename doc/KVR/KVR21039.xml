<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Sociale Zaken en Werkgelegenheid over kankerverwekkende, mutagene en sensibiliserende stoffen op de werkplek. (Ingezonden 11 augustus 2004); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21039
</item>
         <item attribuut="Inhoud">Vragen naar aanleiding van een wijziging van de Arbeidsomstandighedenregeling (Stcrt. 2004, 134) waardoor het mogelijk wordt dat met kankerverwekkende, mutagene en sensibiliserende stoffen verontreinigde lucht opnieuw in circulatie op de werkplek mag worden gebracht (opheffing van het recirculatieverbod).</item>
         <item attribuut="Rubriek">Arbeid (Arbeidsbescherming) Milieu (Gevaarlijke stoffen)</item>
         <item attribuut="Trefwoorden">Arbeidsbescherming Gevaarlijke stoffen</item>
         <item attribuut="Vindplaats">Kamervragen met antwoord 2003-2004, nr. 2209, Tweede Kamer</item>
         <item attribuut="Vraagnr_bij_indiening">2030419470</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2004-09-01</item>
         <item attribuut="Datum_indiening">2004-08-11</item>
         <item attribuut="Document-id">KVR21039</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4669" allpagenumbers="4669 4670 4671" vetnummer="2030419470" code="0304tkkvr2209" lopendefooter="Tweede Kamer, vergaderjaar 2003–2004, Aanhangsel" filenaam="KVR21039" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2209" onderwerp="" indiendatum="2004-08-11">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2004-09-1">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Deelt u de zienswijze dat veel kankerverwekkende, mutagene en sensibiliserende stoffen zelfs bij de geringste blootsteling al nadelige effecten op de gezondheid kunnen hebben? Waarom maakt u het mogelijk dat met kankerverwekkende, mutagene en sensibiliserende stoffen verontreinigde lucht opnieuw in circulatie op de werkplek mag worden gebracht? <voetnoot nummer="1"/>
      </vraag>
      <vraag nummer="2">Hoe verhoudt zich het toelaten van recirculatie tot het algemene uitgangspunt in de arbeidsomstandighedenwetgeving dat de concentratie van kankerverwekkende stoffen op de werkplek zo laag mogelijk moet worden gehouden? </vraag>
      <vraag nummer="3">Wat was het oordeel van de Sociaal Economische Raad (SER) over het opheffen van het recirculatieverbod? </vraag>
      <vraag nummer="4">Kunt een berekening overleggen van de te verwachten gezondheidseffecten bij het toestaan van de extra blootstelling door recirculatie? </vraag>
      <vraag nummer="5">Kunt u berekeningen overleggen waaruit blijkt dat de energiebesparing opweegt tegen de kosten van aanschaf, onderhoud en beheer van de recirculatieinstallatie alsmede de (arbeids-)kosten van de bewaking van de luchtkwaliteit die in circulatie wordt gebracht en het bijhouden van het in de toelichting aanbevolen logboek? </vraag>
      <vraag nummer="6">Op basis waarvan mag lucht die in recirculatie wordt gebracht 10% van de MAC-waarde aan verontreiniging bevatten? </vraag>
      <vraag nummer="7" voetnoot="2">Klopt het dat in het kader van het inspectieprogramma Metaal in de periode van 1 februari 2004 tot 20 april 2004 door de Arbeidsinspectie informatie is verzameld over «specificaties inzake ventilatiesystemen en hoeveelheden (ruimtelijk en bronafzuiging), en ook over recirculatie». <voetnoot nummer="2"/>Wat zijn de bevindingen van de Arbeidsinspectie over deze onderwerpen? </vraag>
      <vraag nummer="8">Welke informatie geeft u het vertrouwen dat werkgevers in staat zijn de kwaliteit en de goede werking van de recirculatieapparatuur, alsook kwaliteit van de filters te waarborgen? </vraag>
      <vraag nummer="9">Bent u bereid aan de Gezondheidsraad en de SER advies te vragen over de opheffing van het recirculatieverbod en in afwachting daarvan de invoering per 1 september 2004 op te schorten? </vraag>
      <vraag nummer="10">Wilt u deze vragen, maar in ieder geval vraag 9, vóór 1 september 2004 beantwoorden? </vraag>
      <noten afkomstig="vraag">
         <noot nummer="1">Staatscourant nr. 134 vrijdag 16 juli 2004 Wijziging Arbeidsomstandighedenregeling artikel 4.18</noot>
         <noot nummer="2" weblink="http://docs.minszw.nl/pdf/75/2004/7520046 9576.pdf">http://docs.minszw.nl/pdf/75/2004/7520046 9576.pdf</noot>
      </noten>
   </vragen>
   <antwoorden aantal="10">
      <antwoord nummer="1">Inderdaad kan voor een deel van bedoelde stoffen ten principale geen veilige blootstellingsgrens worden gehanteerd. Daarom dient, op grond van de arboregelgeving voor kankerverwekkende stoffen, de blootstelling van werknemers te allen tijde zo laag mogelijk te zijn. Daarbij staat de eis tot bronbeleid, met name vervanging, centraal. Indien vervanging op technische gronden niet haalbaar is, dient de lucht via ventilatie gereinigd te worden. Omdat 100% reiniging van de ventilatielucht in veel gevallen niet mogelijk is, en er daardoor (restanten van) kankerverwekkende stoffen naar de werkplek worden teruggeleid, betekent dit in de praktijk een totaal verbod op recirculatie. Alternatief is dan dat via ruimteventilatie de vervuilde lucht in z’n geheel naar buiten wordt afgevoerd (milieu-eis) en door schone buitenlucht wordt vervangen. Rond dit zogeheten recirculatieverbod zijn, vanwege ontwikkelingen, de afgelopen jaren in toenemende mate haalbaarheidsproblemen gerezen. Zo zijn er voor een aantal kankerverwekkende stoffen, waaraan veel werknemers worden blootgesteld, van overheidswege (tamelijk scherpe) grenswaarden vastgesteld. Voorbeelden daarvan zijn houtstof, dat bij houtbewerking vrijkomt, en lasrook. Dit heeft tot gevolg gehad (zie o.a. houtstof) dat ruimteventilatie problematisch is geworden. Het verversen van zeer grote luchtvolumina (om onder de grenswaarde te komen) levert enerzijds grote technische problemen op, en is anderzijds energetisch zeer ongunstig (grote warmteverliezen). Om de gerezen problemen het hoofd te kunnen bieden heb ik besloten het strikte recirculatieverbod te versoepelen. Ik acht dit verantwoord omdat gedurende de afgelopen jaren de mogelijkheden om vervuilde lucht te reinigen aanzienlijk verbeterd zijn. Onder de aangepaste regeling is het mogelijk om gereinigde lucht te recirculeren (ook door middel van mobiele reinigingsinstallaties), mits aan een aantal strikte voorwaarden wordt voldaan. Daarbij is het hoe dan ook verboden om gerecirculeerde lucht, waarin nog sporen van mutagene of kankerverwekkende stoffen voorkomen, toe te laten tot werkplekken waar met dergelijke stoffen niet gewerkt wordt. Voorts mag de gerecirculeerde lucht nog slechts zeer kleine restanten van de betreffende gevaarlijke stof(fen) bevatten. De concentratie ervan in de lucht mag hooguit 10% van de van overheidswege gestelde grenswaarde bedragen. De werkgever dient, via de risico-inventarisatie en -evaluatie, aan te tonen dat aan deze eis voldaan is. </antwoord>
      <antwoord nummer="2">Dat uitgangspunt blijft, ook onder de aangepaste regeling, voluit van kracht. Indien vervanging van een kankerverwekkende stof om technische gronden niet mogelijk is (zie o.a. houtstof en lasrook) dient de vervuilde lucht via ventilatie gereinigd te worden, op een technisch haalbare wijze. De aangepaste regeling stelt hieromtrent van overheidswege scherpe randvoorwaarden. </antwoord>
      <antwoord nummer="3">De concept-regeling is breed uitgezet bij sociale partners en deskundigen. Bovendien gaat het om een kwestie die nogal technisch van aard is, en geen wijziging betekent van het beleid voor kankerverwekkende stoffen. Om die redenen heb ik het niet nodig geacht om de SER om advies te vragen. </antwoord>
      <antwoord nummer="4">Zoals gezegd mag de concentratie van de betreffende stof in de gerecirculeerde lucht hooguit 10% van de grenswaarde van die stof bedragen. Die grenswaarden zijn en worden vastgesteld op een risiconiveau van 1:10 -4 , wat één additioneel sterftegeval in een populatie van 10.000 impliceert bij continue blootstelling gedurende een geheel arbeidzaam leven (40 jaar, 40 uur per week, 8 uur per dag). Dit laatste zal zelden het geval zijn. Bovendien is de door de Gezondheidsraad gehanteerde risicobenadering bij de afleiding van genoemd risiconiveau zeer conservatief, zodat ook om die reden het werkelijke risico op het niveau van de grenswaarde (veel) kleiner zal zijn. Het risico dat de restconcentratie van de betreffende stof in de gerecirculeerde lucht voortbrengt bedraagt hier nog weer eens een tiende deel van. Al met al gaat het om zeer geringe (rest)risico’s. </antwoord>
      <antwoord nummer="5">Nee, ik heb geen berekening gemaakt van de opbrengsten van energiebesparing versus kosten van investering en beheer van een recirculatie-installatie. Ik acht dit ook niet noodzakelijk omdat er immers geen recirculatieplicht van kracht wordt. De werkgever die het noodzakelijk en mogelijk acht dat in het bedrijf de lucht uit de werkruimte wordt gerecirculeerd kan zelf de afweging te maken of dit kosteneffectief kan worden uitgevoerd. </antwoord>
      <antwoord nummer="6">Het besluit om de te recirculeren lucht die mutagene, kankerverwekkende of sensibiliserende stoffen bevat zodanig te doen reinigen dat deze maximaal 10% van de grenswaarde voor de betreffende stof bevat is gebaseerd op de navolgende overwegingen 1. De verhouding tussen de restconcentratie en de grenswaarde (de maximale blootstellingsgrens) dient voldoende groot te zijn. Zoals bij de beantwoording van vraag 4 is aangegeven is bij een restconcentratie van maximaal 10% van de grenswaarde van de betreffende stof het risico op gezondheidseffecten voldoende laag. 2. De maximale restconcentratie van de betreffende stof dient nog wel meetbaar te zijn, of als dit niet het geval is moet het wel mogelijk zijn om op onderbouwde wijze tot een beredeneerde schatting te komen. De gekozen 10% voldoet aan deze randvoorwaarden. 3. Het hanteren van een maximale concentratie 10% van de grenswaarde voor een mutagene, kankerverwekkende of sensibiliserende stof zal de werkgever er naar alle waarschijnlijkheid toe aanzetten om een reinigingsinstallatie aan te schaffen indien voor recirculatie wordt gekozen. Het verdunnen van de te recirculeren lucht door bijmengen van voldoende schone (en koude) lucht zal immers niet snel leiden tot de beoogde energiebesparing. Daarmee kan een belangrijke bijdrage worden gerealiseerd aan het verbeteren van de luchtkwaliteit op de werkplek. 4. Voor het werken met mutagene of kankerverwekkende stoffen, of kankerverwekkende processen is de werkgever gehouden om de blootstelling zo laag mogelijk te houden. Ik beschouw het niveau van 10% van de grenswaarde van de betreffende stof als een waarde die aangeeft dat de werkgever de inspanningsverplichting naar behoren is nagekomen (zie ook het antwoord op vraag 2), op een wijze die een uniforme en hanteerbare handhaving door de Arbeidsinspectie mogelijk maakt. </antwoord>
      <antwoord nummer="7">Inderdaad zijn in het kader van het inspectieproject Metaal 2004 waar de onderwerpen gevaarlijke stoffen (lasrook of vluchtige organische stoffen) en fysieke belasting (tillen, duwen &amp; trekken) centraal stonden, vragen gesteld over getroffen beheersvoorzieningen. Over recirculatie is geen informatie verzameld. In 502 bedrijven is op lasrook geïnspecteerd. Uit de inspecties is gebleken dat in 10% van deze bedrijven geen beheersvoorzieningen waren getroffen, veelal met de reden dat er weinig gelast werd. In de overige 90% van de op lasrook geïnspecteerde bedrijven werd vaak een combinatie van diverse beheersvoorzieningen toegepast. Deze bestaat uit ruimtelijke ventilatie, plaatselijke ventilatie (bronafzuiging) en het gebruik van adembeschermingsmiddelen. Onzeker is echter of die voorzieningen altijd afdoende zijn om de werknemers te beschermen. Inzicht kon hier niet worden verkregen aangezien hiervoor een beoordeling van de blootstelling noodzakelijk is. In veel bedrijven ontbrak een actuele en kwalitatief goede blootstellingbeoordeling en is hiervoor een waarschuwing gegeven. De controle op de naleving van deze waarschuwingen start in het 4e kwartaal van 2004. De resultaten van het inspectieproject worden binnenkort gepubliceerd. </antwoord>
      <antwoord nummer="8">De Arbeidsomstandighedenwet schept het kader waarbinnen werkgevers en werknemers tezamen verantwoordelijk zijn voor de kwaliteit van de werkplek. Gelet op de positie van de werkgever spreekt het voor zich dat aan die zijde de verantwoordelijkheid zwaar weegt. Mijn vertrouwen dat de werkgever in staat zal zijn de goede werking van recirculatieapparatuur, inclusief de toegepaste filters, te waarborgen, is gebaseerd op dezelfde elementen die ten grondslag liggen aan de implementatie en uitvoering van het algemene beleid voor het omgaan met stoffen, inclusief het regime voor mutagene en kankerverwekkende stoffen. Ik meen dat werkgevers op grond van de informatie die onder andere door brancheorganisaties kan worden verstrekt, de bijstand van de arbodienst waarbij de werkgever is aangesloten én de betrokkenheid van ondernemingen die deze recirculatieapparatuur ontwerpen, leveren en kunnen onderhouden, hun verplichtingen hieromtrent kunnen nakomen. Voorts dient de werkgever de werknemers voorlichting te verschaffen over de gevaren van de stoffen of processen waarmee wordt gewerkt. Tenslotte houdt de Arbeidsinspectie toezicht op de naleving van de voorschriften. Het aspect recirculatie zal, waar dit relevant is, in 2005 worden opgenomen in de projectplannen van de Arbeidsinspectie. </antwoord>
      <antwoord nummer="9">De voorgenomen wijziging van de Arbeidsomstandighedenregeling voor de recirculatie van mutagene, kankerverwekkende en sensibiliserende stoffen is na zorgvuldige afweging tot stand gekomen. Daarbij zijn deskundigen en sociale partners direct geraadpleegd. Ik zie dan ook geen aanleiding de Gezondheidsraad en de SER advies te vragen of de inwerkingtreding van deze wijziging op te schorten. </antwoord>
      <antwoord nummer="10">Ja. </antwoord>
      <noten afkomstig="antwoord"/>
   </antwoorden>
</kvr>
