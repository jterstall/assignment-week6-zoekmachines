<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Middelkoop (GPV) over de aanwezigheid van aan benzidine verwante stoffen en bestrijdingsmiddelen in kleding. (Ingezonden 31 januari 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2775
</item>
         <item attribuut="Inhoud">Betreft vragen over het gebruik van stoffen ter bestrijding van rot, schimmel en motten.</item>
         <item attribuut="Rubriek">Milieu (Gevaarlijke stoffen)</item>
         <item attribuut="Trefwoorden">Gevaarlijke stoffen Textiel</item>
         <item attribuut="Vindplaats">Kamervragen met antwoord 1995-1996, nr. 824, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GPV">Van Middelkoop</persoon>
         </item>
         <item attribuut="Datum_reaktie">1996-03-22</item>
         <item attribuut="Datum_indiening">1996-01-31</item>
         <item attribuut="Document-id">KVR2775</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1671" allpagenumbers="1671 1672" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="824" onderwerp="" indiendatum="1996-01-31">
         <vrager partij="GPV" oorsprong="parlement">Van Middelkoop</vrager>
         <vraagt-aan/>
      </vraagdata>
      <antwoorddata antwoorddatum="22 maart 1996), zie ook Aanhangsel Handelingen nr. 641, vergaderjaar 1995–1996">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Herinnert u zich de toezegging <voetnoot nummer="1"/>van staatssecretaris Simons van Welzijn, Volksgezondheid en Cultuur om de Inspectie Gezondheidsbescherming (IGB) onderzoek te laten doen naar de aanwezigheid in kleding van aan benzidine verwante stoffen en van bestrijdingsmiddelen tegen rot, schimmel en motten? Herinnert u zich zijn toezegging de Kamer te informeren over de resultaten van die orie¨ntaties? </vraag>
      <vraag nummer="2">Zijn er inmiddels onderzoeksresultaten? Zo ja, kunt u de Kamer hierover informeren? </vraag>
      <vraag nummer="3">Is er sprake van gezondheidsrisico’s verbonden aan de in vraag 1 genoemde stoffen in kleding? </vraag>
      <vraag nummer="4">Indien er gezondheidsrisico’s zijn, is het dan niet wenselijk op zeer korte termijn de betrokkenen in de textielhandel van de onderzoeksresultaten en de noodzakelijke consequenties voor de textielverkoop op de hoogte te stellen? </vraag>
      <vraag nummer="5">Wordt, naast openbaarmaking van de onderzoeksgegevens, aanscherping van regelgeving overwogen? </vraag>
      <noten afkomstig="vraag">
         <noot nummer="1" documenttype="Kamervragen">Aanhangsel Handelingen, 1992–1993, nr. 178.</noot>
      </noten>
   </vragen>
   <antwoorden aantal="4">
      <antwoord nummer="1 en 2">Ja. Recentelijk heeft de Inspectie Gezondheidsbescherming (IGB) een landelijk onderzoek naar de aanwezigheid van benzidine verwante kleurstoffen in kleding afgerond. Daarbij was uitdrukkelijk niet het doel om tot opsporing van strafbare feiten te komen, maar om meer inzicht te krijgen in de vraag of de volksgezondheidsproblematiek verbonden aan deze kleurstoffen in genoemde waren, zich eigenlijk wel voordoet in Nederland. De conclusie van de IGB is dat in Nederland inderdaad kleding wordt aangeboden welke is geverfd met genoemde kleurstoffen. In totaal werden in het kader van dit onderzoek 132 textielartikelen bemonsterd. In zes van dit totaal aantal monsters werden bedoelde kleurstoffen aangetroffen. Het toegezegde verkennende onderzoek naar de aanwezigheid in kleding van (resten van) bestrijdingsmiddelen tegen rot, schimmel en motten, is nog lopende. Ik hoop u over de uitkomsten van dit onderzoek nog voor de zomer van dit jaar te kunnen informeren. </antwoord>
      <antwoord nummer="3">Benzidine verwante kleurstoffen kunnen onder omstandigheden verbindingen (aromatische aminen) vormen die in staat zijn dan wel er van verdacht worden bij de mens kanker te kunnen veroorzaken. Uit onderzoek is gebleken dat dergelijke verbindingen via de huid in het lichaam kunnen worden opgenomen. Huidcontact met benzidine verwante kleurstoffen leidt derhalve tot een bepaalde kans op kanker. Om die reden zijn vele van de hier bedoelde aminen en daaraan gerelateerde kleurstoffen reeds op Europees niveau verboden in stoffen en preparaten die bestemd zijn voor consumenten, zoals inkt en verf. Hoe groot het genoemde kankerrisico is, valt niet precies aan te geven. Op basis van berekeningen aan de hand van een blootstellingsmodel heeft het RIVM recentelijk geconcludeerd dat het risico niet verwaarloosbaar is. Het gezondheidsbeleid is erop gericht elke onnodige blootstelling van de consument aan (verdacht) kankerverwekkende stoffen en preparaten te voorkomen, met name wanneer de consument zich niet bewust is van deze blootstelling. Van onnodige blootstelling is sprake indien er voldoende alternatieven voor de in het geding zijnde stoffen en preparaten voorhanden zijn. Voor de stoffen in kwestie is dit het geval. </antwoord>
      <antwoord nummer="4">Naar aanleiding van de bovengenoemde bevindingen en de doelstelling van het onderzoek van de IGB, heeft inmiddels overleg met het betrokken georganiseerde bedrijfsleven plaatsgevonden en is het bedrijfsleven geconfronteerd met deze bevindingen. Daarbij is door mij gesteld dat in verband met de aan deze stoffen verbonden gezondheidsrisico’s zoals eerder aangegeven, de aanwezigheid van deze stoffen in kleding en aanverwante artikelen niet aanvaardbaar is. In zijn reactie deelde het bedrijfsleven ten algemene de mening dat bedoelde kleurstoffen niet in kleding en aanverwante artikelen thuishoren. In dat verband gaf het bedrijfsleven te kennen reeds enige tijd geleden zelf enige initiatieven te hebben genomen om tot het uitbannen van bedoelde stoffen in kleding te komen. Tot deze initiatieven behoren onder andere aanbevelingen van branche-organisaties aan leden om richting hun leverancier contractueel te bepalen dat slechts kleding mag worden geleverd die meergenoemde stoffen niet bevatten. Gebleken is dat bepaalde bedrijven dit sinds enige tijd inderdaad plegen te doen. Voor zover dit nog niet reeds is geschied zullen de betrokken organisaties hun leden over de bevindingen van het onderzoek van de IGB informeren. </antwoord>
      <antwoord nummer="5">Naar aanleiding van de bevindingen van de IGB, de eigenschappen van de kleurstoffen in kwestie en de risico’s daaraan verbonden als aangegeven door het RIVM, heb ik besloten tot een handelsverbod van kleding en aanverwante artikelen die bedoelde kleurstoffen bevatten, te komen. Een voorstel voor een wettelijke regeling op basis van de Warenwet is thans onderwerp van gesprek met het georganiseerde bedrijfsleven. Ingevolge Europeesrechtelijke verplichtingen, zal dit voorstel na afronding van deze gesprekken aan de Europese Commissie moeten worden voorgelegd ter toetsing aan de beginselen van het vrije verkeer van goederen als bepaald in het EG-Verdrag. Mijn voornemen is om, onder voorbehoud dat bovenaangegeven Europeesrechtelijke toetsing niet leidt tot aanzienlijke vertraging, nog dit jaar tot publikatie van bedoelde regeling te komen, om in 1997 een afleveringsverbod aan de consument te effectueren. </antwoord>
      <noten afkomstig="antwoord"/>
   </antwoorden>
</kvr>
