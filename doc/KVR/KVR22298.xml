<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over de aanhouding van een vrouw uit Amsterdam-Noord vanwege de identificatieplicht. (Ingezonden 20 januari 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22298
</item>
         <item attribuut="Inhoud">Deze vragen dienen ter aanvulling op eerdere vragen hierover van het lid Vos (GroenLinks), ingezonden 19 januari 2005.</item>
         <item attribuut="Rubriek">Criminaliteit en openbare orde (Persoonsregistratie en identificatie) Strafrecht en strafprocesrecht (Dwangmiddelen) Welzijn (Jeugdigen)</item>
         <item attribuut="Trefwoorden">Aanhoudingen Jeugdigen Legitimatie</item>
         <item attribuut="Vindplaats">Kamervragen met antwoord 2004-2005, nr. 987, Tweede Kamer</item>
         <item attribuut="Vraagnr_bij_indiening">2040506660</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2005-02-24</item>
         <item attribuut="Datum_indiening">2005-01-20</item>
         <item attribuut="Document-id">KVR22298</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2097" allpagenumbers="2097 2098" vetnummer="2040506660" code="0405tkkvr987" lopendefooter="Tweede Kamer, vergaderjaar 2004–2005, Aanhangsel" filenaam="KVR22298" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="987" onderwerp="" indiendatum="2005-01-20">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2005-02-24">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Is het waar dat de vrouw met haar baby, waarvan sprake is in het krantenartikel <voetnoot nummer="1"/>, is vastgehouden totdat haar partner haar rijbewijs is komen tonen op het politiebureau? Hoe beoordeelt u het optreden van de Amsterdamse politie in deze zaak? </vraag>
      <vraag nummer="2">Is het vasthouden van personen die geen identiteitsbewijs kunnen tonen, onderdeel van het beleid ten aanzien van het handhaven van de identificatieplicht? Zo ja, wanneer wordt er alleen een bon uitgeschreven en wanneer wordt een persoon die geen ID-bewijs kan tonen vastgehouden op een politiebureau? </vraag>
      <vraag nummer="3">Vindt u het vasthouden van personen die geen identiteitsbewijs kunnen tonen, proportioneel ten aanzien van de overtreding die zij hebben begaan? </vraag>
      <noten afkomstig="vraag">
         <noot nummer="1" datum="2005-01-18" bron="De Telegraaf">De Telegraaf, 18 januari 2005</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Vos (GroenLinks), ingezonden 19 januari 2005, (vraagnummer 2040506630). </toelichting>
   <antwoorden aantal="3">
      <antwoord nummer="1">Voor de feitelijke beantwoording van deze vraag verwijs ik u naar mijn antwoord op vraag 1 van het lid Vos. Het optreden van de Amsterdamse politie in deze zaak is in overeenstemming met de toepasselijke wettelijke voorschriften. Tevens is niet gebleken van handelen in strijd met de Aanwijzing uitbreiding identificatieplicht van het College van Procureurs-generaal. </antwoord>
      <antwoord nummer="2">Indien er, zoals in het onderhavige geval, een overtreding wordt begaan en er een beschikking wordt uitgereikt, moet de identiteit van de overtreder goed en volledig worden vastgesteld. In dit opzicht is de uitbreiding van de identificatieplicht een ondersteuning voor de politie bij de rechtshandhaving, die ertoe leidt dat het proces-verbaal op de juiste naam wordt gesteld. Indien deze vaststelling niet ter plaatse kan geschieden, is het aanhouden en het vasthouden van de betrokkene op het politiebureau totdat een geldig identiteitsbewijs is getoond, één van de mogelijkheden die het Wetboek van Strafvordering biedt. Al naar gelang de ernst van de overtreding en de mate waarin de staande gehouden persoon bereid is mee te werken aan een toereikende identificatie, zal in de concrete omstandigheden van het geval een beslissing moeten worden genomen over de opportuniteit van aanhouding. Een indicatie voor aanhouding kan zijn het vermoeden dat de verdachte onjuiste gegevens heeft verstrekt. Ook voor 1 januari 2005 kon de politie in dergelijke gevallen tot aanhouding overgaan, waarbij de verdachte op het politiebureau aan maatregelen ter identificatie kon worden onderworpen. </antwoord>
      <antwoord nummer="3">In artikel 8a van de Politiewet 1993 en artikel 5:16a jo. artikel 5:13 van de Algemene wet bestuursrecht is bepaald, dat alleen naar een identiteitsbewijs gevraagd mag worden als dat redelijkerwijs noodzakelijk is in het kader van de taakuitoefening. In dat verband is, zowel tijdens de parlementaire behandeling van de wet als in de aanwijzing van het College van procureurs-generaal, benadrukt dat de handhaving van de identificatieplicht geen doel op zich is. Als echter in een concrete situatie gebruik wordt gemaakt van de bevoegdheid om inzage van een identiteitsbewijs te vorderen omdat de betrokken politieambtenaar dat redelijkerwijs noodzakelijk acht gelet op zijn taakuitoefening, dan is de logische consequentie dat de identificatieplicht in beginsel gehandhaafd wordt. De waarde van die bevoegdheid zou aanzienlijk afnemen wanneer de politie niet de mogelijkheid had om alsnog de identiteit vast te stellen van personen die niet hebben voldaan aan de identificatieplicht. Mede daarom is het niet voldoen aan de identificatieplicht als strafbaar feit aangemerkt. Het gevolg daarvan is dat iemand die zich niet of onvoldoende heeft geïdentificeerd, kan worden aangehouden en overgebracht naar het politiebureau om daar alsnog de identiteit vast te stellen. De politie heeft de ruimte om niet tot aanhouding over te gaan, als dat geen toegevoegde waarde biedt voor de identiteitsvaststelling en de rechtshandhaving of overigens niet voldaan is aan eisen van proportionaliteit en subsidiariteit. Ik verwijs in dit kader voorts naar het antwoord op de vragen 2en 4 van het lid Vos (Aanhangsel Handelingen nr. 986, vergaderjaar 2004–2005). </antwoord>
      <noten afkomstig="antwoord"/>
   </antwoorden>
</kvr>
