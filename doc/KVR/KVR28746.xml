<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koopmans en Atsma (beiden CDA) aan de minister van Landbouw, Natuur en Voedselkwaliteit over de gegevens uit de gecombineerde opgave landbouw. (Ingezonden 7 juni 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28746
</item>
         <item attribuut="Inhoud">Met de Gecombineerde opgave levert een landbouwer in één keer gegevens aan voor meervoudig gebruik: voor de Landbouwtelling, voor de mestwetgeving en voor subsidieaanvragen die passen in het Gemeenschappelijk Landbouwbeleid (ook bedrijfstoeslag). De Dienst Regeling wil deze gegevens niet beschikbaar stellen aan lagere overheden.</item>
         <item attribuut="Rubriek">Landbouw (Landbouwbedrijven) Landbouw (Landbouwgronden) Landbouw (Subsidies)</item>
         <item attribuut="Trefwoorden">Landbouwbedrijven Landbouwgronden Landbouwsubsidies</item>
         <item attribuut="Vindplaats">Kamervragen met antwoord 2006-2007, nr. 2115, Tweede Kamer</item>
         <item attribuut="Vraagnr_bij_indiening">2060717510</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="CDA">Koopmans</persoon>
            <persoon partij="CDA">Atsma</persoon>
         </item>
         <item attribuut="Datum_reaktie">2007-07-06</item>
         <item attribuut="Datum_indiening">2007-06-07</item>
         <item attribuut="Document-id">KVR28746</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4481" allpagenumbers="4481 4482" vetnummer="2060717510" code="0607tkkvr2115" lopendefooter="Tweede Kamer, vergaderjaar 2006–2007, Aanhangsel" filenaam="KVR28746" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2115" onderwerp="" indiendatum="2007-06-7">
         <vrager partij="CDA" oorsprong="parlement">Koopmans</vrager>
         <vrager partij="CDA" oorsprong="parlement">Atsma</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2007-07-6">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u bekend met het gegeven dat de gegevens verkregen uit de Gecombineerde Opgave Landbouw door de Dienst Regelingen (DR) niet beschikbaar worden gesteld aan lagere overheden? </vraag>
      <vraag nummer="2">Waarom worden deze gegevens niet ter beschikking gesteld? </vraag>
      <vraag nummer="3">Deelt u de mening dat gegevens, welke ook van belang zijn voor de uitvoering van gebiedsgerichte toepassing beschikbaar moeten staan voor lagere overheden? </vraag>
      <vraag nummer="4">Deelt u de mening dat de exclusiviteit van DR een monopoliepositie impliceert? </vraag>
      <vraag nummer="5">Deelt u de mening dat het niet beschikbaar zijn van deze gegevens tot hoge uitvoeringskosten kan leiden? </vraag>
      <vraag nummer="6">Bent u bereid om op korte termijn nadere afspraken te maken met de provincies over een actieve openbaarmaking en medegebruik van de gegevens uit de Gecombineerde Opgave? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Met de Gecombineerde Opgave Landbouw wordt aan de landbouwer gevraagd opgave te doen ten behoeve van de landbouwtelling op grond van de Landbouwwet, het Uitvoeringsbesluit Meststoffenwet en de Regeling GLB-inkomenssteun 2006. De gegevens die worden opgevraagd, zijn persoonsgegevens in de zin van de Wet Bescherming Persoonsgegevens (Wbp). Op grond van de Wbp mogen persoonsgegevens enkel verder worden verwerkt als deze verwerking niet onverenigbaar is met het doel waarvoor de gegevens zijn verzameld. Het doel waarvoor de gegevens zijn verzameld houdt verband met de Landbouwwet, het Uitvoeringsbesluit Meststoffenwet en de Regeling GLB-inkomenssteun 2006. Ook dient gekeken te worden naar de omstandigheden waaronder zij door de ontvanger worden gebruikt en hoe zij beveiligd worden. Juridische, organisatorische of technologische ontwikkelingen kunnen van invloed zijn op het verstrekkingenregime. Als gegevens niet verstrekt worden, heeft dat te maken met het doel waarvoor de gegevens zullen worden gebruikt, alsmede met bovenstaande criteria. Dienst Regelingen is gehouden elke aanvraag voor het verstrekken van deze gegevens zorgvuldig te toetsen aan deze wet, zodat zonder toestemming van de betrokkene persoonsgegevens niet zomaar aan derden worden verstrekt. Ook voor het verstrekken van gegevens aan lagere overheden dient deze toets plaats te vinden en kan uitsluitend worden overgegaan tot het verstrekken van gegevens indien dat niet onverenigbaar is met de doelstellingen van de Landbouwwet, het Uitvoeringsbesluit Meststoffenwet en de Regeling GLB-inkomenssteun 2006. </antwoord>
      <antwoord nummer="3">Ik deel de mening dat zo effectief en efficiënt mogelijk omgegaan dient te worden met ingewonnen gegevens teneinde de lagere overheden niet te belasten. Dit vereist echter een zorgvuldige belangenafweging waarbij, zoals hiervoor aangegeven, rekening dient te worden gehouden met het in de regelgeving verankerde principe dat gegevens enkel verder mogen worden verwerkt als deze verwerking niet onverenigbaar is met het doel waarvoor zij zijn verzameld. Daar waar de Wbp in combinatie met de sectorale wet- en regelgeving dit toestaat, worden gegevens ook zoveel mogelijk eenmalig ingewonnen en meervoudig gebruikt binnen de overheid. Enerzijds vermindert dit voor de burger de administratieve lasten, anderzijds betekent dit voor de overheid minder uitvoeringskosten. Binnen de hiervoor aangegeven kaders kunnen gegevens ook aan lagere overheden worden verstrekt, als de gegevensverwerking noodzakelijk is voor de goede vervulling van een publiekrechtelijke taak door LNV dan wel de lagere overheid waaraan de gegevens worden verstrekt. </antwoord>
      <antwoord nummer="4">Nee. Het principe dat gegevens enkel mogen worden verwerkt voor zover niet onverenigbaar met het doel waarvoor zij zijn verzameld, houdt in dat zeer zorgvuldig omgegaan dient te worden met de inwinning, verstrekking en meervoudig gebruik van gegevens. Zoals uitgelegd bij beantwoording van vraag 2, kan niet zomaar worden overgegaan tot verstrekking van gegevens aan andere overheidsinstanties. Dit impliceert echter niet dat DR een monopoliepositie inneemt, in strikte zin is immers geen sprake van een situatie waarin een product of dienst slechts door één marktpartij, DR, wordt aangeboden. De ingewonnen gegevens worden niet aangeboden en vrijelijk gebruikt maar enkel verzameld en aangewend voor zover noodzakelijk voor een goede uitoefening van mijn publiekrechtelijke taak binnen de hiervoor aangegeven wettelijke kaders. </antwoord>
      <antwoord nummer="5">Ik besef dat wanneer gegevens op basis van de criteria in de Wbp niet verstrekt kunnen worden, dit tot extra uitvoeringskosten kan leiden. Daar staat echter tegenover dat wanneer gegevens wèl verstrekt zouden worden, terwijl deze op basis van de criteria in de Wbp – in combinatie met de sectorale wet- en regelgeving – niet verstrekt hadden mogen worden, dit onvoldoende waarborgen biedt aan betrokken landbouwers en tevens onrechtmatig is. </antwoord>
      <antwoord nummer="6">Zie beantwoording vragen 3 en 5. </antwoord>
      <noten afkomstig="antwoord"/>
   </antwoorden>
</kvr>
