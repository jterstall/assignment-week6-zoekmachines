<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kant en Irrgang (beiden SP) aan de ministers van Volksgezondheid, Welzijn en Sport en voor Ontwikkelingssamenwerking over de toegang tot geneesmiddelen in ontwikkelingslanden. (Ingezonden 11 januari 2007); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27768
</item>
         <item attribuut="Inhoud">Novartis heeft een rechtszaak tegen de Indiase patentwetgeving aangespannen. Als Novartis deze zaak wint komt de toegankelijkheid van generieke middelen in ontwikkelingslanden in gevaar. Is de minister bereid Novartis op te roepen de rechtszaak te staken en de actie van Artsen zonder Grenzen terzake te ondersteunen.</item>
         <item attribuut="Rubriek">Bedrijfsleven en industrie (Industrie) Burgerlijk recht en burgerlijk procesrecht (Intellectueel en industrieel eigendom) Gezondheidszorg (Geneesmiddelen) Ontwikkelingssamenwerking (Overig)</item>
         <item attribuut="Trefwoorden">Farmaceutische industrie Geneesmiddelen Octrooien Ontwikkelingssamenwerking</item>
         <item attribuut="Vindplaats">Kamervragen met antwoord 2006-2007, nr. 1215, Tweede Kamer</item>
         <item attribuut="Vraagnr_bij_indiening">2060705330</item>
         <item attribuut="Afkomstig_van">Volksgezondheid, Welzijn en Sport (VWS) Ontwikkelingssamenwerking (OS)</item>
         <item attribuut="Indiener">
            <persoon partij="SP">Kant</persoon>
            <persoon partij="SP">Irrgang</persoon>
         </item>
         <item attribuut="Datum_reaktie">2007-04-11</item>
         <item attribuut="Datum_indiening">2007-01-11</item>
         <item attribuut="Document-id">KVR27768</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2573" allpagenumbers="2573 2574 2575" vetnummer="2060705330" code="0607tkkvr1215" lopendefooter="Tweede Kamer, vergaderjaar 2006–2007, Aanhangsel" filenaam="KVR27768" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1215" onderwerp="" indiendatum="2007-01-11">
         <vrager partij="SP" oorsprong="parlement">Kant</vrager>
         <vrager partij="SP" oorsprong="parlement">Irrgang</vrager>
         <vraagt-aan>de ministers van Volksgezondheid, Welzijn en Sport en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Ondersteunt u de actie van Artsen zonder Grenzen tegen de rechtszaak die Novartis tegen de Indiase patentwetgeving heeft aangespannen? <voetnoot nummer="1"/>Zo ja, welke actie gaat u ondernemen? </vraag>
      <vraag nummer="2">Onderschrijft u het belang van de productie van generieke middelen in India voor de verspreiding van geneesmiddelen in ontwikkelingslanden? </vraag>
      <vraag nummer="3">Erkent u dat in Trade-Related Intellectual Property Rights (TRIPS) speelruimte is ingebouwd om patentbescherming in verhouding te brengen tot andere rechten, zoals toegankelijkheid van de zorg en dat de Wereldgezondheidsorganisatie (WHO) aanbeveelt deze speelruimte in nationale wetgeving vast te leggen? </vraag>
      <vraag nummer="4">Deelt u de mening dat India, door in zijn wetgeving waarborgen voor de toegankelijkheid van de zorg op te nemen, in overeenstemming met genoemde speelruimte handelt? </vraag>
      <vraag nummer="5">Klopt het dat het volgens TRIPS is toegestaan patentaanvragen af te wijzen als het gaat om niet meer dan kleine verbeteringen van bekende moleculen, of als het alleen een indicatie betreft van een oud middel? </vraag>
      <vraag nummer="6">Wat is uw reactie op de stelling van de Gentse professor ethiek Sterckx dat het moreel evident is dat kleine verbeteringen, zoals het wegnemen van een kalksmaak, niet patenteerbaar zouden mogen zijn? </vraag>
      <vraag nummer="7">Ziet u, evenals professor Sterckx, een gelijkenis met het proces dat bijna alle grote farmaceutische bedrijven in 1998 aanspanden tegen de regering van Zuid-Afrika om een wet in te trekken die het mogelijk maakte om goedkope versies van gepatendeerde aidsremmers te produceren of te importeren, en die klacht in 2001 uiteindelijk introkken? </vraag>
      <vraag nummer="8">Erkent u dat, indien Novartis deze rechtzaak wint, miljoenen mensen geen toegang meer zullen hebben tot betaalbare generieke middelen? Zo ja, bent u bereid Novartis op te roepen de rechtzaak in te trekken en u ook binnen Europa hier hard voor te maken? </vraag>
      <vraag nummer="9" voetnoot="2">Deelt u de mening dat ook Thailand gebruik maakt van de speelruimte van TRIPS door de nationale farmaceutische organisatie toe te staan een goedkoop generiek middel te maken voor het HIV-geneesmiddel Evarinz? <voetnoot nummer="2"/>
      </vraag>
      <vraag nummer="10">Bent u bereid uw Amerikaanse collega Condolleeza Rice te verzoeken de Amerikaanse bemoeienissen met het initiatief van Thailand te stoppen, verwijzend naar de speelruimte in TRIPS en het belang van de toegankelijkheid van geneesmiddelen voor mensen in ontwikkelingslanden? </vraag>
      <vraag nummer="11">Kunt u deze vragen binnen twee weken beantwoorden? </vraag>
      <noten afkomstig="vraag">
         <noot nummer="1" weblink="http://www.zorggeenmarkt.nl/bericht/13395/061220-artsen_zonder_grenzen_lanceert_petitie_tegen_novartis.html">http://www.zorggeenmarkt.nl/bericht/13395/061220-artsen_zonder_grenzen_lanceert_petitie_tegen_novartis.html</noot>
         <noot nummer="2">The Lancet editorial, 2007; 369: 2</noot>
      </noten>
   </vragen>
   <antwoorden aantal="9">
      <antwoord nummer="2">Ja, en niet alleen in India. Van belang is wel dat de productie en export geschieden binnen de voorziene internationale kaders en dat rekening wordt gehouden met de nationale octrooiwetgeving van de betrokken landen. </antwoord>
      <antwoord nummer="3">Ja. De ruimte om passende maatregelen te treffen om octrooibescherming in verhouding te brengen tot andere belangen, bestond al in artikel 8 van de TRIPs-overeenkomst en is nog eens bevestigd in paragraaf 4 van de WTO Ministeriële Verklaring inzake TRIPs en gezondheid van 14 november 2001. In de praktijk blijken echter veel ontwikkelingslanden problemen te hebben met het aanpassen van en het toepassen van de flexibiliteit van de TRIPs-overeenkomst in hun octrooiwetgeving. Nederland heeft een drietal partnerlanden (te weten: Ghana, Mozambique en Bangladesh) technische assistentie op dit terrein gegeven. </antwoord>
      <antwoord nummer="4">India is een van de WTO-leden die met ingang van 1 januari 2005 de TRIPs-overeenkomst volledig in hun nationale wetgeving moest hebben verwerkt. Hierbij is het onder bepaalde voorwaarden toegestaan de flexibiliteiten van de TRIPs-overeenkomst toe te passen ter bescherming van de volksgezondheid of om toegang tot medicijnen voor allen te waarborgen, mede in het licht van de Ministeriële Verklaring van Doha van 14 november 2001 en het WTO-besluit van augustus 2003. Het lijkt er op dat India, door in zijn nieuwe octrooiwet onder andere de criteria voor octrooieerbaarheid van uitvindingen nader te definiëren, correct gevolg heeft gegeven aan deze verplichting van de WTO. </antwoord>
      <antwoord nummer="5">Nee, dat is niet zonder meer juist. De TRIPs-overeenkomst bevat geen exacte definities van de criteria voor de octrooieerbaarheid van uitvindingen, zoals nieuwheid, mate van inventiviteit of industriële toepasbaarheid. Dit betekent dat er een zekere bandbreedte bestaat waarbinnen de bij de TRIPs-overeenkomst aangesloten landen invulling dienen te geven aan deze criteria. </antwoord>
      <antwoord nummer="6">Of een kleine verbetering zoals het wegnemen van een kalksmaak voldoet aan de juridische vereisten voor octrooieerbaarheid, is niet aan mij om te beoordelen. In zijn algemeenheid zijn verbeteringen, mits wordt voldaan aan de drie vereisten van nieuwheid, mate van inventiviteit en industriële toepasbaarheid, vatbaar voor octrooi. In zo’n geval wordt slechts bescherming verleend aan die verbeteringen; er is dus geen sprake van aanvullende bescherming van het oorspronkelijke onderliggende octrooi. De beoordeling van deze vereisten is een zaak van de nationale octrooibureaus. Het is evident dat goede «patent challenge» procedures in het traject van de octrooiverlening noodzakelijk zijn. De Indiase zaak betekent wat dat betreft een testcase van de nieuwe Indiase octrooiwetgeving. </antwoord>
      <antwoord nummer="7">Hoewel het proces in Zuid-Afrika over het verstrekken van dwanglicenties ging en de huidige actie van Artsen zonder Grenzen over het verlenen van octrooi, was respectievelijk is in beide zaken de toegang tot goedkope geneesmiddelen in ontwikkelingslanden in het geding. In die zin zie ik dus een gelijkenis. </antwoord>
      <antwoord nummer="9">In de WTO Ministeriële Verklaring inzake TRIPs en gezondheid van 14 november 2001 is bepaald dat ieder WTO-lid het recht heeft ter bescherming van de volksgezondheid of om toegang tot medicijnen voor allen te bevorderen dwanglicenties af te geven. De gronden waarop een dwanglicentie wordt afgegeven mag het lid zelf bepalen. Op basis van de mij beschikbare informatie lijkt het er op dat Thailand in het onderhavige geval de TRIPs-overeenkomst en het WTO-besluit, met de daarin vastgelegde procedures, juist heeft toegepast. Het middel heet overigens Efavirenz. </antwoord>
      <antwoord nummer="10">Nederland vindt toegang tot betaalbare medicijnen voor allen, met name in ontwikkelingslanden – in de geest van de Ministeriële Verklaring van Doha – belangrijk. Ik ben dan ook bereid in al mijn relevante internationale contacten er op te wijzen dat het aan landen zelf is te bepalen hoe zij in het belang van de bescherming van de volksgezondheid of de toegang tot medicijnen voor allen de flexibiliteiten van de TRIPs-overeenkomst, de Ministeriële Verklaring van Doha en het recente WTO-besluit toepassen, met inachtneming van de afgesproken spelregels en procedures. </antwoord>
      <antwoord nummer="11">Tot mijn spijt vergde een zorgvuldige beantwoording meer tijd. </antwoord>
      <noten afkomstig="antwoord"/>
   </antwoorden>
</kvr>
