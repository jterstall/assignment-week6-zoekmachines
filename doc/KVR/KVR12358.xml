<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Blerck-Woerdman (VVD) aan de minister van Volksgezondheid, Welzijn en Sport over artsen met een buitenlands artsendiploma. (Ingezonden 6 september 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12358
</item>
         <item attribuut="Inhoud">Betreft enerzijds het dreigende artsentekort en anderzijds het feit dat gediplomeerde buitenlandse artsen - afkomstig van zowel binnen als buiten de EU - die zich in Nederland mochten vestigen, vaak onbekend zijn met de procedure om in Nederland als arts aan de slag te gaan.</item>
         <item attribuut="Rubriek">Gezondheidszorg (Medische beroepen) Gezondheidszorg (Opleidingen)</item>
         <item attribuut="Trefwoorden">Artsen Diploma's Vreemdelingen</item>
         <item attribuut="Vindplaats">Kamervragen met antwoord 2000-2001, nr. 34, Tweede Kamer</item>
         <item attribuut="Vraagnr_bij_indiening">2990015380</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Van Blerck-Woerdman</persoon>
         </item>
         <item attribuut="Datum_reaktie">2000-09-28</item>
         <item attribuut="Datum_indiening">2000-09-06</item>
         <item attribuut="Document-id">KVR12358</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="67" allpagenumbers="67 68" vetnummer="2990015380" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12358" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="34" onderwerp="" indiendatum="2000-09-6">
         <vrager partij="VVD" oorsprong="parlement">Van Blerck-Woerdman</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-09-28">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Deelt u de mening, gezien het dreigende artsentekort, dat het van groot belang is al het potentieel aan artsen dat in de Nederlandse samenleving zit te behouden voor de medische professie? </vraag>
      <vraag nummer="2">Kunt u aangeven hoeveel vreemdelingen – afkomstig van zowel binnen als buiten de EU – die zich in het afgelopen jaar mochten vestigen in Nederland in het bezit zijn van een buitenlands artsendiploma? </vraag>
      <vraag nummer="3">Hoeveel van de in het afgelopen jaar ingestroomde artsen met een buitenlands artsendiploma heeft vrijwel direct een algehele bevoegdheidsverklaring van het ministerie van VWS gekregen, en zijn momenteel als arts werkzaam in Nederland? </vraag>
      <vraag nummer="4">Voor hoeveel artsen met een buitenlands diploma was opwaardering van het diploma (o.a. wegens niet volledige gelijkwaardigheid) noodzakelijk? Hoeveel van deze artsen hebben na het volgen van de geëigende procedure uiteindelijk een algehele bevoegdheidsverklaring verkregen, en zijn op dit moment werkzaam als arts in Nederland? Hoeveel van de bedoelde artsen zijn momenteel niet werkzaam als arts en kunt u aangeven wat daarvan de reden is? </vraag>
      <vraag nummer="5">Klopt het dat gediplomeerde buitenlandse artsen – maar ook arbeidsbureaus en sociale diensten – vaak onbekend zijn met de procedure die moet worden gevolgd (o.a. bevoegdheidsverklaring van ministerie VWS/inschrijving BIG-register etc.) om in Nederland als arts aan de slag te gaan, waardoor deze buitenlandse artsen niet behouden kunnen blijven voor de medische professie? Zo ja, heeft u hiervoor een verklaring? Heeft u inzicht om hoeveel personen dit gaat? </vraag>
      <vraag nummer="6">Ziet u mogelijkheden om vreemdelingen met een buitenlandse artsendiploma die zich in Nederland mogen vestigen, afkomstig van zowel binnen als buiten de EU, op de hoogte te brengen van de juiste procedure die moet worden gevolgd opdat zij tijdig en adequaat kunnen worden begeleid om in Nederland hun beroep als arts te kunnen blijven uitoefenen? Zo ja, welke? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Volgens het Big-register zijn in het jaar 1999 321 artsen met een buitenlands diploma ingeschreven. </antwoord>
      <antwoord nummer="3">In 1999 zijn 236 buitenlandse artsen ongeclausuleerd in het Big-register ingeschreven. Zij zijn op grond daarvan gerechtigd om in Nederland zelfstandig als arts werkzaam te zijn. </antwoord>
      <antwoord nummer="4">In 1999 zijn 85 buitenlandse artsen geclausuleerd in het Big-register ingeschreven. De ervaring levert dat na ommekomst van een supervisieperiode, die minimaal 6 maanden en maximaal 2 jaar mag duren, deze artsen over een positieve beoordeling van hun supervisor beschikken en dat zij op grond daarvan ongeclausuleerd in het Big-register kunnen worden ingeschreven. 5 buitenlandse artsen zijn op deze wijze in 1999 in het Big-register ingeschreven. Verder zijn er in 1999 157 buitenlandse artsen negatief beoordeeld in de zin dat zij niet gelijkwaardig zijn aan een Nederlandse arts. Deze artsen hebben van mij het advies gekregen zich te laten inschrijven voor een opleidingsplaats geneeskunde, zodat zij via een aanvullende artsopleiding in het bezit kunnen komen van het Nederlandse artsendiploma, en dus voor een ongeclausuleerde Big-registratie. Voor de goede orde merk ik op dat het Big-register geen gegevens bevat over het al dan niet daadwerkelijk werkzaam zijn als arts. </antwoord>
      <antwoord nummer="5">Ik deel deze opvatting niet. In augustus 1998 heb ik naar alle gezondheidsinstellingen, beroepsverenigingen, arbeidsbureaus, sociale diensten, opvangcentra, asielzoekerscentra etc. een circulaire laten sturen, waarin wordt aangegeven hoe in het bezit kan worden gekomen van een vakbekwaamheidsverklaring teneinde in het Big-register te worden ingeschreven. Bij deze circulaire was gevoegd een overzicht van buitenlandse diploma’s die de houders ervan het recht geven op rechtstreekse inschrijving in het Big-register. Tevens heb ik nog een brochure laten maken waarin op eenvoudige wijze de procedure voor het verkrijgen van een vakbekwaamheidsverklaring wordt uiteengezet. Iedere verzoeker krijgt deze brochure toegestuurd. Indien er nog onbekendheid mocht zijn met de procedure voor inschrijving als buitenlandse arts in het Big-register, dan zou dat mijns inziens moeten liggen aan het niet voldoende bekend maken van eerdergenoemde circulaire door degenen die deze hebben toegezonden gekregen. </antwoord>
      <antwoord nummer="6">Met inachtneming van mijn antwoord op vraag 5, merk ik op dat het aantal procedures waarmee de buitenlandse arts rekening moet houden teneinde op de Nederlandse zorgmarkt werkzaam te kunnen zijn velerlei is, en dat een afstemming tussen deze procedures verbetering behoeft. Vandaar dat ik opdracht heb gegeven om een centraal meldpunt in het leven te roepen, van waaruit de buitenlandse arts en andere buitenlands gediplomeerde, beroepsbeoefenaren de weg kan worden gewezen binnen het geheel van procedures en instanties en hun in dezen begeleiding wordt geboden. Daarnaast biedt het meldpunt relevante informatie en dient het als terugvalbasis voor de arts indien hij tijdens zijn nascholings- of inwerktraject op problemen stuit. Het meldpunt zal tevens een bemiddelende rol gaan spelen bij het vinden van stageplaatsen. Ik streef ernaar om het meldpunt in de loop van 2001 operationeel te hebben. </antwoord>
      <noten afkomstig="antwoord"/>
   </antwoorden>
</kvr>
