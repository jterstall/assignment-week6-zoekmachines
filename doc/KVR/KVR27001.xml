<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oudenallen (Groep Van Oudenallen) aan de ministers van Justitie, van Binnenlandse Zaken en Koninkrijksrelaties en van Buitenlandse Zaken over het publiceren van persoonsgegevens van rijke of bekende Nederlanders die niet willen dat deze gegevens worden gepubliceerd. (Ingezonden 9 november 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27001
</item>
         <item attribuut="Inhoud">Doordat roddelbladen en/of Quote 500 privégegevens van rijke mensen publiceren worden deze mensen worden lastig gevallen, tot een ontvoering toe. Mag een blad dit volgens de Wet bescherming persoonsgegevens publiceren, ook al geven deze mensen geen toestemming tot publicatie. Op welke wijze is de privacybescherming en de aansprakelijkheid geregeld.</item>
         <item attribuut="Rubriek">Communicatie, media en informatievoorziening (Pers) Staats- en bestuursrecht (Privacy)</item>
         <item attribuut="Trefwoorden">Privacy Tijdschriften</item>
         <item attribuut="Vindplaats">Kamervragen met antwoord 2006-2007, nr. 536, Tweede Kamer</item>
         <item attribuut="Vraagnr_bij_indiening">2060702740</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="Groep Van Oudenallen">Van Oudenallen</persoon>
         </item>
         <item attribuut="Datum_reaktie">2006-12-19</item>
         <item attribuut="Datum_indiening">2006-11-09</item>
         <item attribuut="Document-id">KVR27001</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1157" allpagenumbers="1157 1158" vetnummer="2060702740" code="0607tkkvr536" lopendefooter="Tweede Kamer, vergaderjaar 2006–2007, Aanhangsel" filenaam="KVR27001" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="536" onderwerp="" indiendatum="2006-11-9">
         <vrager partij="Groep Van Oudenallen" oorsprong="parlement">Van Oudenallen</vrager>
         <vraagt-aan>de ministers van Justitie, van Binnenlandse Zaken en Koninkrijksrelaties en van Buitenlandse Zaken</vraagt-aan>
      </vraagdata>
      <antwoorddata antwoorddatum="19 december 2006), zie ook Aanhangsel Handelingen nr. 460, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Is het u bekend dat door publicaties in onder andere roddelbladen en/of Quote 500 over rijke Nederlanders er diverse gevallen bekend zouden zijn dat deze mensen worden lastig gevallen, tot een ontvoering toe, en dat lezers van deze publicaties ij de betreffende mensen hun huis gaan posten vanwege het geld wat deze mensen bezitten? <voetnoot nummer="1"/>
      </vraag>
      <vraag nummer="2">Ziet de Wet bescherming persoonsgegevens ook op de privacy van rijke mensen? Zo ja waar blijkt dit uit? </vraag>
      <vraag nummer="3">Het blad Quote publiceert jaarlijks de namen van rijke Nederlanders, ook als deze personen daar geen toestemming voor geven, mag dit volgens de Wet bescherming persoonsgegevens? </vraag>
      <vraag nummer="4">Het blad Quote publiceert behalve bekende feiten, zoals wie de eigenaar is van een bepaald bedrijf, soms ook de adressen, foto’s van privé-huizen en van personen, terwijl deze personen dit uitdrukkelijk niet willen; is dit toegestaan? </vraag>
      <vraag nummer="5">Op grond van welke uitspraken en/of wetten is het wel of niet toegestaan mensen in een artikel met naam, huisadres, woonplaats en/of foto’s etc. te noemen of te plaatsen als deze mensen dit uitdrukkelijk niet willen? </vraag>
      <vraag nummer="6">Kan de Nederlandse Staat verantwoordelijk worden gesteld, indien op personen die niet willen dat hun persoonsgegevens worden gepubliceerd, een aanslag wordt gepleegd – als zij worden lastig gevallen – worden beledigd dan wel worden gechanteerd? Zo neen, waarom niet? </vraag>
      <vraag nummer="7">Kan een roddelblad en/of Quote verantwoordelijk worden gesteld, indien op personen die niet willen dat hun persoonsgegevens worden gepubliceerd, een aanslag wordt gepleegd – als zij worden lastig gevallen – worden beledigd dan wel worden gechanteerd? Zo neen, waarom niet? </vraag>
      <vraag nummer="8">De privacy van het koningshuis is tot een bepaalde hoogte beschermd, kan een zelfde of aangepaste vorm van privacybescherming niet ook worden ingesteld voor mensen die daarom vragen in Nederland? Zo neen, waarom niet? </vraag>
      <vraag nummer="9">Op welke wijze hebben andere EU-landen geregeld dat gegevens van personen, die niet willen dat hun privé gegevens worden gepubliceerd, niet in kranten/tijdschriften terecht komen? </vraag>
      <vraag nummer="10">Is er een wetswijziging nodig om tegemoet te komen aan de wens van mensen dat hun persoonsgegevens en/of foto’s van henzelf of van hun woning niet mogen worden gepubliceerd? Zo ja, zijn de ministers hiertoe bereid? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-10-3" bron="De Telegraaf">De Telegraaf, 3 oktober 2006</noot>
      </noten>
   </vragen>
   <antwoorden aantal="1">
      <antwoord nummer="1 t/m 10">Naar ik aanneem wordt gedoeld op de publicaties vermeld in een bericht in de Telegraaf van 2 november 2006. De Wet bescherming persoonsgegevens (Wbp) ziet op de bescherming van persoonsgegevens van alle natuurlijke personen. Zij is dus ook van toepassing op de personen die zijn opgenomen in de lijst «Quote 500». De Wbp is overigens de nationale implementatie van de Europese Privacyrichtlijn 95/46/EG, welke richtlijn geldt in alle lidstaten van de Europese Unie. Voor media geldt dat zij zich kunnen beroepen op het recht op vrijheid van meningsuiting ex artikel 10 van het Europees Verdrag tot bescherming van de rechten van de mens en de fundamentele vrijheden (EVRM). Uit artikel 10, tweede lid, van het EVRM volgt dat het beperken van de vrijheid van meningsuiting enkel mogelijk is, als zulks «in een democratische samenleving noodzakelijk» is (vgl. uitgebreid hierover de nota Grondrechten in een pluriforme samenleving, Kamerstukken II, 2005/06, 29 614, nr. 2). Het belang van de vrijheid van meningsuiting weegt het Europese Hof voor de Rechten van de Mens (EHRM) in de regel zwaar, zeker als de media zich erop beroepen. Bij de beoordeling van een openbaarmaking moet een fundamenteel onderscheid worden gemaakt tussen bijdragen aan een politiek of maatschappelijk debat enerzijds, en openbaarmakingen die er enkel toe strekken de nieuwsgierigheid van een zeker publiek naar het privéleven van de benadeelde te bevredigen (aldus EHRM 24 juni 2004 inzake Caroline von Hannover/Duitsland, NJ 2005, 22 en EHRM 9 november 2006, Leempoel &amp; S.A. ED. Cine Revue/België). Het EHRM acht de vraag of al dan niet sprake is van een bijdrage aan het publieke debat de beslissende factor bij de belangenafweging tussen bescherming van het privéleven en de vrijheid van meningsuiting. Wordt slechts de nieuwsgierigheid bevredigd, dan is een beperking van de persvrijheid eerder toegestaan, zeker wanneer de benadeelde geen officiële functie vervult. Van het aannemen van de aansprakelijkheid van de Nederlandse Staat zal slechts sprake kunnen zijn indien de autoriteiten weet hebben van een reële levensbedreigende situatie tegen individuen, waarbij de autoriteiten geen passende redelijke maatregelen hebben getroffen (vgl. EHRM 28 oktober 1998, Osman/Verenigd Koninkrijk). Indien gemeend wordt dat door een publicatie het recht op privacy werd geschonden, staat de weg naar de civiele rechter open. </antwoord>
      <noten afkomstig="antwoord"/>
   </antwoorden>
</kvr>
