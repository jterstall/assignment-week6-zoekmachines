<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Heeringa en Meijer (beiden CDA) over belastingen voor stortplaatsen. (Ingezonden 13 november 1997); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6228
</item>
         <item attribuut="Inhoud">Betreft met name de gemeente Bergen op Zoom en gevolgen voor de provincie Noord-Brabant.</item>
         <item attribuut="Rubriek">Milieu (Afvalverwerking) Milieu (Bodemsanering)</item>
         <item attribuut="Trefwoorden">Afvalverwerking Bodemsanering</item>
         <item attribuut="Vindplaats">Kamervragen met antwoord 1997-1998, nr. 476, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">Heeringa</persoon>
            <persoon partij="CDA">Meijer</persoon>
         </item>
         <item attribuut="Datum_reaktie">1997-12-22</item>
         <item attribuut="Datum_indiening">1997-11-13</item>
         <item attribuut="Document-id">KVR6228</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="971" allpagenumbers="971 972 973" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6228" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="476" onderwerp="" indiendatum="1997-11-13">
         <vrager partij="CDA" oorsprong="parlement">Heeringa</vrager>
         <vrager partij="CDA" oorsprong="parlement">Meijer</vrager>
         <vraagt-aan/>
      </vraagdata>
      <antwoorddata antwoorddatum="22 december 1997). Zie ook Aanhangsel Handelingen nr. 380, Vergaderjaar 1997–1998 De aangelegenheid waar de door de leden Heeringa en Meijer gestelde vragen betrekking op hebben, is ook onderwerp van bespreking geweest in het overleg van de vaste Commissie voor Financiën uit de Tweede Kamer en de staatssecretaris van Financiën op 11 december 1997. Zoals toegezegd in dat overleg, wordt bij de beantwoording van de vragen ook ingegaan op de vragen die tijdens dat overleg gesteld zijn. Deze vragen hebben betrekking op de sanering van oude stortplaatsen (punt 4 en 6) en de studie die verricht zal worden naar de mogelijkheid rekening te houden met het nuttig toepassen van grond binnen een inrichting (punt 5b).">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van een schrijven van de gemeente Bergen op Zoom inzake de toepassing van belasting milieugrondslag op materiaalstromen op (gesloten) stortplaatsen? <voetnoot nummer="1"/>
      </vraag>
      <vraag nummer="2">Acht de belastinginspectie in het kader van de milieuheffing een stortplaats pas gesloten als bovenafdichting is aangebracht? </vraag>
      <vraag nummer="3">Leidt de opstelling van de belastingdienst tot een dreigende belastingheffing voor de provincie Noord-Brabant van f 140 000 000? </vraag>
      <vraag nummer="4">Stagneren op dit moment bodemsaneringen door geringe afzetmogelijkheden van de vrijkomende licht vervuilde grond? </vraag>
      <vraag nummer="5">Wordt overwogen: a. de «richtlijn dichten eindafdekking» aan te passen zodat de operationele stortplaatsen de hoeveelheid vrijgestelde hergebruik grond ter uitvoering van stabiliserende en infrastructurele werken in een realistisch percentage van de afvalstroom kunnen aanwenden; b. de toe te passen hergebruik grond voor infrastructurele werken in en annex aan de einddekking, inclusief de herprofilering ten gevolge van nazakkingen en de gasontrekkingslaag/steunlaag, volledig vrij stellen van milieuheffing; c. de voorgestelde wijzigingen of nadere richtlijnen in te laten gaan met terugwerkende kracht vanaf 1 januari 1995? </vraag>
      <vraag nummer="6">Indien deze suggesties niet worden overgenomen op welke wijze wilt u dan het belangrijke werk van bodemsanering zonder stagnaties laten voortzetten? </vraag>
      <noten afkomstig="vraag">
         <noot nummer="1">bijlage, gemakshalve onderhands aan de minister toegezonden</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Op grond van de Wet belastingen op milieugrondslag (Wbm) is belast de afgifte ter verwerking van afvalstoffen aan een inrichting. Onder inrichting wordt in dit verband verstaan elke door de mens bedrijfsmatig of in omvang alsof zij bedrijfsmatig was, ondernomen bedrijvigheid die binnen een zekere begrenzing pleegt te worden verricht, waarin afvalstoffen die van buiten die inrichting afkomstig zijn, worden verwerkt. Onder verwerken wordt ingevolge artikel 12 Wbm verstaan het verbranden van afvalstoffen dan wel het op of in de bodem brengen van afvalstoffen om deze daar te laten. Een inrichting kent verschillende fases (oprichting, exploitatie, afwerking, buiten bedrijfstelling). In de voor een inrichting op basis van de Wet milieubeheer afgegeven vergunning is bepaald, welke stoffen gedurende welke fase en onder welke voorwaarden mogen worden verwerkt. Voor de toepassing van de Wbm is niet van belang in welke fase de inrichting zich bevindt. Indien er sprake is van een inrichting zoals hiervoor omschreven en indien daaraan afvalstoffen worden afgegeven ter verwerking, dan is ter zake van die afgifte de afvalstoffenbelasting verschuldigd. Wel relevant is de vraag wat geacht kan worden tot de inrichting te behoren en wat niet. Deze vraag hebben houders van inrichtingen gesteld aan de belastingdienst tijdens (controle)bezoeken. Op die vraag heeft de belastingdienst in overleg met het Ministerie van Financiën en het Ministerie van VROM het standpunt ingenomen dat, voor de toepassing van de afvalstoffenbelasting, tot de inrichting behoort alles wat zich bevindt onder de buitenste folielaag die als bovenafdichting is of wordt aangebracht. Met andere woorden: deze folielaag wordt als de bovenbegrenzing van de inrichting gezien. Dat betekent dat alles wat op die folielaag wordt aangebracht voor de heffing van de afvalstoffenbelasting niet relevant is. </antwoord>
      <antwoord nummer="3">Toepassing van de wettelijke bepalingen brengt met zich mee dat afvalstoffen die ter verwerking aan een inrichting worden afgegeven, aan de afvalstoffenbelasting zijn onderworpen. Indien, zoals in de brief van 20 oktober 1997, nr. Ru/AB 277455 van de gemeente Bergen op Zoom staat vermeld, 4,8 miljoen ton aan «hergebruik grond» (dat wil zeggen van bodemsanering afkomstige grond) aan een inrichting ter eindverwijdering wordt afgegeven, is ter zake daarvan inderdaad ca. f 140 mln belasting verschuldigd. Wij merken hierbij op dat er voor van bodemsanering afkomstige grond verschillende aanwendingsmogelijkheden zijn. Veelal zal deze grond kunnen worden gebruikt voor toepassing in «werken», zoals het ophogen van terreinen (bijvoorbeeld voor gebruik als sportterrein) en het aanleggen van wallen (bijv. geluidswallen). Werken zijn buiten het bereik van de afvalstoffenbelasting gebracht, omdat aanwending in een werk als een vorm van hergebruik/nuttige toepassing wordt gezien. Indien derhalve de van bodemsanering afkomstige grond wordt aangeboden ter verwerking in een werk, is geen afvalstoffenbelasting verschuldigd. Voorts merken wij op dat, indien het gaat om zodanig verontreinigde grond dat die niet meer reinigbaar is tot een nuttig toepasbaar product (hetgeen moet blijken uit een verklaring van het Service Centrum Grondreiniging), er ter zake van de afgifte aan een inrichting evenmin afvalstoffenbelasting verschuldigd is, aangezien de afvalstoffenbelasting voor dergelijke verontreinigde grond in een vrijstelling voorziet. Ten slotte kan niet worden uitgesloten dat (een deel van) de bij bodemsaneringen vrijkomende grond zodanig gereinigd kan worden dat deze als schone grond kan worden verkocht. Nu uit de brief van de Gemeente Bergen op Zoom niet blijkt waar de genoemde hoeveelheden op zijn gebaseerd, op welke tijdsperiode de sanering betrekking heeft, of het reinigbare of niet-reinigbare grond betreft en of niet grote delen daarvan aangewend kunnen/zullen worden in een werk, is het ons niet mogelijk te komen tot een meer reële schatting van de mogelijke verschuldigde afvalstoffenbelasting. Naar onze mening zal dat bedrag echter belangrijk lager zijn dan het door de Gemeente Bergen op Zoom genoemde bedrag. </antwoord>
      <antwoord nummer="4 en 6">Wij hebben geen aanwijzing dat bodemsaneringen op dit moment stagneren door geringe afzetmogelijkheden voor de lichtverontreinigde grond. Vanuit de uitvoeringspraktijk hebben ons hierover geen signalen bereikt. In algemene zin kunnen wij hieraan toevoegen dat uit de in opdracht van het Ministerie van VROM in 1996 uitgevoerde studie «Verkenning van de omvang en de werking van de markt voor schone grond en categorie 1 grond» is gebleken dat de afzet van categorie 1 grond (licht verontreinigde grond) in de huidige markt niet als een probleem wordt ervaren en ook voor de toekomst, na het volledig in werking treden van het Bouwstoffenbesluit bodem- en oppervlaktewaterenbescherming, niet als een probleem wordt gezien. Extra maatregelen om bodemsaneringen te bevorderen zijn naar ons oordeel dan ook op dit moment niet geboden. Tijdens het overleg van de vaste Commissie voor Financiën heeft de heer Wessels de vraag gesteld of de sanering van oude stortplaatsen stagneert, doordat te weinig grond aan stortplaatsen wordt aangeboden. Bij het saneren van oude stortplaatsen geldt als landelijk beleid dat voor IBC-oplossingen wordt gekozen, dat wil zeggen isoleren, beheersen en controleren. Dit impliceert dat bij het saneren van oude stortplaatsen alleen in het kader van een bijzondere saneringsaanpak grond wordt toegevoegd. Er kan niet gesteld worden dat de sanering van oude stortplaatsen stagneert als gevolg van een te gering grondaanbod. 5a Een aanpassing van de «Richtlijn voor dichte eindafwerking op afval- en restopbergingen» is niet aan de orde. Deze richtlijn schrijft slechts voor op welke wijze een inrichting afgewerkt moet worden. Indien eventueel het treffen van een nadere regeling gewenst is op basis waarvan een bepaald gedeelte van ter verwerking aangeboden grond, die wordt aangewend voor infrastructurele voorzieningen, buiten de belastingheffing kan blijven (zie ons antwoord op vraag 5b), zal daartoe de Wbm moeten worden aangepast. 5b Zoals hiervoor vermeld, hebben wij geen signalen ontvangen dat op dit moment bodemsaneringen stagneren door geringe afzetmogelijkheden van de vrijkomende licht vervuilde grond. Wel hebben, zoals de Gemeente Bergen op Zoom ook aangeeft, houders van stortplaatsen er gewag van gemaakt dat zij oneerlijke concurrentie ondervinden doordat werken buiten het begrip inrichting zijn gehouden (zie het evaluatieverslag inzake de bepalingen van de grondwaterbelasting en de afvalstoffenbelasting, aan de Tweede Kamer toegezonden met de brief van 23 juni 1997, nr. WV97/437M). Als gevolg van het verschil in belastingheffing zou aan inrichtingen minder grond worden aangeboden. Het kabinet heeft in zijn reactie op dit evaluatieverslag (kamerstukken II 1997/1998, 25 600 IXB, nr. 7) aangegeven dat via een studie zal worden onderzocht of in de wet rekening kan worden gehouden met het nuttig toepassen van grond binnen de inrichting, waarbij onder meer budgettaire effecten en uitvoeringsaspecten in kaart moeten worden gebracht. Daarbij zal – zoals de heer Wessels heeft verzocht tijdens eerdergenoemd overleg met de vaste Commissie voor Financiën – worden aangegeven om welke hoeveelheden licht verontreinigde grond het dan naar verwachting gaat. De resultaten van de studie zullen naar verwachting in mei 1998 aan de Tweede Kamer kunnen worden meegedeeld. Aangezien een inrichting, anders dan een werk, op zich niet als een nuttige toepassing van afvalstoffen kan worden aangemerkt, moet ook met het begrip nuttige toepassing binnen een inrichting terughoudend worden omgegaan. Vandaar dat in meergenoemd evaluatieverslag wordt voorgesteld een eventueel te treffen regeling alleen betrekking te laten hebben op een bepaalde hoeveelheid grond die door de houder van een inrichting wordt gebruikt voor door de provinciale vergunningverlener voorgeschreven voorzieningen die absoluut noodzakelijk zijn om de inrichting als zodanig te laten functioneren. De nog te verrichten studie moet duidelijk maken of een dergelijke regeling mogelijk is. 5c Tijdens de parlementaire behandeling van het voorstel van de Wbm is dit punt aan de orde geweest. Op basis van de in 1994 bekende feiten en omstandigheden is toen geoordeeld dat alle aan een inrichting aangeboden afvalstoffen in de belastingheffing dienen te worden betrokken. Indien de in punt 5b bedoelde studie uitwijst dat een nadere regeling mogelijk en gewenst is, zal tevens het aspect van terugwerkende kracht worden bezien. </antwoord>
      <noten afkomstig="antwoord"/>
   </antwoorden>
</kvr>
