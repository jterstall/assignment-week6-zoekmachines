<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Justitie over vrijwillig terugkerende Irakezen en de nieuwe eisen die Turkije aan het laissez passer stelt. (Ingezonden 28 mei 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15995
</item>
         <item attribuut="Inhoud">Vragen naar aanleiding van berichten dat de Internationale Organisatie voor Migratie (IOM) niet meer in staat is om de terugkeer te organiseren naar Noord-Irak vanwege de nieuwe eisen die Turkije aan het laissez passer voor vrijwillig terugkerende Irakezen stelt (zie ook Aanhangsel Handelingen, nr. 1330, Vergaderjaar 2001-2002).</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Irak Vluchtelingen Vreemdelingen</item>
         <item attribuut="Vindplaats">Kamervragen met antwoord 2001-2002, nr. 1431, Tweede Kamer</item>
         <item attribuut="Vraagnr_bij_indiening">2010210650</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2002-07-18</item>
         <item attribuut="Datum_indiening">2002-05-28</item>
         <item attribuut="Document-id">KVR15995</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3037" allpagenumbers="3037 3038" vetnummer="2010210650" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15995" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1431" onderwerp="" indiendatum="2002-05-28">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="18 juli 2002), zie ook Aanhangsel Handelingen nr. 1330, vergaderjaar 2001–2002">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kunt u bevestigen dat de Internationale Organisatie voor Migratie (IOM) niet meer in staat is om de terugkeer te organiseren naar Noord-Irak vanwege de nieuwe eisen die Turkije aan het laissez passer voor vrijwillig terugkerende Irakezen stelt? <voetnoot nummer="1"/>
      </vraag>
      <vraag nummer="2">Bent u bereid een vertrekmoratorium in te stellen voor Noord-Irakezen en hun uitzetting op te schorten nu blijkt dat ook meewerkende asielzoekers uit deze gebieden niet terug kunnen naar Noord-Irak? </vraag>
      <vraag nummer="3">Bent u bereid ervoor zorg te dragen dat Noord-Irakezen in aanmerking komen voor opvang en andere voorzieningen zolang ze niet terug kunnen naar hun land? Zo neen, waarom niet? </vraag>
      <noten afkomstig="vraag">
         <noot nummer="1">Een kopie van de brief van de IOM van 23 mei 2002 gericht aan de advocate mevrouw mr G. Later is ondershands aan de staatssecretaris doorgezonden</noot>
      </noten>
   </vragen>
   <antwoorden aantal="3">
      <antwoord nummer="1">Neen, dit kan niet bevestigd worden. De IOM heeft in een brief van 28 mei 2002 aan mij aangegeven dat de Turkse overheid op 9 april 2002 te kennen heeft gegeven dat zij niet langer akkoord kon gaan met het laissez passer zoals dat door de Nederlandse overheid wordt afgegeven. Op 18 juni 2002 is evenwel met de Turkse autoriteiten overeengekomen om een beperkt aantal Noord-Irakezen dat vrijwillig wil terugkeren, met behulp van de IOM, ook daadwerkelijk in de gelegenheid te stellen om via Turks grondgebied terug te laten keren. Het betreft in dit geval een groep van 18 personen die op het moment van bovengenoemde kennisgeving van de Turkse autoriteiten beschikten over de benodigde reisdocumenten en voldeden aan de criteria om door IOM geassisteerd te worden bij hun terugkeer. Inmiddels is reeds één van hen daadwerkelijk vertrokken. Voor Noord-Irakezen die in de nabije toekomst aangeven vrijwillig naar Irak terug te willen keren, wordt thans door het ministerie van Buitenlandse Zaken en de IND, in nauw overleg met het Agentschap Basisadministratie Persoonsgegevens en Reisdocumenten van het ministerie van Binnenlandse Zaken en Koninkrijksrelaties, gewerkt aan de ontwikkeling van een alternatief reis- en/of terugkeerdocument. Hiermee is evenwel niet gesteld dat de IOM voor de Noord-Irakezen die in de toekomst aangeven terug te willen keren naar Noord-Irak niet in staat zou zijn terugkeer naar Noord-Irak te organiseren. Zo heeft IOM op 18 juni 2002 per brief aan de gemeente Leidschendam aangegeven dat aanvragen voor terugkeer naar Noord-Irak nog steeds in behandeling genomen worden. </antwoord>
      <antwoord nummer="2">Neen, ik ben niet bereid een vertrekmoratorium in te stellen voor Noord-Irakezen, nu problemen die zich bij de terugkeer van Noord-Irakezen mogelijk voordoen van «technische» aard zijn. Op dit moment wordt, hierbij verwijzend naar mijn antwoord op de voorgaande vraag, gewerkt aan de ontwikkeling van een alternatief reisdocument om dit probleem op te lossen. Ten overvloede deel ik u nog mede dat mijn brief van 21 mei 2002 slechts betrekking heeft op een besluitmoratorium voor asielzoekers uit Centraal-Irak. De instelling van het vertrekmoratorium is gelegen in het feit dat de Noord-Iraakse autoriteiten hebben aangegeven geen Centraal-Irakezen meer toe te laten tot Noord-Irak. Het vertrekmoratorium ziet niet op Iraakse asielzoekers die afkomstig zijn uit Noord-Irak. Ook overigens bestaat gezien de huidige omstandigheden geen aanleiding een vertrekmoratorium in te stellen voor Noord-Irakezen. De afdoening van deze zaken blijft dan ook ongewijzigd. </antwoord>
      <antwoord nummer="3">Onder verwijzing naar mijn antwoord op de voorgaande vraag ben ik niet bereid uit Noord-Irak afkomstige personen aan te merken voor opvang en andere voorzieningen. Evenwel kunnen in voorkomende gevallen Noord-Irakezen die voldoen aan alle criteria om door IOM geassisteerd te worden bij terugkeer maar wier vertrek om technische redenen is opgeschort, in aanmerking komen voor een door IOM aangeboden extra vertrekfaciliteit inhoudende dat hen een aantal overnachtingen wordt aangeboden totdat hun vertrek daadwerkelijk geëffectueerd kan worden. </antwoord>
      <noten afkomstig="antwoord"/>
   </antwoorden>
</kvr>
