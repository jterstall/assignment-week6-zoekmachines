<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Zuijlen (PvdA) over de Concertzender. (Ingezonden 5 maart 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6664
</item>
         <item attribuut="Rubriek">Communicatie, media en informatievoorziening (Omroepen) Communicatie, media en informatievoorziening (Radio en televisie)</item>
         <item attribuut="Trefwoorden">Muziek Omroepen Radio</item>
         <item attribuut="Vindplaats">Kamervragen met antwoord 1997-1998, nr. 847, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="PvdA">Van Zuijlen</persoon>
         </item>
         <item attribuut="Datum_reaktie">1998-03-09</item>
         <item attribuut="Datum_indiening">1998-03-05</item>
         <item attribuut="Document-id">KVR6664</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1735" allpagenumbers="1735 1736" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6664" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="847" onderwerp="" indiendatum="1998-03-5">
         <vrager partij="PvdA" oorsprong="parlement">Van Zuijlen</vrager>
         <vraagt-aan/>
      </vraagdata>
      <antwoorddata antwoorddatum="1998-03-9">
         <antwoorder functie="staatssecretaris" ministerie="Onderwijs, Cultuur en Wetenschappen">Nuis</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht, uit de Volkskrant, waarin staat dat de Concertzender een publieke omroep wordt? Klopt dit bericht? <voetnoot nummer="1"/>
      </vraag>
      <vraag nummer="2">Heeft de VPRO geen toestemming gekregen om de Concertzender te steunen omdat het zou gaan om een verboden nevenactiviteit? Waarom gelden dezelfde regels voor de NOS? </vraag>
      <vraag nummer="3">Als er geen sprake is van een nevenactiviteit, hoe past het dan binnen de wettelijke taak van de NOS om een commercieel station over te nemen? </vraag>
      <vraag nummer="4">Bent u van oordeel dat hier concurrentievervalsing optreedt ten opzichte van andere commerciële klassieke zenders (Rapport Cohen)? </vraag>
      <vraag nummer="5">Betekent een en ander een vrijbrief voor de NOS om bijvoorbeeld ter versterking van Radio 3 KinkFM over te nemen? </vraag>
      <noten afkomstig="vraag">
         <noot nummer="1" datum="1998-03-3" bron="Volkskrant">Volkskrant, 3 maart 1998</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="1">Ik ken het bericht, maar het behoeft enige correctie: de activiteiten van de Concertzender worden voortgezet als nevenactiviteit van de gezamenlijke publieke omroep. In de afgelopen jaren is duidelijk geworden dat de Concertzender op commerciële basis niet kan bestaan. Een voorstel mijnerzijds om extra private middelen te «matchen» bleek geen soulaas te bieden. Gezien het belang dat wordt gehecht aan voortzetting van dit specifieke muziekaanbod heb ik onderzocht welke mogelijkheden er zijn om de zender als onderdeel van het publieke omroepbestel in Nederland te continueren. Ik wijs in dit verband op de beantwoording van eerdere vragen betreffende de Concertzender: vragen van de leden De Koning en Roethof <voetnoot nummer="1"/>. In overleg met de raad van bestuur van de NOS en het Commissariaat voor de Media is voor deze oplossing gekozen. Deze nevenactiviteit krijgt een looptijd van twee jaar. In die periode zal worden bezien welke verdere ontwikkeling wenselijk is en – afhankelijk daarvan – hoe een meer definitieve financiering tot stand kan worden gebracht. Het Commissariaat is van oordeel dat de beoogde oplossing niet strijdig is met het regime voor nevenactiviteiten, zoals neergelegd in de Mediawet (artikel 57a). Dit laat uiteraard onverlet dat het Commissariaat gedurende de periode van twee jaar zal blijven toezien op naleving van dit nevenactiviteitenregime. </antwoord>
      <antwoord nummer="2">Het Commissariaat voor de Media heeft de VPRO laten weten dat financiering van commerciële omroepactiviteiten, ook die van de Concertzender, niet is toegestaan. Het feit dat de VPRO deze steun verleent uit haar verenigingsmiddelen doet daar niet aan af. Voor de NOS geldt uiteraard hetzelfde verbod: ook de NOS mag geen financiële steun verlenen aan een commerciële omroep. Voortzetting van de Concertzender als nevenactiviteit van de gezamenlijke publieke omroep brengt dan ook met zich mee dat de Concertzender zijn commerciële status opgeeft. </antwoord>
      <antwoord nummer="3">Deze vraag is met het voorafgaande beantwoord. </antwoord>
      <antwoord nummer="4">Ik ben van mening dat van concurrentievervalsing geen sprake is. Een van de criteria in het nevenactiviteitenregime luidt, dat het verrichten van die nevenactiviteit niet leidt of kan leiden tot concurrentievervalsing ten opzichte van andere aanbieders van dezelfde of vergelijkbare goederen of diensten (art. 57a, eerste lid onder c). Hiervoor werd reeds gewezen op het oordeel van het Commissariaat over deze beoogde nevenactiviteit en op het feit dat het Commissariaat op naleving van een en ander zal blijven toezien. </antwoord>
      <antwoord nummer="5">Neen. Zoals uit de voorafgaande beantwoording blijkt, is hier sprake van een zorgvuldig afwegingsproces. Daarbij is overwogen dat het van groot cultureel belang is om het specifieke muziekaanbod van de Concertzender in stand te houden. Dat aanbod heeft een ander karakter dan het aanbod van bij voorbeeld Radio 4 of Classic FM. Vandaar dat in het financieringsarrangement een bijdrage vanuit de kunstenbegroting is opgenomen. Tegelijkertijd is de afgelopen jaren gebleken dat een dergelijk aanbod niet op commerciële basis kan bestaan. Het is dus een inhoudelijke afweging geweest die heeft gevoerd tot de thans beoogde oplossing. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="802">Aanhangsel Handelingen, nr. 802, Vergaderjaar 1997–1998.</noot>
      </noten>
   </antwoorden>
</kvr>
