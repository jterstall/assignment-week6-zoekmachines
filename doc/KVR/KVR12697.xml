<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rietkerk en Schreijer-Pierik (beiden CDA) aan de staatssecretaris van Landbouw, Natuurbeheer en Visserij over de toegezegde subsidie voor rietsnijders. (Ingezonden 23 augustus 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12697
</item>
         <item attribuut="Inhoud">Vragen over een ontstane 'impasse' bij het aanvragen van subsidie voor rietsnijders voor rietbeheer in met name Noordwest-Overijssel en Nieuwkoop-Noorden.</item>
         <item attribuut="Rubriek">Natuur (Natuurmonumenten)</item>
         <item attribuut="Trefwoorden">Natuurbescherming</item>
         <item attribuut="Vindplaats">Kamervragen met antwoord 2000-2001, nr. 323, Tweede Kamer</item>
         <item attribuut="Vraagnr_bij_indiening">2990014940</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Rietkerk</persoon>
            <persoon partij="CDA">Schreijer-Pierik</persoon>
         </item>
         <item attribuut="Datum_reaktie">2000-11-28</item>
         <item attribuut="Datum_indiening">2000-08-23</item>
         <item attribuut="Document-id">KVR12697</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="669" allpagenumbers="669 670" vetnummer="2990014940" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12697" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="323" onderwerp="" indiendatum="2000-08-23">
         <vrager partij="CDA" oorsprong="parlement">Rietkerk</vrager>
         <vrager partij="CDA" oorsprong="parlement">Schreijer-Pierik</vrager>
         <vraagt-aan>de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2000-11-28">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Bent u op de hoogte van de impasse bij het aanvragen van een subsidie door de rietsnijders voor rietbeheer in met name Noordwest-Overijssel en Nieuwkoop/Noorden? Zo ja, hoe beoordeelt u deze impasse? </vraag>
      <vraag nummer="2">Is het waar dat bij de subsidieaanvraag van een particuliere pachter door de grondeigenaar ingestemd moet worden? Zo ja, is deze voorwaarde in overleg met onder andere de rietsnijders opgenomen en bent u op de hoogte van het feit dat Natuurmonumenten en Staatsbosbeheer als grondeigenaren vooralsnog weigeren in te stemmen met de aanvragen van de rietsnijders, die totaal f 700 000–f 800 000 kunnen betreffen? Zo ja, wat vindt u van deze opstelling? </vraag>
      <vraag nummer="3">Deelt u de mening dat er zo spoedig mogelijk een oplossing moet komen voor de ontstane situatie? Bent u bereid u in te zetten voor de rietsnijders richting Natuurmonumenten en Staatsbosbeheer, zodat de rietsnijders de hun toekomende subsidies zo snel mogelijk krijgen? Zo ja, op welke wijze gaat u dit voor 1 september (uiterste datum voor aanvraag subsidie) doen? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1 en 2">Op grond van artikel 20, lid 6, van de Subsidieregeling natuurbeheer 2000 dient een subsidieaanvraag van een pachter van (in dit geval) een rietperceel vergezeld te gaan van een verklaring van geen bezwaar van de verpachter. Deze bepaling is opgenomen om het overleg tussen pachter en verpachter te stimuleren, en zo mede te bevorderen dat het door de pachter uit te voeren beheer in overeenstemming is met de beheersdoelen. Het is overigens niet zo dat de terreinbeherende organisaties verplicht zijn om de verklaring van geen bezwaar af te geven. Over deze algemene voorwaarde, die voor alle pachters geldt, is overleg gevoerd met de grote maatschappelijke organisaties. Een aparte vertegenwoordiging van de rietsnijders is hierbij niet betrokken geweest. De «impasse», waarover in de vragen gesproken wordt, heeft betrekking op het niet verlenen van de verklaring van geen bezwaar door de grote beheerders in noordwest Overijssel (Staatsbosbeheer in de Weerribben, de Vereniging Natuurmonumenten in de Wieden) en Nieuwkoop/Noorden (de Vereniging Natuurmonumenten), en het niet (tijdig) op gang komen van overleg daarover tussen de bij de pacht betrokken partijen. Uit ingewonnen informatie is mij hierover het volgende gebleken. Beide beheerders hebben zich eerst intern moeten beraden over de beheerstechnische en financiële gevolgen van de nieuwe Subsidieregeling natuurbeheer 2000 voor bestaande en nieuw aan te gane pachtovereenkomsten. Dit is de reden dat het afgeven van verklaringen van geen bezwaar (nog) niet of pas recent heeft plaatsgevonden. Voor de verschillende gebieden is de situatie thans als volgt: – de Vereniging Natuurmonumenten geeft voor haar terreinen in noordwest Overijssel thans de verklaringen af; voor haar terreinen in Nieuwkoop/Noorden zijn zeer recent de onderhandelingen met de rietsnijders afgerond en is overeenstemming bereikt over de voorwaarden waaronder de verklaringen van geen bezwaar worden afgegeven. – Staatsbosbeheer zal op korte termijn overleggen met de rietsnijders van de Weerribben over de situatie, en zich op basis van dit overleg beraden over de te nemen stappen. Van een impasse is mijns inziens geen sprake, omdat overeenstemming is bereikt of binnenkort overleg wordt gevoerd. Voorts is het van belang om te constateren dat de belangen van de rietsnijders en de beheerders deels parallel lopen, omdat beide partijen er belang bij hebben dat de betreffende percelen gemaaid worden, terwijl de beheerders dat niet of nauwelijks in eigen beheer doen. </antwoord>
      <antwoord nummer="3">Ik beschouw het als mijn taak om de betrokken partijen waar nodig te informeren over de consequenties die de nieuwe Subsidieregeling natuurbeheer 2000 voor hen kan hebben. Het is vervolgens de taak van de beheerders en rietsnijders zelf om tot overeenstemming te komen over de financiën en het te voeren beheer (beheersvorm en beheerslocatie). Ik ga ervan uit dat het in het belang van zowel de beheerders als de rietsnijders is om te komen tot afspraken over continuering van het maaibeheer op de daarvoor in aanmerking komende percelen. Uit ingewonnen informatie is mij gebleken dat de subsidieaanvragen, waarvoor de verklaring van geen bezwaar nodig is, vrijwel allemaal betrekking hebben op het komende maaiseizoen (winter 2000–2001). De datum van 1 september is daarvoor niet relevant, aangezien er geen einddatum voor het indienen van subsidieaanvragen is vastgesteld. Tenslotte wil ik opmerken, dat er geen sprake is van aan de rietsnijders «toegezegde» of «toekomende» subsidies, zoals in de aanhef en vraag 3 is vermeld. </antwoord>
      <noten afkomstig="antwoord"/>
   </antwoorden>
</kvr>
