<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de staatssecretaris van Justitie over een uitgezette Tamil. (Ingezonden 16 september 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8177
</item>
         <item attribuut="Inhoud">Vragen betreffende lot van een uitgezette Tamil op Sri Lanka.</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 1998-1999, nr. 324, Tweede Kamer</item>
         <item attribuut="Vraagnr_bij_indiening">2989900280</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">1998-11-13</item>
         <item attribuut="Datum_indiening">1998-09-16</item>
         <item attribuut="Document-id">KVR8177</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="659" allpagenumbers="659 660" vetnummer="2989900280" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8177" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="324" onderwerp="" indiendatum="1998-09-16">
         <vrager partij="GroenLinks" oorsprong="parlement">Halsema</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="13 november 1998); zie ook Aanhangsel Handelingen nr. 184, vergaderjaar 1998–1999">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het u bekend dat de Tamil Jeyawel die op 24 februari is teruggestuurd naar Sri Lanka, sinds 15 juli gevangen zit zonder officiële aanklacht en dat zijn rechtszaak al vier keer is uitgesteld? <voetnoot nummer="1"/>Is het bericht waar dat hij slechts eenmaal is bezocht (op aandrang van de Sri Lanka Werkgroep in Nederland) door een medewerker van de ambassade? Op welke wijze heeft de ambassade de belangen van Jeyawel behartigd? </vraag>
      <vraag nummer="2">Acht u het feit dat Jeyawel met 220 andere gedetineerden in een ruimte van 55 vierkante meter moet verblijven, met slechts één uur stromend water, verantwoord? Zo neen, welke rol kan en gaat de Nederlandse ambassade spelen om hierin verandering aan te brengen? Indien deze rol slechts zeer beperkt kan zijn, acht u het terugsturen van uitgeprocedeerde Tamils, gezien het risico van detentie onder barre omstandigheden en zonder rechtswaarborgen dan nog langer verantwoord? </vraag>
      <vraag nummer="3" voetnoot="2">Hoe verhouden de omstandigheden waarin Jeyawel zich bevindt, zich met uw brief aan de Tweede Kamer van 23 juni 1998 <voetnoot nummer="2"/>, waarin u bericht dat teruggestuurde Tamils slechts zeer kort worden vastgehouden voor een antecedentenonderzoek en dat zij allen goed worden behandeld? </vraag>
      <vraag nummer="4">Bent u ervan op de hoogte dat Jeyawel verdacht zou worden van fondsenwerving in Nederland voor de verzetsbeweging van de Tamil Tijgers? Deelt u de mening dat, indien deze verdenking juist zou zijn, deze beschuldiging ernstige consequenties voor Jeyawel en voor andere teruggestuurde Tamils kan hebben? Bent u bereid om onderzoek te doen naar de achtergrond en mogelijke gevolgen van deze beschuldiging? </vraag>
      <vraag nummer="5">Wat is uw reactie op de brief van Amnesty International van 4 september jl., waarin deze organisatie haar bezorgdheid uit over het lot van teruggestuurde Tamils in Sri Lanka? Bent u bereid uw standpunt te herzien met betrekking tot het terugsturen van uitgeprocedeerde Tamils naar Sri Lanka? Zo neen, waarom niet? </vraag>
      <noten afkomstig="vraag">
         <noot nummer="1" datum="1998-09-12" bron="Algemeen Dagblad">Algemeen Dagblad, 12 september 1998</noot>
         <noot nummer="2" documenttype="Kamerstuk" kamerstuk-id="19 637" documentnummer="356">Kamerstuk 19 637, nr. 356</noot>
      </noten>
   </vragen>
   <antwoorden aantal="5">
      <antwoord nummer="1">Jeyowel Edirimannasingham werd in de nacht van 16 op 17 juli in zijn pension in Colombo gearresteerd en zit sindsdien vast. Op 25 juli 1998 werd hij voor de politierechter (Magistrate) geleid die besloot tot voortzetting van de detentie voor nader onderzoek. Hij werd daarna overgebracht naar de Colombo Remand Prison. Volgens zijn advocaat in Colombo is er geen officiële aanklacht tegen hem ingediend, maar zou hij naar mededeling van de politie worden verdacht van het inzamelen van geld voor de LTTE. Sinds zijn arrestatie dient betrokkene regelmatig voor de politierechter te verschijnen. Volgens de in Sri Lanka geldende procedures kan die rechter daarbij in een zaak een beslissing nemen, of besluiten de detentie te verlengen. Tot nu toe besloot de rechter steeds tot verlenging. Dit was ook het geval tijdens de zitting van de politierechter van 12 oktober jl. die door een medewerker van de ambassade werd bijgewoond. De rechter besloot op 9 november jl. opnieuw tot verlenging van de voorlopige hechtenis. Betrokkene is inmiddels tweemaal door een medewerker van de ambassade bezocht, voor de eerste keer op 20 juli 1998, en opnieuw op 6 oktober 1998. </antwoord>
      <antwoord nummer="2">De beschreven omstandigheden gelden voor de nacht. Overdag verblijven de gevangenen buiten. Deze detentie-omstandigheden zijn weliswaar niet vergelijkbaar met in Nederland, maar wijken niet af van wat in Sri Lanka gebruikelijk is. Er is derhalve naar ons oordeel geen aanleiding terzake formele stappen te ondernemen jegens de autoriteiten van Sri Lanka. Deze omstandigheden zijn niet van dien aard dat alleen al om die reden aanleiding zou bestaan de terugkeer van afgewezen Tamil asielzoekers te heroverwegen. </antwoord>
      <antwoord nummer="3">De passages in de brief van Justitie betreffen de destijds geldende procedures op het vliegveld, die inmiddels (op 17 juni 1998) weer werden afgeschaft. De detentie van Jeyowel vindt daarentegen plaats op grond van verdenking van overtreding van de noodwetgeving (Emergency Regulations), die detentie mogelijk maakt tot 3 maanden of langer, met een maximum van één jaar. </antwoord>
      <antwoord nummer="4">De advocaat van Jeyowel Edirimannasingham bevestigde dat hij door de politie verdacht wordt van fondswerving in het buitenland. Er is evenwel nog geen formele aanklacht tegen hem ingediend. Verdachten van fondsenwerving in het buitenland voor de LTTE kunnen niet worden vervolgd in Sri Lanka, daar dit in strijd is met het territorialiteitsbeginsel. Inmiddels is van de zijde van de openbare aanklager vernomen dat het dossier van betrokkene bij de politie zal worden opgevraagd. Indien zou blijken dat fondsenwerving de enige aanklacht tegen betrokkene is, dan zal zijn zaak worden geseponeerd. </antwoord>
      <antwoord nummer="5" voetnoot="1 2 3">Sinds de totstandkoming van de terugkeerregeling met Sri Lanka op 24 oktober 1997 zijn 25 Tamils naar Sri Lanka verwijderd. Van deze 25 terugkeerders hebben er tot op heden drie problemen van grotere of kleinere omvang ondervonden. Het gaat hier in de eerste plaats om de heer Johnson Balendran Thambipllai <voetnoot nummer="1"/>. De beide anderen, betrokkene zelf, en de gelijktijdig met hem naar Sri Lanka teruggekeerde Manickam, werden op 21 maart 1998 voor verhoor meegenomen en na 48 uur weer werd vrijgelaten. Het risico voor uit Westerse landen teruggekeerde Tamils om in Colombo voor een dergelijke onderzoek aangehouden en ondervraagd te worden is in beginsel niet groter dan voor die Tamils die uit het Noorden en Oosten van het land naar Colombo komen. Er is derhalve geen reden om terug te komen op het standpunt dat uitgeprocedeerde Tamils naar hun land kunnen terugkeren. Zoals eerder door mijn ambtsvoorganger aangegeven, worden ook door andere Westerse landen Tamils verwijderd <voetnoot nummer="2"/>. Ook de Nederlandse rechter is blijkens een recente uitspraak van oordeel dat het risico van arrestatie en/of detentie en/of marteling in Sri Lanka niet zodanig is dat gedwongen verwijdering van afgewezen Sri Lankaanse asielzoekers behorende tot de Tamil-bevolkingsgroep, naar dat land van bijzondere hardheid zou getuigen <voetnoot nummer="3"/>. Voorbereidingen voor terugkeeractiviteiten zijn inmiddels in gang gezet. </antwoord>
      <noten afkomstig="antwoord">
         <noot nummer="1" documenttype="Kamervragen">Aanhangsel Handelingen, nrs. 451 en 929, vergaderjaar 1997–1998.</noot>
         <noot nummer="2" documenttype="Kamerstuk" kamerstuk-id="19 637" documentnummer="343">Kamerstuk 19 637, nr. 343</noot>
         <noot nummer="3">Zie de uitspraak van de Arrondissementsrechtbank te ’s-Gravenhage zittinghoudende te Haarlem van 9 oktober 1998 (Awb 98/125), ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
