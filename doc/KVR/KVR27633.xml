<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Justitie over het vertonen van seks met dieren op internet. (Ingezonden 6 februari 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27633
</item>
         <item attribuut="Inhoud">Vragen over de mogelijkheden van vervolging van degene die betrokken zijn bij het produceren, verspreiden of bezitten van dierenporno.</item>
         <item attribuut="Rubriek">Communicatie, media en informatievoorziening (Netwerken) Natuur (Dierenbescherming) Strafrecht en strafprocesrecht (Misdrijven)</item>
         <item attribuut="Trefwoorden">Dierenbescherming Internet Zedendelicten</item>
         <item attribuut="Vindplaats">Kamervragen met antwoord 2006-2007, nr. 1088, Tweede Kamer</item>
         <item attribuut="Vraagnr_bij_indiening">2060707230</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2007-03-27</item>
         <item attribuut="Datum_indiening">2007-02-06</item>
         <item attribuut="Document-id">KVR27633</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2309" allpagenumbers="2309 2310" vetnummer="2060707230" code="0607tkkvr1088" lopendefooter="Tweede Kamer, vergaderjaar 2006–2007, Aanhangsel" filenaam="KVR27633" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1088" onderwerp="" indiendatum="2007-02-6">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="27 maart 2007), zie ook Aanhangsel Handelingen nr. 893, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Deelt u de mening dat bestialiteit weerzinwekkend is? Bent u bereid om het hebben van seks met dieren, het verspreiden van beeldmateriaal van dierenporno, het bezitten van dierenporno enz. strafrechtelijk vervolgbaar te stellen? </vraag>
      <vraag nummer="2">Is het u bekend dat op internet veel (Nederlandstalige) sites staan die al dan niet tegen betaling beeldmateriaal van allerhande dierenpornografie aanbieden? Deelt u de mening dat deze vorm van misbruik van dieren verboden zou moeten worden? </vraag>
      <vraag nummer="3" voetnoot="1 2">Herinnert u zich uw schrijven van 18 november 2004 <voetnoot nummer="1"/>waarin u de bestaande mogelijkheden uiteenzet om strafrechtelijk op te treden tegen bestialiteiten? Herinnert u zich voorts uw antwoorden op Kamervragen van 1 augustus 2006 <voetnoot nummer="2"/>waarin u aangeeft dat artikel 239 Sr. niet het verspreiden van onzedelijk beeldmateriaal als zodanig (via internet) strafbaar stelt, maar dat de producent of verspreider van afbeeldingen van strafbare bestialiteit in bepaalde gevallen als medepleger of uitlokker daarvan dan wel als heler, indien de afbeeldingen zijn vastgelegd op gegevensbestanden, strafrechtelijk zou kunnen worden vervolgd? Wanneer wordt iemand in dezen gezien als medepleger, uitlokker dan wel heler? Is bijvoorbeeld degene die zijn dieren beschikbaar stelt wegens medeplichtigheid vervolgbaar? Is de cameraman of -vrouw of de eigenaar van de studio wegens medeplichtigheid vervolgbaar? Is het model dat seks heeft met dieren en met beeldmateriaal of met gegevensbestanden wordt getoond, strafbaar? Is het waar dat er geen zaken bekend zijn van mensen die op basis van medeplichtigheid of uitlokking dan wel heling vervolgd of veroordeeld zijn? </vraag>
      <vraag nummer="4">Is de Webmaster dan wel het bedrijf dat verantwoordelijk is voor de inhoud van de website waarop dierenporno te zien is, strafrechtelijk vervolgbaar? Zo neen, bent u bereid hiertoe maatregelen te nemen? Is het waar dat het plaatsen van beelden van dierenporno op internet niet strafbaar is, terwijl degene die deze beelden opslaat op een gegevensbestand onder bepaalde omstandigheden wel vervolgbaar is? Vindt u dit virtuele onderscheid wenselijk? Weet u dat er verschillende landen zijn die het verspreiden en bezitten van dierenporno al strafbaar hebben gesteld? Deelt u de mening dat het wenselijk is ook het verspreiden van dierenpornografie per internet strafrechtelijk vervolgbaar te maken? Zo neen, vindt u het wenselijk dat dergelijke beelden verspreid worden? </vraag>
      <vraag nummer="5">Herinnert u zich uw antwoord op Kamervragen, waarin u mededeelt dat wanneer op internet weerzinwekkende beelden worden aangetroffen, aan de provider verzocht kan worden om de site waarop deze beelden staan te verwijderen maar dat deze daartoe echter niet verplicht is? Hoe vaak hebben webmasters of beheerders in de afgelopen 5 jaar een verzoek ontvangen om dierenporno te verwijderen van hun sites? Wat waren daarvan de resultaten? Heeft bijvoorbeeld de Webmaster of beheerder van de dierenpornowebsite http://dierenporno.favos.nl/ al een dergelijk verzoek gehad? Zo ja, wat was daarop de reactie? Zo neen, waarom niet? Bent u bereid dit alsnog te laten doen? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="28 286" documentnummer="23">Kamerstuk 28 286, nr. 23</noot>
         <noot nummer="2" documenttype="Kamervragen" documentnummer="4" documentjaargang="2006-2007">Aanhangsel Handelingen, nr. 4, vergaderjaar 2006–2007.</noot>
      </noten>
   </vragen>
   <antwoorden aantal="4">
      <antwoord nummer="1 en 2">Ik onderschrijf de opvatting dat bestialiteit zo stuitend is dat moet worden gezocht naar mogelijkheden om effectief op te treden. In het coalitieakkoord is neergelegd dat de inzet is om te komen tot een verdere verbetering van het dierenwelzijn. Voorts is aangekondigd dat de strafmaat voor dierenmishandelaars zal worden verhoogd en een verbod op het houden van dieren mogelijk zal worden gemaakt. In lijn met dit akkoord ben ik voornemens te bezien of, en zo ja, hoe het plegen van bestialiteit en het bezitten en verspreiden van beeldmateriaal van dierenporno, al dan niet via internet, strafbaar kan worden gesteld. Ik zal de Kamer daarover nader berichten. </antwoord>
      <antwoord nummer="3">Het verrichten van seksuele handelingen bij dieren is op grond van artikel 36 van de Gezondheids- en welzijnswet voor dieren (GWWD) slechts strafbaar indien daardoor pijn of letsel bij het dier wordt veroorzaakt dan wel de gezondheid of welzijn van het dier is benadeeld. Van strafbaarheid op grond van artikel 350, tweede lid, van het Wetboek van Strafrecht (Sr) kan sprake zijn indien door de seksuele handelingen een dier dat aan een ander dan de pleger toebehoort opzettelijk gedood, beschadigd, onbruikbaar of weggemaakt wordt. Deze artikelen veronderstellen schade voor het dier. Ook iemand die zijn dier beschikbaar stelt voor het plegen van seksuele handelingen die aantoonbare schade voor het dier als gevolg hebben, kan onder omstandigheden op grond van artikel 47 of 48 van het Wetboek van Strafrecht strafbaar deelnemen aan overtreding van artikel 36 van de GWWD. Dit geldt eveneens ten aanzien van degene die als zodanig aan te merken seksuele handelingen ten aanzien van dieren filmt of deze laat plaatsvinden in zijn of haar opnamestudio. Het aantreffen van een opname of afbeelding die leidt tot de verdenking van overtreding van artikel 36 GWWD kan bij voldoende opsporingsindicatie reden zijn om een opsporingonderzoek in te stellen teneinde zo mogelijk vervolging jegens de overtreders, waaronder het model dat seks heeft met dieren, in te stellen. Het bedrijfsprocessensysteem van het Openbaar Ministerie, COMPAS, maakt het niet mogelijk aan te geven hoeveel mensen op basis van medeplichtigheid of uitlokking dan wel heling vervolgd of veroordeeld zijn. Dit vanwege het feit dat in dat systeem niet apart wordt geregistreerd dat seksuele handelingen ten grondslag liggen aan een veroordeling voor artikel 36 GWWD, 350 Sr of 239 Sr. </antwoord>
      <antwoord nummer="4">Zie het antwoord op vraag 1 en 2. In aanvulling daarop merk ik nog het volgende op. Het op internet verspreiden van een pornografische afbeelding als hier bedoeld levert thans in zijn algemeenheid geen strafbaar feit op. Het downloaden van dergelijke afbeeldingen van internet en het opslaan van die afbeelding op een gegevensbestand zal in beginsel evenmin een strafbaar feit opleveren. Het bezit van een afbeelding van seks met dieren is immers niet apart strafbaar gesteld zoals dat wel het geval is in artikel 240b Sr voor de in dat artikel bedoelde afbeeldingen. </antwoord>
      <antwoord nummer="5">Ja. Mijn ambtsvoorganger heeft u in antwoord op de door u op 1 augustus 2006 gestelde Kamervragen laten weten dat wanneer op internet weerzinwekkende beelden worden aangetroffen aan de de provider kan worden verzocht om de site waarop deze beelden staan, te verwijderen. Deze is daartoe echter niet verplicht. Het is niet bekend in hoeverre internetproviders in de afgelopen 5 jaar een verzoek hebben ontvangen om dierenporno te verwijderen van hun sites, omdat daarvan geen landelijke registratie wordt bijgehouden. De Webmaster of beheerder van de dierenpornowebsite http://dierenporno.favos.nl heeft geen verzoek gehad om deze site te verwijderen. Daaraan staat in de weg dat het verspreiden van beeldmateriaal van dierenporno via internet thans niet strafbaar is gesteld. </antwoord>
      <noten afkomstig="antwoord"/>
   </antwoorden>
</kvr>
