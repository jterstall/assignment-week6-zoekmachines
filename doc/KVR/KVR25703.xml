<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over uitspraken van de Vlaamse minister van mobiliteit. (Ingezonden 10 mei 2006); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25703
</item>
         <item attribuut="Inhoud">Vragen naar aanleiding van de uitspraak van de Vlaamse minister van mobiliteit dat het Nederlandse systeem van kilometerbeprijzing oneerlijk is, mede omdat er geen goed alternatief is, zoals openbaar vervoer dat overal komt.</item>
         <item attribuut="Rubriek">Belastingen (Motorrijtuigenbelasting) Verkeer, vervoer en waterstaat (Motorrijtuigen) Verkeer, vervoer en waterstaat (Openbaar vervoer)</item>
         <item attribuut="Trefwoorden">Bestemmingsheffingen Openbaar vervoer Verkeer</item>
         <item attribuut="Vindplaats">Kamervragen met antwoord 2005-2006, nr. 1556, Tweede Kamer</item>
         <item attribuut="Vraagnr_bij_indiening">2050613100</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2006-05-30</item>
         <item attribuut="Datum_indiening">2006-05-10</item>
         <item attribuut="Document-id">KVR25703</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3319" allpagenumbers="3319 3320 3321" vetnummer="2050613100" code="0506tkkvr1556" lopendefooter="Tweede Kamer, vergaderjaar 2005–2006, Aanhangsel" filenaam="KVR25703" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1556" onderwerp="" indiendatum="2006-05-10">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-05-30">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Wat is uw mening over de uitspraak van de Vlaamse minister van mobiliteit dat het Nederlandse systeem van kilometerbeprijzing oneerlijk is, mede omdat er geen goed alternatief is, zoals openbaar vervoer dat overal komt? <voetnoot nummer="1"/>
      </vraag>
      <vraag nummer="2">Bent u ervan op de hoogte dat het aantal autokilometers per Vlaming is gestagneerd en dat dit mogelijk komt door de enorme toename van het aanbod openbaar vervoer? Wat is uw mening hierover? Zou u willen overwegen dit ook in Nederland na te streven? Zo neen, waarom niet? </vraag>
      <vraag nummer="3">Deelt u de mening van uw Vlaamse collega dat de kostendekkingsgraad van het OV van minder groot belang is dan de sociale component en de duurzaamheid? Zo neen, waarom niet? </vraag>
      <vraag nummer="4">Wat is uw mening over de uitspraak van de Vlaamse minister dat de resultaten in Nederland van marktwerking in het openbaar vervoer benedenmaats zijn? </vraag>
      <vraag nummer="5">Bent u er van op de hoogte dat in de stad Hasselt ondanks het gratis busvervoer het gebruik van de fiets is toegenomen de laatste jaren? Wat is uw mening hierover? </vraag>
      <vraag nummer="6">Kunt u aangeven in hoeverre u denkt dat gratis openbaar vervoer zal leiden tot een afname van het fietsgebruik en in hoeverre tot een afname van het autogebruik? Zo ja, welke conclusie verbindt u hieraan? Zo neen, waarom niet? </vraag>
      <vraag nummer="7">Bent u bereid om samen met het bedrijfsleven te gaan werken aan een betere bereikbaarheid van bedrijven door goed openbaar vervoer en in ruil hiervoor de bedrijven OV-abonnementen aan hun werknemers aan te laten bieden? Zo ja, wat voor maatregelen gaat u nemen? Zo neen, waarom niet? </vraag>
      <vraag nummer="8">Wat is uw oordeel over de uitspraak van de Vlaamse minister dat Vlaanderen de laatste jaren meer politieke moed heeft gehad dan Nederland en dat Nederland maar eens bij Vlaanderen moet komen kijken? </vraag>
      <vraag nummer="9">Bent u bereid het Vlaamse voorbeeld uitgebreid in kaart te brengen en de mogelijke consequenties van dit beleid in Nederland te schetsen? Zo ja, wanneer verwacht u met deze resultaten te komen? Zo neen, waarom niet? </vraag>
      <noten afkomstig="vraag">
         <noot nummer="1">Verkeerskunde, nummer 4. Mei 2006</noot>
      </noten>
   </vragen>
   <antwoorden aantal="9">
      <antwoord nummer="1">Ik vind dat een onjuiste stelling. Wij gaan toe naar een systeem waarbij de gebruiker betaalt voor het gebruik. Nu betaalt de weggebruiker vaste bedragen voor de auto, ongeacht of hij veel of weinig rijdt. Dat is wel mooi voor iemand die veel rijdt, maar niet eerlijk voor de meeste weggebruikers. Maar ook voor de veelrijders, met name de zakelijke rijders en het vrachtvervoer is het een eerlijker systeem. Wellicht gaan zij straks meer betalen, maar daar krijgen zij dan ook reistijdwinst of minder voertuigverliesuren voor terug. En dat kost nu ook geld. Bovendien worden plaats, tijd en milieukenmerken meegewogen. Voor zover ik weet is dat in nog geen enkel ander Europees land ingevoerd en loopt Nederland daarmee voorop. Ook andere landen binnen Europa, waaronder het Verenigd Koninkrijk en Finland denken dat de kilometerprijs het systeem van de toekomst is. De precieze uitwerking van het systeem voor kilometerbeprijzing is er nog niet. Kern is echter dat de automobilisten niet méér gaan betalen, maar anders. Verder is mijn beleid dat het OV een aantrekkelijk, beschikbaar en betrouwbaar product levert om te zorgen dat steden bereikbaar blijven en mensen naar belangrijke voorzieningen kunnen komen. Wat voor soort OV dat is, hangt af van de regionale situatie en van de vraag: OV op maat. Treinen, bussen, trams, metro’s en light rail tussen en in stedelijke gebieden; (kleinere) bussen en maatwerkoplossingen als de regiotaxi in meer landelijke gebieden. Die regiotaxi stopt zelfs voor de deur. Ik vind dat, ook in vergelijking tot Vlaanderen, een goede en afgewogen lijn. Overigens concludeert het rapport «Benchmark ov Vlaanderen» (dat ik u op 17 mei 2006 heb toegestuurd) dat in de praktijk ook in Nederland veelal wordt voldaan aan de Vlaamse normen voor basismobiliteit. </antwoord>
      <antwoord nummer="2">Daar ben ik zeker van op de hoogte. Het rapport «Benchmark ov Vlaanderen» laat overigens zien dat het aantal autokilometers per inwoner in Vlaanderen nog steeds 10% hoger is dan in Nederland (10.251 respectievelijk 9.316 in 2004). Verder geeft het rapport aan dat een causale relatie tussen de groei van het OV en de afnemende groei van het autogebruik, niet kan worden aangetoond. Tenslotte moet worden opgemerkt dat Vlaanderen een forse achterstand ten opzichte van Nederland in zowel aanbod als gebruik van het OV heeft ingehaald. In de onlangs vastgestelde Nota Mobiliteit staat aangeven wat we in Nederland met het OV willen bereiken: het OV is er «voor een goede bereikbaarheid in en tussen stedelijke gebieden én in het meer landelijk gebied voor de bereikbaarheid van maatschappelijk belangrijke voorzieningen, zoals scholen, ziekenhuizen en winkelcentra.» Doel van het OV is dus niet om het autogebruik te verlagen. Wel willen we – waar mogelijk en zinvol – op filegevoelige trajecten het OV als een volwaardig alternatief. Uiteraard moet ook de inzet van algemene middelen, het belastinggeld dat wij met z’n allen opbrengen, in de gaten worden gehouden. </antwoord>
      <antwoord nummer="3">Die mening deel ik. Daarom is kostendekking ook geen doel op zich meer, en is het «voorzien in maatschappelijke participatie en bereikbaarheid van maatschappelijke voorzieningen» in de Nota Mobiliteit expliciet genoemd als publiek belang van het openbaar vervoer. Duurzaamheid is een eis die we aan het systeem stellen, denk aan de bussen met roetfilters of op gas. Maar duurzaamheid betekent ook dat we het kwantitatieve gebruik van OV in de gaten moeten houden: (nagenoeg) lege bussen belasten onnodig het milieu en vergen onnodig energie. Een bus met zes passagiers is echt meer belastend voor het milieu dan wanneer die zes mensen individueel in een auto waren gestapt. Het is onjuist om te doen alsof de kosten en de bijdrage van de reiziger helemaal niet belangrijk zijn. De sociale component vraagt dat er OV beschikbaar is; de duurzaamheidscomponent vraagt dat het OV zuinig omgaat met natuurlijke bronnen. Dat laat onverlet dat er kosten zijn verbonden aan het OV-systeem, en dat een gebruiker daar tenminste een deel van zal moeten opbrengen. Een OV-systeem waarbij de beschikbaarheid nog méér dan nu al het geval is wordt betaald door de belastingbetaler, en de OV-gebruiker de maatschappelijke kosten nauwelijks voelt, past niet in het kader van de Nota Mobiliteit, waar betaald wordt voor het gebruik van mobiliteit. Bovendien moet ook worden gekeken naar de wensen van de mobilist. Zoals ik in de Nota Mobiliteit heb aangegeven, moeten mensen kortweg gezegd niet in een andere vorm van mobiliteit worden «gepest». Jarenlang is geprobeerd om deze keuze voor te schrijven, maar heeft dit tot niets geleid. Mobilisten moeten uit eigen vrije wil in het OV stappen, omdat het voordeel oplevert. Ik denk dat uitgaan van de eigen kracht van het OV daarom een verantwoorde en verstandige koers in de Nota Mobiliteit is. </antwoord>
      <antwoord nummer="4">Ik ben het daar niet mee eens. Marktwerking heeft meer OV voor minder geld opgeleverd, met nieuw materieel. Uit evaluaties blijkt dat decentrale overheden door de aanbestedingen met 10 tot 20% minder kosten hetzelfde OV-product kunnen inkopen. Verder blijkt dat de marktwerking positief heeft bijgedragen aan de kwaliteit van het OV: • Efficiencywinsten uit aanbestedingen worden door decentrale overheden veelal ingezet voor een verbetering van het OV-aanbod. Praktisch door uitbreiding van het aanbod (tot 50% meer dienstregelinguren) en uitvoering met nieuw, schoner en toegankelijker materieel en betere reisinformatie. • Extra OV wordt in veel gevallen ingezet om de sociale functie in stand te houden of zelfs te versterken door een brede beschikbaarheid van het OV naar tijd en plaats. • De Nederlandse provincie Limburg heeft onlangs laten zien dat een intermodale aanbesteding de vervoerders stimuleert om regionale treindiensten, bus en regiotaxi (OV en WvG) te integreren in één totaal OV-pakket. De provincie is tevreden over de manier waarop de winnende vervoerder (Veolia) invulling heeft gegeven aan de eisen die waren gesteld op basis van de nota «De reiziger centraal» van de provincie. </antwoord>
      <antwoord nummer="5" voetnoot="1">Daar ben ik niet van op de hoogte. De gegevens over modal split die ik heb gezien gingen over 1999, dus ná de invoering van gratis OV <voetnoot nummer="1"/>. Voor zover het fietsgebruik daarna is gemeten, blijkt dat het niet noemenswaardig is veranderd. In het algemeen geldt dat het fietsgebruik in Hasselt, vergeleken met een Nederlandse stad van vergelijkbare grootte, laag is én was. Bij deze beschouwing heb ik overigens niet de kosten van het OV in Hasselt betrokken. </antwoord>
      <antwoord nummer="6" voetnoot="2">Het antwoord is niet eenduidig, maar zal per gebied en per vorm van gratis OV verschillen. In Hasselt bleek het autogebruik verder te stijgen <voetnoot nummer="2"/>; bij de proef in Zuid-Holland namen een behoorlijk aantal automobilisten de bus, maar daalde het gebruik van de N44 niet. In Hasselt bleek het fietsgebruik niet te dalen, maar het fietsaandeel in Nederlandse steden ligt substantieel hoger, en daarmee ook de kans op daling van het fietsgebruik. Dat is in de jaren ’90 ook gebleken bij de invoering van de OV-studentenkaart. </antwoord>
      <antwoord nummer="7">Zoals ik in de Nota Mobiliteit heb aangegeven ben ik voornemens de verschillende delen van het OV beter op elkaar af te laten stemmen. Bovendien spreek ik het bedrijfsleven aan op hun verantwoordelijkheid in het organiseren van initiatieven op het gebied van vervoersmanagement. De Zuidoostpas bewijst dat het bedrijfsleven dat wel degelijk serieus neemt. Verder zal ik, zoals vermeld in de kabinetsreactie op de initiatiefnota van het lid Dijksma, via experimenten bekijken wat werkt en wat niet. Uit de proef in Zuid-Holland blijkt dat mensen – óók nadat er weer betaald moet worden – het OV blijven gebruiken omdat het meer kwaliteit biedt, door hogere frequenties en snellere reistijden. </antwoord>
      <antwoord nummer="8">De Tweede Kamer heeft samen met mij besloten tot de kilometerprijs. Dat vergt toch politieke moed. Uiteraard is het goed om bij elkaar te kijken en waar mogelijk van elkaar te leren. Een voorbeeld daarvan is het rapport «Benchmark OV Vlaanderen». Ook op andere gebieden dan het OV kunnen we bij elkaar kijken en van elkaar leren: zo verklaarde de Vlaamse minister van mobiliteit op 18 mei 2006 (voor de Belgisch-Nederlandse Vereniging in Brussel) dat Vlaanderen ook van Nederland kan leren, vooral over een veiliger verkeer en een goed fietsbeleid. </antwoord>
      <antwoord nummer="9">Het Vlaamse voorbeeld is uitgebreid in kaart gebracht in het rapport «Benchmark OV Vlaanderen»; de consequenties voor het beleid worden geschetst in de kabinetsreactie op de initiatiefnota van het lid Dijksma die ik u op 17 mei 2006 heb toegestuurd. </antwoord>
      <noten afkomstig="antwoord">
         <noot nummer="1">Hasselt ten opzichte van vergelijkbare Nederlandse steden, NEA, december 2005</noot>
         <noot nummer="2">Ibidem, p. 8</noot>
      </noten>
   </antwoorden>
</kvr>
