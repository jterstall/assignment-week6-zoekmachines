<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders en Timmermans(beiden PvdA) aan de ministers van Buitenlandse Zaken en van Defensie over de Europese Veiligheidspolitiek. (Ingezonden 4 april 2000); Antwoord</item>
         <item attribuut="Bestand">32Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11647
</item>
         <item attribuut="Inhoud">Vragen over de uitlatingen van de Hoge Vertegenwoordiger voor de Europese Buitenlandse Politiek Solana en de ex-Voorzitter van het Militaire ComitÃ© Naumann over de haalbaarheid van een Europese veiligheidspolitiek en een daadwerkelijke legermacht in 2003.</item>
         <item attribuut="Rubriek">Internationale betrekkingen (Europese Unie) Veiligheidsbeleid en defensie (Algemeen)</item>
         <item attribuut="Trefwoorden">Defensie Vrede en veiligheid</item>
         <item attribuut="Vindplaats">Kamervragen met antwoord 1999-2000, nr. 1235, Tweede Kamer</item>
         <item attribuut="Vraagnr_bij_indiening">2990009330</item>
         <item attribuut="Afkomstig_van">Buitenlandse Zaken Defensie</item>
         <item attribuut="Indiener">
            <persoon partij="PvdA">Koenders</persoon>
            <persoon partij="PvdA">Timmermans</persoon>
         </item>
         <item attribuut="Datum_reaktie">2000-05-10</item>
         <item attribuut="Datum_indiening">2000-04-04</item>
         <item attribuut="Document-id">KVR11647</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2769" allpagenumbers="2769 2770" vetnummer="2990009330" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11647" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1235" onderwerp="" indiendatum="2000-04-4">
         <vrager partij="PvdA" oorsprong="parlement">Koenders</vrager>
         <vrager partij="PvdA" oorsprong="parlement">Timmermans</vrager>
         <vraagt-aan>de ministers van Buitenlandse Zaken en van Defensie</vraagt-aan>
      </vraagdata>
      <antwoorddata antwoorddatum="10 mei 2000), zie ook Aanhangsel Handelingen nr. 1194, vergaderjaar 1999–2000">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Hoe beoordeelt u de uitlatingen van de Hoge Vertegenwoordiger voor de Europese Buitenlandse Politiek Solana en de ex-Voorzitter van het Militaire Comité Naumann met betrekking tot de haalbaarheid van een Europese Veiligheidspolitiek en een daadwerkelijke Legermacht in 2003? </vraag>
      <vraag nummer="2">Deelt u de mening van Generaal b.d. Naumann dat het tijdschema voor Nice met betrekking tot een interventiemacht daarom grotere kans van slagen heeft als de EU prioriteiten vaststelt voor de buitenlandse politiek in relatie tot de militaire capaciteit, financiën en een duidelijk uitvoeringsplan? Zo ja, hoe denkt de Nederlandse regering dit uit te werken en in de EU in te brengen? </vraag>
      <vraag nummer="3">Welke strategie acht u het beste om te komen tot een Europees satellietsysteem dat tevens voor militaire doeleinden kan worden gebruikt en welke afstemming met de NAVO acht u daarbij gewenst? </vraag>
      <vraag nummer="4">Wat zijn de specifieke Nederlandse ideeën en voorstellen met betrekking tot de versterking van de conflictpreventiecapaciteit van de Hoge Vertegenwoordiging en de invulling van de veiligheidspoot in de EU? Met welke landen overlegt u hierover? Hoe denkt Nederland invulling te geven aan het Comité voor Civiele Crisisbeheersing, waarover de Raad zich moet beraden, conform de conclusies van de Top van Lissabon? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De EU heeft in Helsinki een concrete doelstelling verwoord, de «headline goal», die in 2003 moet uitmonden in de mogelijkheid binnen twee maanden maximaal 60 000 militairen te ontplooien voor een EU-geleide operatie en deze operatie gedurende een jaar vol te houden. Hierbij zullen de EU-landen allereerst gebruikmaken van de capaciteit waarover zij nu beschikken, al zijn ze het er over eens dat zij die doelmatiger moeten gaan gebruiken. De verwachting is dat er op een aantal gebieden tekortkomingen zullen blijken die door middel van een gezamenlijke Europese aanpak moeten worden opgelost en die extra investeringen zullen vergen. De wens om een grotere Europese bijdrage te leveren aan crisisbeheersingstaken – ook in het bondgenootschappelijk verband van de NAVO – vormt immers het uitgangspunt bij de nauwere Europese defensiesamenwerking. Tegen deze achtergrond zijn de vraagtekens die de Hoge Vertegenwoordiger Solana en generaal Naumann hebben geplaatst bij de verwezenlijking van de «headline goal» zónder dat hiervoor extra investeringen worden gedaan, terecht en weinig verrassend. Integendeel, zij bevestigen slechts dat Europa aan het begin van een ambitieus project staat. </antwoord>
      <antwoord nummer="2">Tijdens de Algemene Raad van 20 maart jl. hebben de ministers van Buitenlandse Zaken en Defensie een plan aanvaard dat als basis dient voor de uitwerking van de «headline goal». Dit plan gaat uit van een aantal stappen. Eerst dient de EU overeenstemming te bereiken over een aantal missieprofielen, op basis waarvan de algemene doelstelling van Helsinki op militair-technische wijze handen en voeten kan worden gegeven. Vervolgens moeten deze profielen worden vertaald in concrete militaire behoeften. Nadat op deze wijze de algemene doelstelling van Helsinki is uitgewerkt, moeten landen inzicht bieden in hun mogelijke bijdrage aan de «headline goal». Nederland heeft voorgesteld een zgn. «Capabilities Pledging Conference» te houden. Deze zal eind dit jaar plaatsvinden. Daarna moeten de tekortkomingen worden geïdentificeerd. De EU-landen zullen dan afspraken kunnen maken over de wijze waarop zij deze tekortkomingen gaan aanpakken om tijdig de doelstelling van Helsinki te verwezenlijken. Vervolgens zullen de EU-defensieministers regelmatig bijeen dienen te komen om toe te zien of voldoende vooruitgang wordt geboekt bij de uitwerking van de «headline goal». Het spreekt voor zich dat het hier beschreven mechanisme voor de verwezenlijking van de plannen van Helsinki, nauwe coördinatie vergt met de NAVO, evenals gebruikmaking van NAVO-planningcapaciteit. Al met al zijn de grove contouren van een «uitvoeringsplan» voor de afspraken van Helsinki al zichtbaar. De regering is dan ook van mening dat de uitdaging waarvoor de Europese landen zich hebben geplaatst te verwezenlijken is, indien de betrokken landen zich bereid tonen de daarvoor benodigde inspanningen te leveren. </antwoord>
      <antwoord nummer="3">Twee internationale initiatieven zijn relevant met het oog op de ontwikkeling van een Europees satellietsysteem. Ten eerste onderzoekt de Europese Commissie met het «European Space Agency» (ESA) de mogelijkheden voor een samenhangende Europese ruimtestrategie voor onder meer wetenschappelijke doeleinden, telecommunicatie, transport, milieu en veiligheid. In dit kader past het Galileo-project. Dit project is vergelijkbaar met het Amerikaanse «Global Positioning System» en dient voor nauwkeurige plaatsbepaling en sturing van objecten. Het is als zodanig met name van belang voor de transport- en logistieke sector, waarbij militair medegebruik denkbaar is. In WEU-verband worden de mogelijkheden van samenwerking in de ruimte al langere tijd onderzocht. Hierbij gaat het om aardobservatie met behulp van satellieten. Het WEU-satellietcentrum in Torrejón (Spanje) analyseert satellietbeelden die van verschillende aanbieders op commerciële basis worden betrokken. De laatste jaren is de aandacht er vooral op gericht de toegang tot satellietbeelden te verbeteren. Tevens bezien de landen in WEU-kader de mogelijkheden van deelneming aan een zich ontwikkelend Europees programma, dat mede zou berusten op het Franse Helios-programma. Vanzelfsprekend onderhoudt de WEU hierover contact met zowel de Europese Commissie als met het ESA. De regering beschouwt de inspanningen in WEU-kader als een goede strategie om na te gaan hoe de Europese inlichtingencapaciteit kan worden verbeterd in relatie tot de kosten daarvan. Afhankelijk van de uitkomsten van de studie zal het militaire nut van verschillende alternatieven, in relatie tot de kosten, worden afgewogen tegen andere prioriteiten bij de ontwikkeling van het EVDB. Hierbij zal vanzelfsprekend ook de reeds in de NAVO bestaande samenwerking op het vlak van inlichtingen in beschouwing moeten worden genomen, waarbij dient te worden opgemerkt dat de NAVO als zodanig niet beschikt over satellietsystemen; alleen een aantal individuele NAVO-bondgenoten heeft een dergelijke capaciteit. </antwoord>
      <antwoord nummer="4">Naar Nederlandse visie kan alleen sprake zijn van een effectief conflictpreventiebeleid bij een coherente inzet van alle aan de EU beschikbare middelen op politiek, militair, economisch en OS-gebied. De rol van de Hoge Vertegenwoordiger is in het Verdrag duidelijk omschreven. De discussie over de nadere invulling van deze rol heeft zich de laatste maanden geconcentreerd op zowel de militaire als de niet-militaire aspecten van crisisbeheersing. Nederland neemt actief deel aan de inmiddels goed op gang gekomen EU-discussie over de uitwerking van de besluiten van de Europese Raad van Helsinki inzake niet-militaire crisisbeheersing. Op dit punt is door Nederland een groot aantal voorstellen gedaan: al in september 1999 is samen met het VK een voorstel ingediend, dat als aanjager van het debat heeft gefungeerd. Dit is vervolgens bediscussieerd en, met mede-indiening van Duitsland en Zweden, heeft een daaropvolgend voorstel de basis gevormd voor de tekst zoals overeengekomen tijdens de ER van Helsinki. Samen met Denemarken is een specifiek voorstel over politie ter tafel gelegd. In maart jl. is samen met Denemarken, Duitsland en Zweden een paper ter nadere uitwerking van Helsinki ingediend. Over het onderwerp civiele crisisbeheersing wordt met alle EU-partners, net als over de andere aspecten van EVDB, intensief overleg gevoerd. De discussie thans betreft zowel procedurele kwesties zoals de oprichting van een comité voor civiele crisisbeheersing als de ontwikkeling van een snelle reactiecapaciteit van de EU op de diverse deelgebieden van civiele crisisbeheersing. Nederland is voorstander van spoedige oprichting van het comité, waarbij de taken en de plaats van het comité binnen het bredere institutionele EU-kader zorgvuldig zullen moeten worden vastgesteld. Ten aanzien van de inhoudelijke invulling van civiele crisisbeheersing door de EU wil Nederland samen met zijn Europese partners prioriteit geven aan de inzet van civiel politiepersoneel in vredesoperaties, burgerbescherming alsmede zoek- en reddingsoperaties. Deze prioriteiten worden gedeeld door Hoge Vertegenwoordiger Solana. Aan de Europese Raad in Feira zal een studie worden voorgelegd waarin concrete, collectieve EU-beleidsdoelstellingen zullen worden geformuleerd. Met deze, in individuele landencommitteringen te vertalen doelstellingen, zal de EU bijdragen aan een breed opgezet kader voor crisisbeheersing, waarin de diverse beschikbare beleidsinstrumenten geïntegreerd zijn. Tevens benadrukt Nederland het belang van een kostenefficiënte, niet-duplicerende opzet die bestaande coördinatiemechanismes in andere multilaterale fora (VN, OVSE) versterkt of aanvult. </antwoord>
      <noten afkomstig="antwoord"/>
   </antwoorden>
</kvr>
