<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister voor Vreemdelingenzaken en Integratie over de verstrekking van W2-documenten door de IND. (Ingezonden 15 mei 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25839
</item>
         <item attribuut="Inhoud">Op grond van het gewijzigd Vreemdelingenbesluit kunnen vreemdelingen onder bepaalde voorwaarden in aanmerking komen voor een W2-document, waaruit hun identiteit, nationaliteit en verblijfsrechtelijke positie blijkt. De IND weigert deze W2-documenten te verstrekken, omdat de IND het niet eens is met het gewijzigde besluit.</item>
         <item attribuut="Rubriek">Criminaliteit en openbare orde (Persoonsregistratie en identificatie) Staats- en bestuursrecht (Ministeries) Welzijn (Vreemdelingen en asielzoekers)</item>
         <item attribuut="Trefwoorden">Justitie (ministerie) Legitimatie Vreemdelingen</item>
         <item attribuut="Vindplaats">Kamervragen met antwoord 2005-2006, nr. 1675, Tweede Kamer</item>
         <item attribuut="Vraagnr_bij_indiening">2050613440</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2006-06-20</item>
         <item attribuut="Datum_indiening">2006-05-15</item>
         <item attribuut="Document-id">KVR25839</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3575" allpagenumbers="3575 3576" vetnummer="2050613440" code="0506tkkvr1675" lopendefooter="Tweede Kamer, vergaderjaar 2005–2006, Aanhangsel" filenaam="KVR25839" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1675" onderwerp="" indiendatum="2006-05-15">
         <vrager partij="SP" oorsprong="parlement">De Wit</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="20 juni 2006), zie ook Aanhangsel Handelingen nr. 1625, vergaderjaar 2005–2006.">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het waar dat op grond van de wijziging van het Vreemdelingenbesluit van 8 februari jl. (Staatsblad 2006/73) vreemdelingen die, in verband met de behandeling van een aanvraag om een reguliere verblijfsvergunning, rechtmatig verblijf in Nederland hebben, maar die niet beschikken over een geldig document voor grensoverschrijding, in aanmerking komen voor een verblijfsdocument waaruit hun identiteit, nationaliteit en verblijfsrechtelijke positie blijkt (een zogenoemd W2-document)? </vraag>
      <vraag nummer="2">Bent u bekend met de klacht van de Stichting voor Vluchteling Studenten UAF (UAF) dat de Immigratie- en Naturalisatiedienst (IND) weigert W2-documenten te verstrekken aan vreemdelingen die daar op grond van het gewijzigde Vreemdelingenbesluit voor in aanmerking komen? </vraag>
      <vraag nummer="3">Is het waar dat, zoals een medewerker van de IND op 27 maart jl. aan Rechtshulp Noord te Groningen, de rechtshulpverlenende instelling van een aantal cliënten van het UAF, meldde, «dat de IND zich niet kan vinden in het besluit van 8 februari 2006 tot wijziging van het Vreemdelingenbesluit en daarom vooralsnog niet overgaat tot het verstrekken van W2-documenten aan vreemdelingen in de reguliere procedure»? Zo ja, wat is uw reactie hierop? Zo neen, hoe is het mogelijk dat een dergelijke mededeling door een IND-medewerker wordt gedaan? </vraag>
      <vraag nummer="4">Hoe verloopt de uitvoering van het gewijzigde Vreemdelingenbesluit? Hoeveel aanvragen voor W2-documenten door de hierboven genoemde groep vreemdelingen zijn inmiddels bij de IND binnengekomen? Hoeveel W2-documenten zijn inmiddels door de IND verstrekt? </vraag>
      <vraag nummer="5">Mocht het zo zijn dat de IND de verstrekking van W2-documenten aan vreemdelingen die daarvoor in aanmerking komen, weigert of frustreert, wat gaat u doen om te zorgen dat aan deze handelwijze door de dienst zo snel mogelijk een einde komt en vreemdelingen de documenten krijgen waar zij recht op hebben? Kunt u toelichten hoe het mogelijk is dat een onder uw verantwoordelijkheid vallende dienst weigert om geldende wet- en regelgeving uit te voeren? </vraag>
      <vraag nummer="6">Wilt u deze vragen zo snel mogelijk beantwoorden, maar in ieder geval vóór het verzamel-Algemeen Overleg inzake het asielbeleid dat gepland is op 22 juni aanstaande? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Nee. Artikel 4.21 van het Vreemdelingenbesluit schept de mogelijkheid om bij ministeriële regeling een model vast te stellen voor een document waarmee vreemdelingen die rechtmatig verblijf hebben in de zin van artikel 8, onder f, g, h, j, of k, van de Vreemdelingenwet en die niet beschikken over een document voor grensoverschrijding, hun identiteit, nationaliteit en verblijfsrechtelijke positie aan kunnen tonen. Het artikel schept echter geen verplichting om aan iedere vreemdeling die rechtmatig verblijf heeft in de zin van artikel 8, onder f, g, h, j, of k van de Vreemdelingenwet, al dan niet desgevraagd, een dergelijk document te verstrekken. Het artikel houdt dan ook niet in dat alle vreemdelingen die in afwachting zijn van een beslissing op een reguliere aanvraag zonder meer in aanmerking komen voor een dergelijk document. Bij brief van 20 mei 2005 (TK, 2004–2005, 19 637, nr. 939) heb ik al aangegeven voor welke groepen het zogenoemde W2-document wel beschikbaar komt, voor zover betrokkene niet in het bezit is van een paspoort: 1. vreemdelingen die vallen onder een vertrekmoratorium, 2. vreemdelingen die in Nederland mogen verblijven op grond van artikel 64 Vreemdelingenwet, 3. alleenstaande minderjarige vreemdelingen die in afwachting zijn van een beslissing op de aanvraag tot verlenging of wijziging van de eerder verleende verblijfsvergunning, 4. slachtoffers van mensenhandel. In deze brief heb ik voorts aangegeven dat voor de categorieën 3 en 4 de regelgeving aangepast moest worden. De wijziging van het Vreemdelingenbesluit heeft met de aanpassing van artikel 4.21 inmiddels plaatsgevonden. Tevens heb ik in deze brief al vermeld dat van andere vreemdelingen die in afwachting zijn van een definitieve beslissing op een reguliere aanvraag (waaronder ook ex-asielzoekers die een reguliere aanvraag hebben ingediend) in alle redelijkheid verwacht mag en kan worden dat zij in het bezit zijn van een paspoort. Van vreemdelingen die een reguliere aanvraag indienen en die niet in het bezit zijn van een paspoort, mag en kan in beginsel worden verwacht dat zij zich wenden tot de diplomatieke vertegnwoordiging van het land van herkomst om een paspoort aan te vragen. </antwoord>
      <antwoord nummer="2">Nee. Deze klacht is niet geregistreerd bij de IND. </antwoord>
      <antwoord nummer="3">Gelet op de summiere informatie die in de vraag is vervat, is het niet mogelijk om na te gaan of een IND-medewerker deze beweerdelijke mededeling daadwerkelijk heeft gedaan. Ik verwijs tevens naar het antwoord op vraag 5. </antwoord>
      <antwoord nummer="4">Aanvragen voor W2-documenten worden niet separaat geregistreerd in de geautomatiseerde systemen van de IND. Aangezien de uitgifte van W2-documenten centraal wordt geregistreerd, zijn hiervan wel cijfers voorhanden waaruit blijkt dat sedert december 2005 in totaal 254 W2-documenten zijn verstrekt. </antwoord>
      <antwoord nummer="5">Ik wil vooropstellen dat de in de tweede deel van de vraag vervatte stelling dat de IND weigert om geldende wet- en regelgeving uit te voeren, volstrekt onjuist is. De IND voert de geldende regels nauwgezet uit waarbij vanzelfsprekend ook eerst getoetst wordt of een vreemdeling voldoet aan de voorwaarden. Aangezien de betreffende categorieën vreemdelingen grotendeels al bekend zijn bij de IND, wordt aan het merendeel van de daarvoor in aanmerking komende vreemdelingen pro-actief door de IND een W2-document verschaft. Voor zover zulks niet is gebeurd, kan de vreemdeling zelf een aanvraag indienen. Indien blijkt dat de vreemdeling daarvoor in aanmerking komt, wordt vervolgens ook in die gevallen een W2-document verstrekt. </antwoord>
      <antwoord nummer="6">Het antwoord wordt u hierbij toegezonden. </antwoord>
      <noten afkomstig="antwoord"/>
   </antwoorden>
</kvr>
