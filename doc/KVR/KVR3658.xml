<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) over de verwerking van afgedankte koelkasten. (Ingezonden 3 september 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3658
</item>
         <item attribuut="Rubriek">Milieu (Afvalstoffen) Milieu (Gevaarlijke stoffen)</item>
         <item attribuut="Trefwoorden">Gevaarlijke afvalstoffen</item>
         <item attribuut="Vindplaats">Kamervragen met antwoord 1995-1996, nr. 1687, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1996-09-16</item>
         <item attribuut="Datum_indiening">1996-09-03</item>
         <item attribuut="Document-id">KVR3658</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3437" allpagenumbers="3437 3438" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1687" onderwerp="" indiendatum="1996-09-3">
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="1996-09-16">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft het milieu-adviesburo Van der Velden in opdracht van uw departement onderzoek gedaan naar de verwerking van afgedankte koelkasten? <voetnoot nummer="1"/>
      </vraag>
      <vraag nummer="2">Blijkt uit de enqueˆte dat; – er (zeer) grote verschillen bestaan tussen de hoeveelheid teruggewonnen CKF’s per koelkast door de verschillende verwerkers; – alle verwerkers slechts een klein deel van de totale hoeveelheid in het isolatieschuim aanwezige CFK’s terug winnen? </vraag>
      <vraag nummer="3">Is het niet merkwaardig, dat het onderzoek in opdracht van uw departement zich geheel baseert op gegevens afkomstig van de verwerkers zelf? Op welke wijze is nagegaan of deze cijfers juist zijn? </vraag>
      <vraag nummer="4">Hebt u een verklaring voor de verschillen in de door de bedrijven teruggewonnen hoeveelheden CFK’s? </vraag>
      <vraag nummer="5">Geven de opmerkelijke verschillen u aanleiding om alsnog onafhankelijk onderzoek in te stellen naar de kwaliteit van de verwerking door de verschillende bedrijven? </vraag>
      <vraag nummer="6">Vindt u het acceptabel, dat ook bij de verwerking door gespecialiseerde bedrijven slechts een klein deel van de in het isolatieschuim aanwezige CFK’s wordt teruggewonnen? </vraag>
      <vraag nummer="7">Wat is uw oordeel over de opvatting van dhr. Bart van de vakgroep Transportverschijnselen van de TU Delft, dat in de loop van de tijd ongeveer een derde van de CKF’s in het isolatieschuim oplost in het schuim waardoor terugwinning met de thans toegepaste technieken onmogelijk is? </vraag>
      <vraag nummer="8">In hoeverre zijn de resultaten van het onderzoek van buro Van der Velde voor u aanleiding om maatregelen te nemen die verzekeren dat de verwerking van koelkasten aan nader vast te stellen minimale kwaliteitseisen voldoet? </vraag>
      <noten afkomstig="vraag">
         <noot nummer="1" datum="1996-08-31" bron="Volkskrant">Volkskrant, 31 augustus 1996</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ja. In het onderzoeksrapport, dat is bijgevoegd, wordt aangegeven dat koelkasten, wanneer deze zijn ontdaan van de CFK’s uit het koelsysteem, op drie manieren verder worden verwijderd: a) integrale verbranding van de koelkast waarbij de CFK’s in het PUR-schuim geheel worden vernietigd; b) ontmanteling van de koelkast, waarbij het PUR-schuim wordt ontgast. De opbrengst van deze ontgasssing loopt hierbij uiteen van 55 tot 154 gram CFK per koelkast. Op deze manier van verwerking heeft het krantenartikel betrekking. Overigens wordt een deel van het ontgaste PUR-schuim verbrand waarbij de CFK’s die in dit PUR-schuim zijn achtergebleven, worden vernietigd. Het andere deel van het PUR-schuim wordt hergebruikt. c) ontmanteling van de koelkast waarbij het PUR-schuim niet wordt ontgast, maar verbrand of gestort; Daarna zijn er enkele kleinere verwerkers die de afgetapte koelkast vershredderen, waarbij het PUR-schuim in het residu terechtkomt en wordt gestort. In het onderzoeksrapport van Van der Velden wordt een schatting gemaakt van de hoeveelheid CFK’s die nog in het PUR-schuim van een afgedankte koelkast aanwezig is. De hoeveelheid CFK’s die bij ontgassing van het PUR-schuim wordt gewonnen (de eerder genoemde 55 tot 154 gram), is aanzienlijk lager. Dit kan leiden tot de conclusie dat slechts een beperkt deel van de CFK’s wordt teruggewonnen. Deze conclusie spoort echter niet met het resultaat van analyses van ontgast PUR-schuim door een STER-lab waarbij is vastgesteld dat er 3 gram CFK per kg ontgast PUR-schuim achterblijft. Deze waarde duidt er op dat bij het ontgassen nagenoeg alle CFK’s worden teruggewonnen. </antwoord>
      <antwoord nummer="3">Nee, gezien het feit dat bedrijven op vrijwillige basis aan dit onderzoek deelnemen, ligt het in de rede gebruik te maken van gegevens die door deze bedrijven zelf worden geleverd. Nu de resultaten zo sterk verschillen, is dat aanleiding de geleverde informatie aan een nadere analyse te onderwerpen. </antwoord>
      <antwoord nummer="4">Nee, er is geen goede verklaring voor de verschillen bij de in het krantenartikel genoemde bedrijven. Mogelijke oorzaken zijn verschillen in de effectiviteit van de ontgassingstechnieken bij de verschillende bedrijven of verschillen in de registratie. </antwoord>
      <antwoord nummer="5">Momenteel is overleg tussen de branche-vereniging van verwerkers van koelkasten en mijn ministerie gaande over de vraag welk onderzoek noodzakelijk is om de vragen die naar aanleiding van het onderzoek van het milieu-adviesburo Van der Velden zijn gerezen, te beantwoorden. Hierbij zal ook de opvatting van de heer Bart van de TU Delft worden betrokken. </antwoord>
      <antwoord nummer="6">Nee; indien uit het hiervoor bedoelde overleg en eventueel nader onderzoek blijkt dat er inderdaad maar een beperkt deel van de in het PUR-schuim aanwezige CFK’s wordt teruggewonnen, acht ik een verbetering van de situatie dringend noodzakelijk. Hierbij kan zowel worden gedacht aan wijziging van de ontgassingsmethode als aan het verbranden van al het al dan niet ontgaste PUR-schuim. </antwoord>
      <antwoord nummer="7">Zoals gezegd worden de opvattingen van de heer Bart betrokken bij het overleg dat momenteel gaande is; met het geven van een oordeel hierover wil ik wachten tot eventueel onderzoek hiernaar is afgerond. </antwoord>
      <antwoord nummer="8">Ik ben er een voorstander van dat bij de verwerking van koelkasten moet voldaan aan minimum kwaliteitseisen. CFK’s dienen te worden afgetapt uit het koelsysteem, terwijl het CFK-houdend PUR-schuim dient te worden verbrand of effectief ontgast. Om deze reden zijn al eerder op initiatief van mijn ministerie uniforme richtlijnen voor het verwerken van koelkasten en vergelijkbaar witgoed geformuleerd en aan het bevoegd gezag i.c. de provincies aangeboden. Deze uniformele richtlijnen bevatten ondermeer eisen aan de hoeveelheid CFK’s in het ontgaste PUR-schuim. Ook door verwerkers wordt gewerkt aan certificatie-eisen voor verwerkingsinstallaties. Hierin worden ook eisen gesteld aan de hoeveelheid CFK’s in het ontgaste schuim. De in het onderzoeksrapport van Van der Velden geleverde informatie vormt voor mij aanleiding met provincies en verwerkers nadere afspraken te maken over de introductie van deze, zo nodig nog te modificeren, uniforme richtlijnen. </antwoord>
      <noten afkomstig="antwoord"/>
   </antwoorden>
</kvr>
