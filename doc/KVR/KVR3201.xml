<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Voûte-Droste en Van Erp (beiden VVD) over de verkoop van illegale CD's. (Ingezonden 10 mei 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3201
</item>
         <item attribuut="Inhoud">Vragen over illegale verkoop van illegale CD's, CD-roms en software.</item>
         <item attribuut="Rubriek">Burgerlijk recht en burgerlijk procesrecht (Intellectueel en industrieel eigendom) Communicatie, media en informatievoorziening (Hard- en software) Cultuur en taal (Overig)</item>
         <item attribuut="Trefwoorden">Auteursrecht Muziek Software</item>
         <item attribuut="Vindplaats">Kamervragen met antwoord 1995-1996, nr. 1241, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="VVD">Voûte-Droste</persoon>
            <persoon partij="VVD">Van Erp</persoon>
         </item>
         <item attribuut="Datum_reaktie">1996-06-05</item>
         <item attribuut="Datum_indiening">1996-05-10</item>
         <item attribuut="Document-id">KVR3201</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2523" allpagenumbers="2523 2524" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1241" onderwerp="" indiendatum="1996-05-10">
         <vrager partij="VVD" oorsprong="parlement">Voûte-Droste</vrager>
         <vrager partij="VVD" oorsprong="parlement">Van Erp</vrager>
         <vraagt-aan/>
      </vraagdata>
      <antwoorddata antwoorddatum="1996-06-5">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Lijdt door de verkoop van steeds grotere hoeveelheden illegale CD’s de legale CD-industrie in Nederland meer dan honderd miljoen gulden aan omzetverlies? </vraag>
      <vraag nummer="2" voetnoot="1">Worden op grote schaal floppy’s met een catalogus van illegale CD-roms verspreid? <voetnoot nummer="1"/>
      </vraag>
      <vraag nummer="3">Weet u hoeveel omzetverlies de legale software-fabrikanten en -distributeurs lijden door de verkoop van illegale CD-roms? </vraag>
      <vraag nummer="4">Hoe wordt momenteel deze piraterij bestreden? </vraag>
      <vraag nummer="5">Bent u bereid met de betreffende branches te overleggen teneinde op korte termijn de opsporing naar de organisaties die zich bezighouden met het produceren en verspreiden van illegale software en CD’s te intensiveren? </vraag>
      <vraag nummer="6">Wordt er internationaal overleg gevoerd om de grensoverschrijdende handel in illegale software tegen te gaan? </vraag>
      <vraag nummer="7">Bent u bereid er bij de Europese Commissie en de Wereld Handels Organisatie op aan te dringen illegale produktie en grensoverschrijdende handel van illegale CD’s en CD-roms met kracht te bestrijden? </vraag>
      <noten afkomstig="vraag">
         <noot nummer="1">Een voorbeeld van zo’n floppy is ondershands aan de minister toegezonden</noot>
      </noten>
   </vragen>
   <antwoorden aantal="5">
      <antwoord nummer="1">De omvang van een illegale markt valt uiteraard alleen te schatten. Volgens een schatting van de Nederlandse Vereniging van Producenten en Importeurs van beeld- en geluidsdragers (NVPI) heeft de legale CD-industrie in 1995 een omzetverlies geleden van f 60 miljoen. De Nederlandse Vereniging van Grammofoonplaten Detailhandel (NVGD) komt voor haar branche tot een geschat omzetverlies van f 129 miljoen. </antwoord>
      <antwoord nummer="2">Het is mij niet bekend of floppies met catalogi van illegale CD-ROMs op grote schaal worden verspreid. Door de Economische Controledienst, die in Nederland is belast met de opsporing van illegale CD-ROMs, zijn tot op heden dergelijke floppies bij inbeslagnames niet aangetroffen. </antwoord>
      <antwoord nummer="3">Ook hier geldt – evenals bij vraag 1 – dat de omvang van deze illegale markt alleen valt te schatten en dat het onmogelijk is de omvang met enige nauwkeurigheid vast te stellen. Naar schatting van de Business Software Alliance, een samenwerkingsverband van software-producenten voor de zakelijke markt, die wereldwijd de handel in illegale software bestrijdt, hebben de legale softwareproducenten in het zakelijke segment in 1995 een omzetverlies geleden van f 365 miljoen in Nederland. </antwoord>
      <antwoord nummer="4, 6 en 7">Op dit moment is de Economische Controledienst op grond van de strafrechtelijke bepalingen in de Auteurswet 1912 actief op het gebied van de bestrijding van illegale CD-ROMs die in Nederland worden geproduceerd of verhandeld. Een aantal onderzoeken zijn succesvol afgerond en hebben geleid tot inbeslagname van grote partijen illegale CD-ROMs. Daarnaast heeft de douane een taak in de bestrijding van de namaakprodukten op grond van Verordening (EG) nr. 3295/94 van de Raad van de Europese Unie van 22 december 1994 tot vaststelling van maatregelen om het in het vrije verkeer brengen, de uitvoer, de wederuitvoer en de plaatsing onder een schorsingsregeling van nagemaakte of door piraterij verkregen goederen te verbieden. Deze verordening is in de plaats gekomen van een Verordening (EEG) nr. 3842/86. Verordening (EG) nr. 3295/94 is op 1 juli 1995 in werking getreden en is in tegenstelling tot de verordening uit 1986 ook van toepassing op auteursrechtelijk beschermde werken. De douane kan op grond van deze piraterijverordening ambtshalve of op verzoek van de rechthebbende goederen tegenhouden waarvan duidelijk is dat deze door piraterij zijn verkregen. In het kader van Verordening (EG) nr. 3295/94 wisselen de douanediensten van de lidstaten van de EU informatie uit inzake de bestrijding van illegale goederen. Tussen de douane en de ECD is een goede en zeer nauwe samenwerking op dit terrein. Een aantal grote producenten van software heeft zich verenigd in de Business Software Alliance (BSA), die zich wereldwijd bezig houdt met de bestrijding van illegale software. De piraterijverordening stemt overeen met het bepaalde in het verdrag inzake de bescherming van intellectuele eigendom van de Wereldhandelsorganisatie, het TRIP’s verdrag. Het TRIP’s verdrag bevat bijzondere bepalingen in verband met maatregelen aan de grens en verplicht de lidstaten van de Wereldhandelsorganisatie onder andere om binnen een bepaalde termijn een regeling te treffen die de mogelijkheid biedt om de vrijgave van illegaal geproduceerde CD’s en CD-ROMs bij de grens op te schorten. Naast de bestrijding van illegale goederen bevat het TRIP’s verdrag bepalingen inzake de bescherming van intellectuele eigendom en de handhaving van de intellectuele eigendomsrechten. Zoals uit het bovenstaande blijkt heeft de bestrijding van illegale goederen reeds de aandacht van de Europese Commissie en de Wereldhandelsorganisatie. Een initiatief vanuit Nederland om de Europese Commissie en de Wereldhandelsorganisatie te doordringen van het belang van de bestrijding van illegale CD’s en CD-ROMs lijkt derhalve op dit moment niet opportuun. </antwoord>
      <antwoord nummer="5">Er vindt reeds direct overleg plaats tussen de opsporingsdienst van Buma/Stemra en de NVPI over de bestrijding van illegale CD’s en tussen de Economische Controledienst en de BSA over de bestrijding van illegale software. Ook tussen de ECD en de opsporingsdienst van Buma/Stemra vindt overleg plaats. De betrokken opsporingsdiensten doen op dit moment al hetgeen in hun vermogen ligt om de produktie en de verspreiding van illegale CD’s en software op grond van strafrechtelijke bepalingen te bestrijden. Daarnaast is het ook de eigen verantwoordelijkheid en in het belang van de auteursrechthebbenden zelf om op grond van hun auteursrechten op CD’s en software op te treden tegen aanbieders en producenten van illegale kopiee¨n van CD’s en CD-ROMs. </antwoord>
      <noten afkomstig="antwoord"/>
   </antwoorden>
</kvr>
