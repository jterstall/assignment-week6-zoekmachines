<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Landbouw, Natuur en Voedselkwaliteit en de staatssecretaris van Volkshuisvesting, Ruimtelijke Ordening en Milieubeheer over illegale genetisch gemodificeerde organismen in rijst in Nederland. (Ingezonden 19 december 2006); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27112
</item>
         <item attribuut="Inhoud">Greenpeace heeft illegale gentechrijst in het Amerikaanse parboiled rijst van Silvo gevonden. Waarom zijn de besmette vrachten gentechrijst niet terughaald en zijn de consumenten niet geïnformeerd door de VWA. Is, net als in Duitsland, het preventief testen op illegale gentechproducten nodig?</item>
         <item attribuut="Rubriek">Consument (Levensmiddelenkeuring) Landbouw (Landbouwproducten)</item>
         <item attribuut="Trefwoorden">Genetische manipulatie Levensmiddelenkeuring</item>
         <item attribuut="Vindplaats">Kamervragen met antwoord 2006-2007, nr. 633, Tweede Kamer</item>
         <item attribuut="Vraagnr_bij_indiening">2060704620</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2007-01-18</item>
         <item attribuut="Datum_indiening">2006-12-19</item>
         <item attribuut="Document-id">KVR27112</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1361" allpagenumbers="1361 1362" vetnummer="2060704620" code="0607tkkvr633" lopendefooter="Tweede Kamer, vergaderjaar 2006–2007, Aanhangsel" filenaam="KVR27112" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="633" onderwerp="" indiendatum="2006-12-19">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Landbouw, Natuur en Voedselkwaliteit en de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-01-18">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder>de minister van Landbouw, Natuur en Voedselkwaliteit en de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met het feit dat Greenpeace de illegale gentechrijst LL601 gevonden heeft in Amerikaanse parboiled rijst van Silvo, die op 16 november gekocht is? <voetnoot nummer="1"/>
      </vraag>
      <vraag nummer="2">Is het waar dat de Voedsel en Warenautoriteit (VWA) een scheepslading rijst, (met de hele EU-import voor een maand), en de voorraden van afvullers in Rotterdam heeft getest, en dat besmette vrachten zijn teruggehaald van de afnemers? Zo ja, is het waar dat er geen rijst uit de winkels is teruggehaald en dat de consument niet is geïnformeerd, omdat deze maatregel volgens de VWA «niet proportioneel» is? Zo ja, wat is er niet proportioneel aan het niet informeren van de consument? </vraag>
      <vraag nummer="3" voetnoot="2">Kunt u uitsluiten dat er geen gezondheidsrisico zijn met betrekking tot de Amerikaanse LL601 rijst? Zo neen, bent u bereid deze rijst onmiddellijk uit de schappen te halen en de consument te waarschuwen, zodat hij echt de bescherming krijgt die hem toegezegd is? Zo ja, hoe verhoudt dit zich tot het officiële oordeel van de European Food Safety Authority (EFSA) dat «de beschikbare gegevens onvoldoende zijn om de veiligheid van LL601 te beoordelen» <voetnoot nummer="2"/>
      </vraag>
      <vraag nummer="4">Deelt u de mening dat, in navolging van de Duitse overheid, het preventief testen op illegale gentechproducten nodig is? Zo ja, bent u bereid de VWA hier opdracht toe te geven? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-12-15" bron="de Volkskrant">de Volkskrant, 15 december 2006</noot>
         <noot nummer="2" weblink="http://www.efsa.europa.eu/ en/science/gmo/statements0/efsa_statement_gmo_LLrice601.html">http://www.efsa.europa.eu/ en/science/gmo/statements0/efsa_statement_gmo_LLrice601.html</noot>
      </noten>
   </vragen>
   <antwoorden aantal="4">
      <antwoord nummer="1">Ja. De betreffende producent van de door u genoemde verpakking heeft de VWA laten weten dat de verpakking Silvo, 4,5 kg en met een houdbaarheidsdatum van 04-04-2008, geproduceerd is in april 2006. De partij waar de verpakking bij hoort is bemonsterd (naar aanleiding van de EU-noodmaatregelen voor LL RICE 601) en door het voor GGO-analyse geaccrediteerde laboratorium Eurofins-GeneScan onderzocht op de aanwezigheid van LL RICE 601. Het resultaat was negatief en daarom is de verdere verhandeling van de partij doorgegaan conform de EU-noodmaatregelen. </antwoord>
      <antwoord nummer="2" voetnoot="1">Eind augustus hebben de autoriteiten in de Verenigde Staten de Europese Commissie geïnformeerd over de detectie van sporen van de genetisch gemodificeerde rijst (LL RICE 601) in rijstmonsters. De genetisch gemodificeerde rijst LL RICE 601 was noch in de VS, noch in de EU toegelaten. Dit heeft geleid tot de publicatie van beschikking 2006/578/EG <voetnoot nummer="1"/>waarin onder meer wordt voorgeschreven dat de zendingen van bepaalde producten afkomstig uit de Verenigde Staten slechts in de handel mogen worden gebracht indien een analyserapport wordt verstrekt waaruit blijkt dat de producten geen LL RICE 601 bevatten. Hiermee wordt verdere contaminatie van de EU-voedselketen voorkomen. Een dag na publicatie is een schip met Amerikaanse rijst binnengekomen in de haven van Rotterdam. De VWA heeft de volledige inhoud van het schip kunnen traceren. Daarbij zijn er rijstpartijen aangetroffen die in zeer lage concentraties verontreinigd waren met LL RICE 601. Alle verontreinigde rijstpartijen zijn retour gegaan naar de VS. Overigens zou deze contaminatie van Amerikaanse rijst mogelijk al geruime tijd plaats hebben gevonden. Dit is niet exact bekend. Ook de oorzaak van de contaminatie is niet bekend. Begin september werden de resultaten bekend van een door het Bureau Risicobeoordeling van de VWA uitgevoerde risicobeoordeling. De hoofdconclusie was dat consumptie van de gecontamineerde rijst geen aanleiding geeft tot risico’s voor de humane en diergezondheid. Tot dezelfde conclusie kwamen de autoriteiten in het Verenigd Koninkrijk. Kort daarop heeft er een vergadering plaats gevonden in Brussel van het Permanent Comité voor de Voedsel keten en Diergezondheid, sectie GGO’s. Daar is afgesproken dat de lidstaten controles zo veel mogelijk vóór in de keten dienen uit te voeren (bij import en bij grote importeurs). Positief bevonden partijen mogen niet verder worden verhandeld. Ook is afgesproken, mede gezien de afwezigheid van elk gevaar, om eventuele recalls te beperken tot deze fase in de keten en dus niet recalls uit te voeren in de retail sector. De handhaving van de noodmaatregelen door de VWA volgt deze op EU niveau afgesproken lijn. Bovendien blijkt uit risicobeoordelingen in de VK en in Nederland dat het consumeren van gecontamineerde rijst geen risico voor de gezondheid met zich meebrengt. Op basis van deze informatie ben ik van mening dat het uit de schappen halen van alle Amerikaanse rijst en een actieve informatie van de consument hierover niet proportioneel is. De import van Amerikaanse rijst ligt, ten gevolge van dit incident, overigens al enkele maanden volledig stil. Al met al kan ik concluderen dat de huidige werkwijze van de VWA ten aanzien van de controles op LL RICE 601 voldoende garanties biedt ter bescherming van de Nederlandse consument. </antwoord>
      <antwoord nummer="3">Ten eerste wijs ik er op dat het Kabinet van mening is dat nulrisico’s onmogelijk zijn. Dit geldt ook in het algemeen voor genetische modificatie, zoals reeds weergegeven in de Integrale Nota Biotechnologie. Ook in dit geval kan ik een gezondheidsrisico dus niet geheel uitsluiten. Wel is men in dit geval naar mijn mening zeer zorgvuldig te werk gegaan om de mogelijke risico’s te beperken. Toen bekend werd dat er een contaminatie was aangetroffen met LL RICE 601, is direct aan het Bureau Risicobeoordeling van de VWA gevraagd om een risicobeoordeling van de consumptie van gecontamineerde rijst. Deze risicobeoordeling wees zoals bij vraag 2 aangegeven niet op risico’s voor de menselijke en dierlijke gezondheid. Op basis van de beschikbare data heeft de EFSA ook de veiligheid van LLRICE 601 beoordeeld. De EFSA concludeert dat het onwaarschijnlijk is dat consumptie van rijst die sporen bevat van LL RICE 601 rijst leidt tot een imminent veiligheidsrisico voor mens of dier. («EFSA considers that the consumption of imported long grain rice containing trace levels of LL RICE 601 is not likely tot pose an imminent safety concern to humans or animals.») De EFSA tekent daar bij aan dat onvoldoende data beschikbaar zijn om een volledige risicobeoordeling uit te voeren die in overeenstemming is met de daarvoor opgestelde EFSA richtlijnen. Inmiddels is de LL RICE 601 door de Amerikaanse autoriteiten toegelaten op de Amerikaanse markt. Hoewel er verschillen zijn in de beoordeling van genetisch gemodificeerde organismen tussen de VS en de EU, moet ook in de VS de veiligheid voor mens en milieu worden aangetoond alvorens markttoelating wordt verleend. </antwoord>
      <antwoord nummer="4">Ik ben van mening dat preventief testen op illegale producten, ook genetisch gemodificeerde producten, nodig is, hoe lastig soms ook in de praktijk. In antwoord op Kamervragen van het Kamerlid Van Velzen over de mogelijke productie in China van niet-goedgekeurde genetisch gemodificeerde rijst heeft de minister van LNV aangegeven welke – beperkte – mogelijkheden voor handen zijn om niet-toegelaten genetisch gemodificeerde organismen te detecteren (Tweede Kamer, 2005–2005, Aanhangsel 3803, nr. 1786). Het laboratorium van de VWA in Amsterdam benut deze mogelijkheden. Bij de ontwikkeling en benutting van nieuwe mogelijkheden voor de detectie van niet toegelaten ggo’s werkt de VWA nauw samen met onder meer het Joint Research Centrum van de Europese Commissie te Ispra (Italië). </antwoord>
      <noten afkomstig="antwoord">
         <noot nummer="1">Beschikking 2006/578/EG is vervangen door beschikking 2006/601/EG. Beschikking 2006/601/EG is gewijzigd bij beschikking 2006/754/EG</noot>
      </noten>
   </antwoorden>
</kvr>
