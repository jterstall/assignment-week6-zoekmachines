<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Smits (CDA) over doden ten gevolge van koolmonoxide. (Ingezonden 21 november 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6386
</item>
         <item attribuut="Inhoud">Vragen over dodelijke ongelukken als gevolg van zelfgemonteerde combi-gasgeisers.</item>
         <item attribuut="Rubriek">Consument (Voedings- en productveiligheid)</item>
         <item attribuut="Trefwoorden">Elektrische apparaten Gevaarlijke stoffen</item>
         <item attribuut="Vindplaats">Kamervragen met antwoord 1997-1998, nr. 619, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Smits</persoon>
         </item>
         <item attribuut="Datum_reaktie">1998-01-29</item>
         <item attribuut="Datum_indiening">1997-11-21</item>
         <item attribuut="Document-id">KVR6386</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1263" allpagenumbers="1263 1264" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6386" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="619" onderwerp="" indiendatum="1997-11-21">
         <vrager partij="CDA" oorsprong="parlement">Smits</vrager>
         <vraagt-aan/>
      </vraagdata>
      <antwoorddata antwoorddatum="29 januari 1998). Zie ook Aanhangsel Handelingen nr. 427, Vergaderjaar 1997–1998">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van het bericht <voetnoot nummer="1"/>over drie doden ten gevolge van koolmonoxide? </vraag>
      <vraag nummer="2">Wat is naar uw schatting het aantal door bewoners zelf gemonteerde combi-gasgeisers waarbij geen externe deskundigen betrokken waren? </vraag>
      <vraag nummer="3">Welke instantie houdt toezicht op de veiligheid in het gebruik van combi-gasgeisers? </vraag>
      <vraag nummer="4">Op welke wijze kan bevorderd worden dat de deugdelijkheid van vorengemelde apparaten gecontroleerd wordt en voorzieningen getroffen worden die de manco’s herstellen? </vraag>
      <vraag nummer="5">Bent u bereid via de voorlichtingskanalen die het Rijk ten dienste staan een campagne te organiseren om de Nederlandse ingezetenen te informeren over de gewenste veiligheidscondities van zelf geïnstalleerde apparaten, zoals combi-gasgeisers? </vraag>
      <noten afkomstig="vraag">
         <noot nummer="1">Haagsche Courant van dinsdag 18</noot>
      </noten>
   </vragen>
   <antwoorden aantal="4">
      <antwoord nummer="1">Ja. Voor een goed begrip van de hier in het geding zijnde problematiek wil ik tevens kort ingaan op de toedracht van dit ongeval. Het betrof hier een zogenaamde cv-combiketel waarvan de rookgasafvoer vrijwel geheel verstopt was. Hierdoor konden giftige verbrandingsgassen in de woonruimte stromen met drie dodelijke slachtoffers als gevolg. Ten aanzien van het toestel en de afvoerconstructie werd uitgesteld onderhoud geconstateerd (Bron: ongevalsrapportage Energiebedrijf Den Haag/Voorburg, ENECO). </antwoord>
      <antwoord nummer="2">Na uitvoerige raadpleging van alle betrokken branche-organisaties moet worden geconcludeerd dat ten gevolge van het ontbreken van enige bruikbare registratie ter zake, geen betrouwbare schattingen zijn te geven. </antwoord>
      <antwoord nummer="3">De primaire verantwoordelijkheid voor het veilig functioneren van geïnstalleerde gastoestellen en gasinstallaties ligt bij de eigenaar van de woning c.q. de verbruiker van het gas. In de Wet Energiedistributie van het Ministerie van Economische Zaken is bepaald dat de energiebedrijven tot taak hebben de veiligheid te bevorderen bij het gebruik van toestellen en installaties die door hen geleverde elektriciteit, aardgas of warmte gebruiken. Ingevolge deze taak geven de energiebedrijven onder meer voorlichting en adviezen aan de verbruiker. In die voorlichting wordt de verbruiker nadrukkelijk op zijn primaire verantwoordelijkheid voor veilige gastoestellen en -installaties gewezen. In dat verband wordt gewezen op het belang van periodiek onderhoud van toestellen en afvoerconstructies en wordt geadviseerd om werkzaamheden aan toestellen of installatie door een erkende installateur te laten uitvoeren. Krachtens de contractuele aansluitvoorwaarden van het energiebedrijf is het aanleggen van een nieuwe installatie door een niet-erkende installateur bijvoorbeeld een doe-het-zelver, toegestaan onder de voorwaarde dat een dergelijke installatie vooraf wordt gemeld bij het energiebedrijf. Na een dergelijke melding wordt de installatie altijd door een inspecteur van het energiebedrijf gecontroleerd. Bij aanleg of wijziging van de installatie door een erkende installateur, controleert het energiebedrijf steeksproefgewijs. </antwoord>
      <antwoord nummer="4 en 5">Uit onderzoekscijfers van enige jaren geleden blijkt, dat rond de 90% van de huishoudens in Nederland hun CV(combi)-ketel regelmatig (om de twee jaar) laat onderhouden (Bron: Basisonderzoek Aardgas Kleinverbruikers, EnergieNed 1990). Ook uit recenter nog niet gepubliceerd onderzoek over de jaren 1994–1996, blijkt dat het uitvoeren van periodiek onderhoud van CV-ketels op een vergelijkbaar hoog niveau ligt. Bij het periodieke onderhoud wordt zowel gekeken naar de conditie van het toestel alsmede naar de luchttoevoer en verbrandingsgas-afvoer. Gesteld kan derhalve worden dat verbruikers hun primaire verantwoordelijkheid met betrekking tot veilige toestellen en installatie, goed nakomen. De ongevalscijfers met betrekking tot het aardgasverbruik bevestigen dit beeld. Het aantal ongevallen (door brand, explosie, verstikking of vergiftiging) vertoont gemeten over de jaren 1986–1995 een dalende lijn. Dit geldt ook voor de dodelijke ongevallen. Vergiftigingsongevallen ten gevolge van koolmonoxide deden zich in de beginjaren tachtig zo’n 45 keer per jaar voor waarbij per jaar gemiddeld 12 dodelijke slachtoffers vielen. Thans vinden er jaarlijks ongeveer 17 vergiftigingsongevallen plaats, waarbij gemiddeld per jaar 7 dodelijke slachtoffers vallen te betreuren. Dit alles terwijl het aantal aansluitingen nog steeds stijgt. (Bron: Veiligheidsrapport aardgasverbruik 1986–1995, GASTEC Apeldoorn, maart 1997). Een voor deze dalende trend van ongevallen tevens van belang zijnde factor is de vervanging van oudere generaties toestellen door andersoortige beter beveiligde toestellen en de mate waarin die vervanging plaatsvindt. Zo dienen nieuwe afvoerloze geisers bijvoorbeeld sinds 1983 te zijn voorzien van een atmosfeerbeveiliging, welke maakt dat het toestel wordt uitgeschakeld indien er teveel koolmonoxide uit verbrandingsgas in de ruimte wordt gemeten. Geisers zonder afvoer worden bovendien steeds meer vervangen door CV combi-ketels. Vanaf 1982 zijn er zogenaamde gesloten CV- en CV combi-ketels op de markt. Bij dergelijke toestellen veilige verbranding noodzakelijke luchttoevoer gegarandeerd doordat deze direct uit de buitenlucht naar het toestel wordt geleid. Het toestel is daarmee om veilig te functioneren niet langer afhankelijk van de hoeveelheid lucht (ventilatie) in de ruimte waarin het is geplaatst. Ook de afvoer van verbrandingslucht vindt via het toestel direct naar de buitenlucht plaats. Hiermee worden risico’s voortvloeiende uit een gebrekkige toevoer van lucht of afvoer van verbrandingsgassen aanmerkelijk verminderd. Tot op heden zijn geen vergiftigingsongevallen met dergelijke gesloten toestellen bekend. Jaarlijks wordt 7,6% van het totale bestand van CV (combi)-ketels vervangen door dan wel aangevuld met nieuwe, veelal gesloten, ketels. Op dit ogenblik is 87% van alle geïnstalleerde ketels jonger dan 15 jaar. Aan de consument in de handel aangeboden gastoestellen dienen te voldoen aan wettelijke veiligheidseisen neergelegd in het Besluit gastoestellen dat uitvoering geeft aan de Europese productveiligheidsrichtlijn voor gastoestellen, richtlijn 90/396/EEG. Het toezicht op deze wetgeving is in handen van de Inspectie Gezondheidsbescherming (IGB). Bovenstaande gegevens wijzen op een systeem van veiligheidsmaatregelen en actoren dat resulteert in een ten algemene hoog veiligheidsniveau van het aardgasverbruik in Nederland, zeker gelet op de penetratiegraad van aardgas binnen huishoudingen. Ik zie dan ook geen aanleiding om vanuit de Rijksoverheid een algemene voorlichtingscampagne te organiseren met als doel huishoudingen in Nederland te wijzen op het belang van een veilig aardgasverbruik, waaronder de noodzaak tot regelmatig onderhoud van gastoestellen en afvoer. Een en ander betekent echter niet dat ik geen mogelijkheden zie voor verbeteringen. Zo draait een geringe groep van verbruikers om uiteenlopende redenen niet mee binnen het bovenaangegeven veiligheidssysteem: regelmatig onderhoud blijft binnen deze huishoudingen uit met alle risico’s van dien. Tezamen met de Minister van Economische Zaken ben ik inmiddels koepelorganisatie van de energiebedrijven (EnergieNed) en die van de installateurs (VNI) om te bezien of deze gebruikers nader kunnen worden gedefinieerd en met gerichte en specifiek op de doelgroep afgestemde voorlichtingsactiviteiten kunnen worden benaderd. Beide organisaties hebben zich reeds bereid verklaard hun medewerking te verlenen aan de ontwikkeling en verstrekking van dergelijke informatie. Gezien de eerdergenoemde wettelijke opdracht aan de energiebedrijven om de veiligheid van aardgasgebruik te bevorderen, ligt het m.i. op de weg van de energiebedrijven om naast deze gerichte voorlichting alle verbruikers van aardgas d.m.v. een bijsluiter bij de jaarrekening (nogmaals) expliciet te wijzen op het belang van periodiek onderhoud. In het overleg zal daarop door mij worden aangedrongen. Met het oog op de bevordering van de veiligheid van door niet-erkende installateurs geplaatste toestellen, is tevens contact gelegd met de doe-het-zelf branche. Ook deze partij is zeer bereid medewerking te verlenen aan informatie-voorziening richting de klussende consument. </antwoord>
      <noten afkomstig="antwoord"/>
   </antwoorden>
</kvr>
