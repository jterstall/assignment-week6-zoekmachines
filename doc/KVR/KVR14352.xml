<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stroeken (CDA) aan de ministers van Verkeer en Waterstaat en van Volkshuisvesting, Ruimtelijke Ordening en Milieubeheer over het goederenemplacement Venlo. (Ingezonden 28 juni 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14352
</item>
         <item attribuut="Inhoud">Vragen naar aanleiding van de discussie over de verantwoordelijkheid voor het goederenemplacement in Venlo. Aan de orde komt onder meer de situatie, dat er voor dit emplacement vanaf 1997 een gedoogsituatie bestaat omdat de provincie Limburg een beslissing over een vergunningaanvraag heeft aangehouden vanwege de te hoge veiligheidsrisico's en de gemeente Venlo niet bereid is op deze basis een vergunning te verlenen.</item>
         <item attribuut="Rubriek">Milieu (Overig) Verkeer, vervoer en waterstaat (Goederenvervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Goederenvervoer Milieuvergunningen Spoorwegen</item>
         <item attribuut="Vindplaats">Kamervragen met antwoord 2001-2002, nr. 40, Tweede Kamer</item>
         <item attribuut="Vraagnr_bij_indiening">2000112820</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Stroeken</persoon>
         </item>
         <item attribuut="Datum_reaktie">2001-09-26</item>
         <item attribuut="Datum_indiening">2001-06-28</item>
         <item attribuut="Document-id">KVR14352</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="79" allpagenumbers="79 80" vetnummer="2000112820" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14352" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="40" onderwerp="" indiendatum="2001-06-28">
         <vrager partij="CDA" oorsprong="parlement">Stroeken</vrager>
         <vraagt-aan>de ministers van Verkeer en Waterstaat en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2001-09-26">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u de discussie over de verantwoordelijkheid voor het goederenemplacement in Venlo? <voetnoot nummer="1"/>
      </vraag>
      <vraag nummer="2">Wat vindt u van de situatie, dat er voor dit emplacement vanaf 1997 een gedoogsituatie bestaat omdat de provincie Limburg een beslissing over een vergunningaanvraag heeft aangehouden vanwege de te hoge veiligheidsrisico’s en de gemeente Venlo niet bereid is op deze basis een vergunning te verlenen? </vraag>
      <vraag nummer="3">Wie is na de overdracht van de vergunningsbevoegdheid naar de gemeente Venlo in 2000 verantwoordelijk voor de handhaving van de veiligheid op het emplacement Venlo? De provincie Limburg met de aangehouden vergunningaanvraag of de gemeente Venlo? </vraag>
      <vraag nummer="4">Is het in het algemeen verstandig om, vanwege het (inter)nationale belang van goederenvervoer per spoor, regionale of lokale overheden te belasten met de vergunningverlening voor (inter)nationale goederenemplacementen? </vraag>
      <noten afkomstig="vraag">
         <noot nummer="1" datum="2001-06-23" bron="Zie Dagblad De Limburger">Zie Dagblad De Limburger, 23 juni 2001</noot>
      </noten>
   </vragen>
   <antwoorden aantal="4">
      <antwoord nummer="1">Ja, die is mij bekend. </antwoord>
      <antwoord nummer="2">Het is niet acceptabel dat het onderhavige emplacement nu nog niet over een Wm-vergunning beschikt. Het emplacement beschikt over een aantal «oude» milieuvergunningen die in ieder geval de huidige bedrijfssituatie niet goed representeren. Bedoelde vergunningen zijn destijds verleend voor onderdelen van het emplacement, op basis van de Hinderwet. Ten tijde van het verlenen van deze vergunningen bestond het inzicht dat het terrein waarop het rangeren plaatsvond niet tot de inrichting behoorde. Op 14 juli 1997 is een – het gehele emplacement omvattende – vergunningaanvraag bij de provincie, die destijds bevoegd gezag was, ingediend. op 1 oktober 2000 is als gevolg van een wijziging van de Wet milieubeheer (Wm) het bevoegd gezag overgegaan naar de gemeente Venlo. Inmiddels heeft Railinfrabeheer (RIB) in overleg met de gemeente Venlo en de provincie Limburg een maatregelenpakket samengesteld dat er in voorziet dat de externe veiligheid wordt vergroot (en de geluidsemissie afneemt). Door die maatregelen zal het emplacement fysiek veranderen en niet meer stroken met de vergunning zoals die in 1997 is aangevraagd. Daarom hebben genoemde partijen in mei 2001 besloten dat RIB de lopende aanvraag binnenkort formeel zal intrekken en op datzelfde moment zal vervangen door een actueel exemplaar, in te dienen bij het nieuwe bevoegd gezag, de gemeente Venlo. Ik heb inmiddels vernomen dat de gemeente Venlo niet bereid zou zijn een Wm-vergunning met een groepsrisico hoger dan de oriënterende waarde te verlenen. Zowel Provincie als Gemeente streven een verplaatsing van het goederenemplacement na. Een dergelijke oplossing heeft mijn serieuze aandacht. Het rijk zal het initiatief nemen om betrokken partijen bij elkaar te brengen met als doel een saneringsplan dat de veiligheidssituatie op korte en langere termijn verbetert. Het emplacement zal daarom zeker nog geruime tijd in gebruik blijven voor het handelen met gevaarlijke stoffen. Ik ga daarom er van uit dat, bij het verlenen van een Wm-vergunning, PAGE (Plan van Aanpak Goederenemplacementen) en het daarin afgesproken gewenste niveau van externe veiligheid, het uitgangspunt blijft. De in PAGE gehanteerde vervoersprognoses en ruimtelijke ontwikkelingen horen ook vertrekpunt te zijn bij de Wm-procedure. De Inspectie milieuhygiëne en RIB zijn verzocht op bestuurlijk niveau overleg te voeren met betrokkenen over de wijze waarop PAGE zal kunnen doorwerken in de Wm-vergunning en op welke termijn een Wm-vergunning zal kunnen worden verstrekt. </antwoord>
      <antwoord nummer="3">Het Inrichtingen- en vergunningenbesluit (Ivb) van de Wet milieubeheer geeft aan welke overheid het bevoegd gezag is voor een spoorwegemplacement. Het bevoegd gezag is verantwoordelijk voor het opstellen en afgeven van een Wm-vergunning en voor het handhaven van onder andere de veiligheid op grond van de voorschriften van de Wm-vergunning. Op 1 oktober 2000 is het Ivb gewijzigd met betrekking tot het bevoegde gezag (Besluit van 22 juli 2000, Stb. 330, houdende wijziging van het Ivb met betrekking tot het bevoegd gezag voor spoorwegemplacementen). Door de inwerkingtreding van dit besluit gaat het bevoegd gezag voor het emplacement Venlo van de provincie Limburg over naar de gemeente Venlo. In het onderhavige besluit is echter een overgangsbepaling opgenomen die luidt als volgt: «Indien krachtens artikel 1, onderdeel B, van dit besluit een bevoegdheid overgaat naar een ander bestuursorgaan, blijft het voor het tijdstip van inwerkingtreding van dit besluit geldende recht van toepassing ten aanzien van een beschikking die voor het tijdstip van inwerkingtreding van dit besluit is aangevraagd of die ambtshalve is genomen en bekendgemaakt voor het tijdstip van inwerkingtreding van dit besluit, tot het tijdstip waarop de beschikking op die aanvraag of de ambtshalve genomen beschikking in werking en onherroepelijk is». Dat betekent dat wanneer vóór 1 oktober 2000 een aanvraag om een Wm-vergunning bij de provincie is ingediend, uit het overgangsrecht volgt dat de provincie bevoegd gezag blijft tot het tijdstip waarop de beschikking op die aanvraag in werking en onherroepelijk is. De provincie Limburg kan tot dat moment op grond van de Wet milieubeheer handhaven. Dit overgangsrecht is van toepassing omdat de aanvraag voor de revisie van de Wm-vergunning is ingediend vóór 1 oktober 2000, te weten op 14 juli 1997. Na het tijdstip waarop de beschikking door de provincie is genomen, en onherroepelijk is, of het tijdstip waarop de aanvraag ingetrokken is wordt de gemeente Venlo bevoegd gezag. Vanaf dat moment is de gemeente Venlo verantwoordelijk voor de handhaving op grond van de Wet milieubeheer. </antwoord>
      <antwoord nummer="4">Voor alle spoorwegemplacementen in Nederland geldt dat de gemeente of de provincie bevoegd gezag is. De keuze voor deze toedeling van bevoegdheden berust op de overweging dat de effecten die emplacementen kunnen hebben op milieu (met name geluidhinder) en ruimtelijke ordening primair van lokale (of regionale) aard zijn en dat bestuurlijke afwegingen met betrekking tot die effecten dan ook primair op lokaal (of regionaal) niveau gemaakt moeten worden. Die overweging doet nog steeds opgeld. </antwoord>
      <noten afkomstig="antwoord"/>
   </antwoorden>
</kvr>
