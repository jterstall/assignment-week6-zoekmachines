<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (VVD) aan de staatssecretaris van Sociale Zaken en Werkgelegenheid dhr. Hoogervorst, over de WAO. (Ingezonden 21 juli 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12235
</item>
         <item attribuut="Inhoud">Vragen naar aanleiding van het bericht in het Financieele Dagblad van 6 en 14 juli over een snellere groei van de WAO dan gevreesd.</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">WAO</item>
         <item attribuut="Vindplaats">Kamervragen met antwoord 1999-2000, nr. 1756, Tweede Kamer</item>
         <item attribuut="Vraagnr_bij_indiening">2990014060</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="VVD">Wilders</persoon>
         </item>
         <item attribuut="Datum_reaktie">2000-09-01</item>
         <item attribuut="Datum_indiening">2000-07-21</item>
         <item attribuut="Document-id">KVR12235</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3947" allpagenumbers="3947 3948" vetnummer="2990014060" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12235" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1756" onderwerp="" indiendatum="2000-07-21">
         <vrager partij="VVD" oorsprong="parlement">Wilders</vrager>
         <vraagt-aan>de staatssecretaris van Sociale Zaken en Werkgelegenheid dhr. Hoogervorst,</vraagt-aan>
      </vraagdata>
      <antwoorddata antwoorddatum="2000-09-1">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van het bericht «WAO groeit sneller dan gevreesd» <voetnoot nummer="1"/>? </vraag>
      <vraag nummer="2">Blijkt uit de jongste prognose van het Lisv dat Nederland eind dit jaar bijna 950 000 en eind 2002 zelfs 1 miljoen arbeidsongeschikten zal kennen, doordat de groei dit jaar 2.7 in plaats van 2.2% zal zijn? Onderschrift u die prognose? Zo neen, hoe zal volgens uw eigen prognose de groei van het aantal arbeidsongeschikten de komende jaren eruit zien? </vraag>
      <vraag nummer="3">Bent u bereid, indien de groei van het aantal arbeidsongeschikten inderdaad fors hoger zal zijn dan geraamd, vergaande additionele maatregelen ten aanzien van de WAO te overwegen en niet af te wachten tot de ingestelde commissie arbeidsongeschiktheid pas over een jaar met haar bevindingen zal komen? Zo ja, welke maatregelen overweegt u dan? Zo neen, waarom niet? </vraag>
      <vraag nummer="4" voetnoot="2">Deelt u de mening dat, als het gaat om de nodige extra aanpak van het WAO-vraagstuk, bestaande arbeidsongeschikten en de grote groep psychisch arbeidsongeschikten niet buiten schot kunnen blijven, zeker nu blijkt dat het aantal psychisch arbeidsongeschikten bij de nieuwe instroom het laatste jaar fors is gegroeid <voetnoot nummer="2"/>? Bent u bijvoorbeeld bereid de herkeuringen van bestaande (psychisch) arbeidsongeschikten verder te intensiveren en zo de WAO-uitstroom naar werk dan wel de WW of bijstand te bevorderen? </vraag>
      <vraag nummer="5">Hebt u kennis genomen van het pleidooi van sociale partners om voor f 210 mln. extra in te zetten om meer arbeidsongeschikten te reïntegreren? Deelt u de mening dat het eenvoudigweg vragen om meer collectieve gelden een onderschatting is van het WAO-vraagstuk en ook de eigen verantwoordelijkheid van sociale partners onderbelicht laat? </vraag>
      <noten afkomstig="vraag">
         <noot nummer="1" datum="2000-07-14" bron="Het Financieele Dagblad">Het Financieele Dagblad, 14 juli 2000</noot>
         <noot nummer="2" datum="2000-07-6" bron="Het Financieele Dagblad">Het Financieele Dagblad, 6 juli 2000</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Neen. Het Financieel Dagblad baseert zich op de juni-nota 2000 van het Lisv. In die nota presenteert het Lisv zijn verwachtingen ten aanzien van het aantal uitkeringen per ultimo 2000 en 2001: respectievelijk 947 000 en 971 000 uitkeringen. Uitkeringen zijn echter niet synoniem aan personen. Personen kunnen meerdere arbeidsongeschiktheidsuitkeringen tegelijkertijd hebben. Daarnaast zijn er uitkeringen, die formeel (nog) bestaan, maar niet tot betaling leiden. Bijvoorbeeld, als de betaling is gestopt in verband met inkomsten uit een dienstverband, maar de uitkering nog niet wordt beëindigd. Voor deze aspecten moet worden gecorrigeerd om aan het reële aantal personen met een uitkering, te komen. De meest recente prognose voor het WAO-volume is een jaargemiddelde van 932 000 personen in 2001 en 946 000 personen in 2002. Ook zonder dat de grens van 1 miljoen wordt gepasseerd is dit een tegenvallende volume-ontwikkeling, namelijk circa 19 000 personen hoger dan bij het regeerakkoord nog als uitgangspunt gold. Aangezien relatief minder mensen volledig worden afgekeurd en de gemiddelde uitkering lager is dan verwacht, is er per saldo geen sprake van financiële tegenvallers in de uitkeringslasten WAO. </antwoord>
      <antwoord nummer="3">Met het ontwikkelen van nieuw beleid wordt niet gewacht op de uitkomsten van de onlangs ingestelde commissie arbeidsongeschiktheid. In de voortgangsnota WAO is een groot aantal maatregelen beschreven dat tot doel heeft de volumegroei van de WAO te beperken. Naast versterking van de poortwachtersfunctie en verbetering van de preventie van ziekte en arbeidsongeschiktheid is verbetering van de claimbeoordeling WAO daarvan een belangrijk onderdeel. De beleidsvoornemens terzake maken dat de kwaliteit van de claimbeoordeling een steeds belangrijker aandachtspunt aan het worden is in de uitvoeringsorganisaties. Er zijn indicaties dat zich daarvan reeds enige eerste effecten beginnen af te tekenen. Uit de meest recente cijfers blijkt namelijk dat de verhouding gedeeltelijke/volledige arbeidsongeschiktheid verbetert en dat het aantal niet-toekenningen groeit. Hoewel deze ontwikkelingen te pril zijn om een harde conclusie aan te verbinden, lijken zij indicaties van verbetering. </antwoord>
      <antwoord nummer="4">De gehele WAO-populatie is onderhevig aan periodieke herkeuringen. Wat betreft de psychische arbeidsongeschiktheid is het Lisv thans doende een nieuwe beoordelingssystematiek te ontwikkelen die – anders dan de huidige systematiek – het beter mogelijk maakt de resterende mogelijkheden van personen met psychische klachten in kaart te brengen. Daarvan zijn positieve effecten te verwachten, zowel op de instroom in de WAO, alsook – via de herbeoordelingen – op de uitstroom. In kwalitatief opzicht wordt derhalve in een intensivering van de (her)beoordeling van psychisch arbeidsongeschikten voorzien. </antwoord>
      <antwoord nummer="5">Ik heb op 18 juli jl. een reactie gestuurd naar de Stichting van de Arbeid, die ik ook aan de Kamer heb gezonden. Hierin valt onder meer mijn opvatting te lezen dat de prioriteit niet moet liggen bij meer geld en meer trajecten, maar bij het verhogen van de effectiviteit van de trajecten. Daarbij heb ik ook gezegd het op prijs te stellen indien de Stichting van de arbeid de private geldstromen rond ziekte en arbeidsongeschiktheid aan een evaluatie onderwerpt. </antwoord>
      <noten afkomstig="antwoord"/>
   </antwoorden>
</kvr>
