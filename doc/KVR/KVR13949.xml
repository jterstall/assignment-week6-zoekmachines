<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Blaauw, Kamp en Niederer (allen VVD) aan de minister van Buitenlandse Zaken over visumaanvragen door buitenlanders in het buitenland. (Ingezonden 15 juni 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13949
</item>
         <item attribuut="Inhoud">Vragen over de problemen die zich voordoen bij het verstrekken van een visa in een aantal landen zoals Egypte, Nigeria, Marokko, Ghana en Iran.</item>
         <item attribuut="Rubriek">Criminaliteit en openbare orde (Persoonsregistratie en identificatie) Internationale betrekkingen (Ambassades) Staats- en bestuursrecht (Vreemdelingenrecht)</item>
         <item attribuut="Trefwoorden">Ambassades Visa Vreemdelingen</item>
         <item attribuut="Vindplaats">Kamervragen met antwoord 2000-2001, nr. 1423, Tweede Kamer</item>
         <item attribuut="Vraagnr_bij_indiening">2000112310</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Blaauw</persoon>
            <persoon partij="VVD">Kamp</persoon>
            <persoon partij="VVD">Niederer</persoon>
         </item>
         <item attribuut="Datum_reaktie">2001-06-29</item>
         <item attribuut="Datum_indiening">2001-06-15</item>
         <item attribuut="Document-id">KVR13949</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2967" allpagenumbers="2967 2968" vetnummer="2000112310" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13949" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1423" onderwerp="" indiendatum="2001-06-15">
         <vrager partij="VVD" oorsprong="parlement">Blaauw</vrager>
         <vrager partij="VVD" oorsprong="parlement">Kamp</vrager>
         <vrager partij="VVD" oorsprong="parlement">Niederer</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2001-06-29">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is inmiddels een analyse beschikbaar van de problemen die zich voordoen bij het verstrekken van visa in een aantal landen zoals Egypte, Nigeria, Marokko, Ghana en Iran? </vraag>
      <vraag nummer="2">Indien dat niet het geval is, bent u bereid de Kamer op korte termijn te informeren over deze problemen, de mogelijkheden om de problemen op te lossen en een regeringsstandpunt terzake? </vraag>
      <vraag nummer="3">Wilt u hierbij in ieder geval betrekken het van toepassing zijn van de Algemene wet bestuursrecht op visumaanvragen door buitenlanders in het buitenland? Wilt u daarbij tevens aangeven of er andere landen zijn met een vergelijkbare wettelijke regeling die van toepassing is op visumaanvragen? </vraag>
      <vraag nummer="4">Wilt u bij uw informatie aan de Kamer ook betrekken het van toepassing zijn van de Wet persoonsregistraties op de visumaanvragen? Staat de Wet persoonsregistraties vergelijking van informatie uit visumaanvragen en asielaanvragen in de weg? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1 en 2">Reeds in mijn brief van 25 oktober 1999 aan de voorzitter van de Tweede Kamer (kamerstuk 1999–2000, 26 106, nr. 2, Tweede Kamer) heb ik aan de hand van de destijds geconstateerde onregelmatigheden rond het visumverleningsproces bij een drietal posten (Colombo, Lagos en Rabat), aangegeven welke maatregelen al waren genomen en nog zouden worden genomen om vorenbedoelde problemen het hoofd te bieden. Meer recentelijk tijdens het Algemeen Overleg van 21 maart 2001 met de vaste commissie voor Buitenlandse Zaken over onder meer de Hoofdlijnen Notitie Visumwet, heb ik nog eens uitgebreid toegelicht welke maatregelen zijn genomen om de kwaliteit van de visumverlening in algemene zin, en op de zgn. risicoposten in het bijzonder, te verbeteren. Hierbij wordt ten aanzien van de geconstateerde knelpunten een meersporenbeleid gevolgd. Naast uitbreiding van het personeelsbestand, wordt er aandacht besteed aan de verdieping van het kennisniveau. Daartoe worden onder meer cursussen georganiseerd op posten en vinden er in Nederland regelmatig conferenties plaats voor (lokale) medewerkers en leidinggevenden van visumafdelingen. Ook aspecten als integriteit en klantgericht werken hebben daarin een prominente rol. Voorts zijn er stappen ondernomen om in het werkproces tot een nog duidelijker functiescheiding te komen, ter voorkoming van belangenverstrengeling en misbruik. Waar nodig zijn en worden maatregelen getroffen om de werkomstandigheden voor het personeel, maar ook de faciliteiten voor de visumaanvragers te verbeteren. Daarnaast zijn zaken als heldere en transparante regelgeving, verbetering van de communicatie tussen de posten en de nationale diensten in Nederland die betrokken zijn bij het visumverleningsproces belangrijke aandachtspunten. Tenslotte worden met name de risicoposten regelmatig bezocht door missies vanuit het departement. Kortom, op vele fronten vinden er inspanningen plaats om het visumverleningsproces te optimaliseren. Dit is echter een «ongoing process», aangezien er zich steeds weer nieuwe problemen en uitdagingen zullen voordoen en niet in de laatste plaats omdat visumverlening mensenwerk blijft, zoals ik u al schreef in mijn brief van 25 oktober 1999. </antwoord>
      <antwoord nummer="3">Zoals door mij aangegeven bij hierboven bedoelde AO van 21 maart jl. wil ik niet tornen aan de werkingssfeer van de Algemene wet bestuursrecht (Awb) ten aanzien van visumaanvragen. Wel biedt de beoogde Visumwet een mogelijkheid om aan het gedachtengoed van de Awb recht te doen op een manier die past bij de lokale situatie, de aard van het bestuurlijk optreden en de wijze waarop de Europese partners hun besluitvormings- en rechtsbeschermingsregime ten aanzien van visumverlening hebben ingericht. Mede op grond van ervaringen die opgedaan zijn bij met name de u bekende risicoposten, acht ik het van belang dat in de Visumwet geregeld gaat worden dat de bewijslast meer dan nu bij de aanvrager gelegd gaat worden. Zoals u weet zijn de besluitvormings- en rechtsbeschermingsregimes in de Europese lidstaten niet geharmoniseerd. In het kader van de totstandkoming van de Visumwet zal een nader vergelijkend onderzoek plaatsvinden. Vooruitlopend hierop kan reeds nu worden aangegeven dat geen enkel land op vergelijkbare wijze een Awb-systeem van bezwaar en beroep toepast op de visumverlening. </antwoord>
      <antwoord nummer="4">Het registreren van visumaanvragen in het visum informatie systeem (VIS) van Buitenlandse Zaken is een persoonsregistratie in de zin van de huidige Wet persoonsregistraties. Dit najaar zal de nieuwe privacywet, Wet bescherming persoonsgegevens, in werking treden. Conform de wettelijke vereisten zal het VIS dan bij het College bescherming persoonsgegevens (voormalige Registratiekamer) worden aangemeld. Ingevolge de Wet persoonsregistraties is het mogelijk om gegevens te verstrekken aan instanties met publiekrechtelijke taak, voorzover zij die gegevens nodig hebben voor de uitvoering van hun taak. Deze verstrekkingen mogen uitsluitend op verzoek van de ontvangende instantie geschieden. Dit betekent dat indien de IND/Justitie desgevraagd met het oog op onderlinge vergelijking visumgegevens nodig heeft ten behoeve van het behandelen van een asielaanvraag de Wet persoonsregistraties daaraan niet in de weg staat. </antwoord>
      <noten afkomstig="antwoord"/>
   </antwoorden>
</kvr>
