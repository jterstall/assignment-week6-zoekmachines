<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hoekema (D66) en Koenders (PvdA) aan de minister van Buitenlandse Zaken over de OPCW en Irak. (Ingezonden 24 april 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15605
</item>
         <item attribuut="Inhoud">Vragen over het wegstemmen door de lidstaten van Directeur-Generaal Bustani van de Organisatie voor het Verbod op Chemische Wapens (OPCW), en de relatie OPCW-Irak.</item>
         <item attribuut="Rubriek">Internationale betrekkingen (Overig) Veiligheidsbeleid en defensie (Wapenbeheersing)</item>
         <item attribuut="Trefwoorden">Chemische wapens Irak Wapenbeheersing</item>
         <item attribuut="Vindplaats">Kamervragen met antwoord 2001-2002, nr. 1095, Tweede Kamer</item>
         <item attribuut="Vraagnr_bij_indiening">2010209630</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">Hoekema</persoon>
            <persoon partij="PvdA">Koenders</persoon>
         </item>
         <item attribuut="Datum_reaktie">2002-05-06</item>
         <item attribuut="Datum_indiening">2002-04-24</item>
         <item attribuut="Document-id">KVR15605</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2315" allpagenumbers="2315 2316" vetnummer="2010209630" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15605" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1095" onderwerp="" indiendatum="2002-04-24">
         <vrager partij="D66" oorsprong="parlement">Hoekema</vrager>
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2002-05-6">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat de Directeur-Generaal van de OPCW (organisatie voor het verbod op chemische wapens), Bustani, door de lidstaten van de OPCW is weggestemd als Uitvoerend Directeur? <voetnoot nummer="1"/>
      </vraag>
      <vraag nummer="2">Welke positie heeft Nederland hierbij ingenomen en waarom? </vraag>
      <vraag nummer="3" voetnoot="2">Is het vertrek van de heer Bustani uitsluitend te wijten aan managementproblemen of speelt hier ook, zoals eerder door hem gesuggereerd <voetnoot nummer="2"/>een conflict tussen hem c.q. de OPCW en de VS? </vraag>
      <vraag nummer="4">Welke positie heeft Nederland ingenomen op deze twee aspecten? Hoe denkt Nederland over de relatie OPCW-Irak? </vraag>
      <vraag nummer="5">Welke gevolgen zal het vertrek van de heer Bustani hebben voor de positie van de OPCW incl. de financiële positie? </vraag>
      <vraag nummer="6">Heeft Nederland als gastland nog bijzondere beperkingen in acht moeten nemen bij deze discussie? </vraag>
      <noten afkomstig="vraag">
         <noot nummer="1" datum="2002-04-23" bron="Trouw">Trouw, 23 april 2002</noot>
         <noot nummer="2" datum="2002-04-18" bron="International Herald Tribune">International Herald Tribune, 18 april 2002</noot>
      </noten>
   </vragen>
   <antwoorden aantal="6">
      <antwoord nummer="1">Op maandag 22 april heeft de Speciale Conferentie van Verdragspartijen een besluit aangenomen, waarin het contract van Directeur Generaal Bustani met de OPCW met onmiddellijke ingang werd beëindigd. Dit besluit is aangenomen met de vereiste tweederde meerderheid van aanwezige en stemmende partijen (48 voor, 7 tegen, en 43 onthoudingen, welke niet als uitgebrachte stemmen werden meegerekend). </antwoord>
      <antwoord nummer="2">Nederland heeft voor het besluit gestemd, evenals nagenoeg alle EU-partners. Nederland meende dat de crisis rond de DG dusdanig ernstig was geworden dat deze het effectief functioneren en zelfs voortbestaan van de Organisatie bedreigde en trok daaruit de conclusie dat het vertrek van de DG de enig mogelijke oplossing voor de crisis kon zijn. </antwoord>
      <antwoord nummer="3">De VS verweet de heer Bustani dat zijn stijl van management onder andere heeft geleid tot de penibele financiële situatie van de OPCW in 2001. Ook verweet de VS Bustani dat hij extra taken voor de OPCW zocht, waar hij zich in Amerikaanse optiek beter had kunnen concentreren op de hoofdtaken van zijn organisatie. In contacten met de Verenigde Staten is mij duidelijk geworden dat de door de heer Bustani en anderen gesuggereerde link tussen het aftreden van de DG en diens pogingen om Irak over te halen verdragspartij te worden bij het Chemische Wapens Verdrag niet op waarheid berust. De VS is, evenals Nederland en vele andere landen, voorstander van universaliteit van het Chemische Wapens Verdrag. </antwoord>
      <antwoord nummer="4">Nederland is van mening dat de kritiek op de DG dusdanig was, dat hij het vertrouwen van een groot aantal verdragspartijen, waaronder bovendien een aantal grote contribuanten, had verloren en dat zijn positie niet langer houdbaar was. Het aanblijven van de heer Bustani vormde in die situatie, waarvan Nederland het ontstaan betreurde, een directe bedreiging voor het vermogen van de OPCW effectief haar taken uit te voeren en mogelijk zelfs voor het voortbestaan van de Organisatie zelf. Nederland is voorstander van de universaliteit van het Chemische Wapens Verdrag. Het zou een lidmaatschap van Irak in de OPCW verwelkomen. Dit zou Irak overigens niet ontslaan van de ontwapeningsverplichtingen vastgelegd in VR resolutie 1284, waarin wordt gesteld dat Irak op alle punten aantoonbaar medewerking dient te verlenen aan de uitvoering van het mandaat van UMOVIC en de IAEA. </antwoord>
      <antwoord nummer="5">Nederland hoopt dat na het vertrek van de heer Bustani de OPCW in staat zal zijn haar werkprogramma, dat op de Conferentie van Verdragspartijen in mei 2001 is aangenomen, volledig uit te voeren. Hiervoor zullen additionele financiële middelen moeten worden gevonden. Nederland is voornemens een extra bijdrage te leveren, alsook andere landen daartoe aan te sporen. </antwoord>
      <antwoord nummer="6">Nederland heeft zich in deze zaak zoveel mogelijk laten leiden door de terughoudendheid, die een gastland in dergelijke zaken traditioneel dient te betrachten. Voorop bleef echter het belang van het voortbestaan van de Organisatie staan. </antwoord>
      <noten afkomstig="antwoord"/>
   </antwoorden>
</kvr>
