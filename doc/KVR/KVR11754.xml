<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">van het lid Klein Molekamp (VVD) aan de minister van Volkshuisvesting, Ruimtelijke Ordening en Milieubeheer over de glasinzameling in Nederland en de ons omringende landen. (Ingezonden 12 mei 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11754
</item>
         <item attribuut="Inhoud">Vragen over levering van goedkopere glasscherven uit omringende landen door gesubsidieerde systemen.</item>
         <item attribuut="Rubriek">Milieu (Afvalverwerking)</item>
         <item attribuut="Trefwoorden">Afvalverwerking Recycling</item>
         <item attribuut="Vindplaats">Kamervragen met antwoord 1999-2000, nr. 1325, Tweede Kamer</item>
         <item attribuut="Vraagnr_bij_indiening">2990010990</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="VVD">Klein Molekamp</persoon>
         </item>
         <item attribuut="Datum_reaktie">2000-05-30</item>
         <item attribuut="Datum_indiening">2000-05-12</item>
         <item attribuut="Document-id">KVR11754</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2957" allpagenumbers="2957 2958" vetnummer="2990010990" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11754" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1325" onderwerp="" indiendatum="2000-05-12">
         <vrager partij="VVD" oorsprong="parlement">Klein Molekamp</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-05-30">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennis genomen van de recente berichtgeving over de glasinzameling in Nederland en de ons omringende landen? <voetnoot nummer="1"/>
      </vraag>
      <vraag nummer="2">Deelt u de mening dat de inzameling en het hergebruik van glas in Nederland zeer succesvol zijn? Deelt u de mening dat dit succes mede te danken is aan de zeer efficiënte inzamelingsstructuur en de financiering daarvan? </vraag>
      <vraag nummer="3">Is het waar dat in landen om ons heen wordt gewerkt met een ander systeem voor glasinzameling, namelijk het zogenoemde Groene Puntsysteem? Is het waar dat dit Groene Puntsysteem een kostenverhogend effect heeft op heel de glasketen? </vraag>
      <vraag nummer="4">Is het waar dat aanbieders uit de landen met het Groene Puntsysteem glasscherven kunnen leveren aan Nederlandse glasfabrieken die stukken goedkoper zijn dan «Nederlandse» glasscherven? Is het waar dat dit komt door de kostenverhogende financieringsstructuur in de landen om ons heen, waarbij reeds een heffing is betaald en eventuele opbrengsten van glasscherven mooi meegenomen zijn? </vraag>
      <vraag nummer="5">Acht u het wenselijk dat de succesvolle en kostenefficiënte Nederlandse glasinzameling op achterstand wordt gezet door minder efficiënte, duurdere, «gesubsidieerde» systemen in de landen om ons heen? </vraag>
      <vraag nummer="6">Bent u bereid om deze problematiek nadrukkelijk aan de orde te stellen tijdens de eerstvolgende Europese Milieuraad? Welke overige stappen bent u bereid te nemen om de Nederlandse inzameling niet de dupe te laten worden van duurdere buitenlandse inzamelsystemen? </vraag>
      <noten afkomstig="vraag">
         <noot nummer="1" datum="2000-05-2" bron="Persbericht VAOP">Persbericht VAOP, 2 mei 2000</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. In het convenant verpakkingen, dat in december 1997 is afgesloten tussen de overheid en het bedrijfsleven – waaronder de glasketen –, is een minimum hergebruiksverplichting van 90% voor 2001 afgesproken. Het hergebruikspercentage is inmiddels gestegen tot 84%. Dit succes is onder meer te danken aan de voorlichting van de glasketen, gemeenten die bereid zijn geweest op zeer veel plaatsen glasbakken neer te zetten en te betalen, de bereidwilligheid van burgers om glas in de glasbakken te deponeren en daarnaast aan de efficiënte inzameling door de glasketen. </antwoord>
      <antwoord nummer="3">Ja. Nederland heeft met het convenant gekozen voor een systeem waarbij de gemeenten de kosten van inzameling betalen; de overige kosten van transport en verwerking worden door de glasbewerkers betaald uit de opbrengst van de bewerkte scherven die aan de glasindustrie worden verkocht. In veel andere landen in Europa, is dit anders geregeld, bijvoorbeeld met een Groene Punt Systeem. In het Groene Punt Systeem betalen de verpakkers/vullers een van te voren vaststaand bedrag zowel voor de kosten van inzameling, transport als verwerking. Het is mogelijk dat dit systeem een kostenverhogend effect heeft op de glasketen in Nederland. Het ministerie van Economische Zaken heeft recent opdracht gegeven voor een onderzoek naar de invloed van het Groene Punt Systeem in Duitsland op de glasketen in Nederland. Mijn Ministerie is betrokken bij dit onderzoek dat naar verwachting op 1 juli afgerond zal zijn. </antwoord>
      <antwoord nummer="4">In het Groene Punt Systeem betalen de verpakkers/vullers een vast bedrag voor zowel de kosten van inzameling, transport als verwerking. Dit bedrag lijkt hoger te zijn dan benodigd voor de werkelijke kosten. Hierdoor kan de buitenlandse glasbewerker de bewerkte scherven goedkoper aanbieden aan de glasproducenten. De Nederlandse glasproducenten zeggen hierdoor wel gedwongen te zijn scherven in te kopen tegen de lagere Europese prijzen, omdat zij anders niet meer kunnen concurreren met glasindustrieën in andere landen. In bovengenoemd onderzoek zal ook dit punt worden nagetrokken. </antwoord>
      <antwoord nummer="5">Neen. Ik zal de uitkomsten van het onderzoek van het ministerie van Economische Zaken afwachten alvorens een standpunt over de problematiek in te nemen. </antwoord>
      <antwoord nummer="6">Als de uitkomst van genoemd onderzoek aanleiding geeft om te veronderstellen dat de Nederlandse glasinzameling financieel benadeeld wordt door duurdere buitenlandse systemen, dan zal ik nader bezien welke maatregelen kunnen worden getroffen om dit te voorkomen. Een van de mogelijkheden is dat ik hierover met de betrokken ambtgenoten uit andere landen contact opneem en zo nodig de problematiek ook aan de orde stel tijdens een Europese Milieuraad. </antwoord>
      <noten afkomstig="antwoord"/>
   </antwoorden>
</kvr>
