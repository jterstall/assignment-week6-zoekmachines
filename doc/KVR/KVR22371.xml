<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Heemskerk (PvdA) en Schippers (VVD) aan de ministers van Volksgezondheid, Welzijn en Sport en van Economische Zaken over het samenwerkingsprotocol NMa en CTG/Zorgautoriteit. (Ingezonden 8 februari 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22371
</item>
         <item attribuut="Inhoud">Hoewel de Kamer zich nog niet heeft uitgesproken over de Wet marktordening gezondheidszorg, zijn de NMa en het CTG/Zorgautoriteit voornemens een samenwerkingsprotocol te tekenen.</item>
         <item attribuut="Rubriek">Gezondheidszorg (Zorginstellingen) Gezondheidszorg (Zorgverzekeringen) Handel en economie (Mededinging)</item>
         <item attribuut="Trefwoorden">Gezondheidszorg Mededinging</item>
         <item attribuut="Vindplaats">Kamervragen met antwoord 2004-2005, nr. 1054, Tweede Kamer</item>
         <item attribuut="Vraagnr_bij_indiening">2040507990</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Heemskerk</persoon>
            <persoon partij="VVD">Schippers</persoon>
         </item>
         <item attribuut="Datum_reaktie">2005-03-02</item>
         <item attribuut="Datum_indiening">2005-02-08</item>
         <item attribuut="Document-id">KVR22371</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2239" allpagenumbers="2239 2240" vetnummer="2040507990" code="0405tkkvr1054" lopendefooter="Tweede Kamer, vergaderjaar 2004–2005, Aanhangsel" filenaam="KVR22371" issn-nummer="ISSN0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1054" onderwerp="" indiendatum="2005-02-8">
         <vrager partij="PvdA" oorsprong="parlement">Heemskerk</vrager>
         <vrager partij="VVD" oorsprong="parlement">Schippers</vrager>
         <vraagt-aan>de ministers van Volksgezondheid, Welzijn en Sport en van Economische Zaken</vraagt-aan>
      </vraagdata>
      <antwoorddata antwoorddatum="2005-03-2">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Hebt u kennisgenomen van het voornemen van de NMa en het CTG/Zorgautoriteit i.q om in februari 2005 een samenwerkingsprotocol te tekenen? </vraag>
      <vraag nummer="2">Deelt u de mening dat een dergelijk protocol voorbarig is, aangezien mededingingsbevoegdheden van het CTG/Zorgautoriteit nog dienen te worden vastgesteld in de Wet marktordening gezondheidszorg? </vraag>
      <vraag nummer="3">Deelt u voorts de mening dat de werkverdeling tussen het CTG/Zorgautoriteit en andere toezichthouders binnen de zorg eveneens verduidelijking behoeft? </vraag>
      <vraag nummer="4">Kunnen op korte termijn nog meer van dit soort samenwerkingsprotocollen worden verwacht? </vraag>
      <vraag nummer="5">Zou het niet wenselijk zijn te wachten met dergelijke protocollen tot de Kamer zich heeft uitgesproken over de Wet marktordening gezondheidszorg? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Nee. In de eerste plaats heeft het College tarieven gezondheidszorg/Zorgautoriteit (CTG/ZAio) met de inwerkingtreding van de WTG-ExPres op 1 februari 2005 een aantal nieuwe bevoegdheden. Uit deze bevoegdheden volgen drie (geclusterde) activiteiten: – de bestaande «klassieke» activiteiten in het kader van de uitvoering van de tarievenwetgeving; – het concreet vormgeven van nieuwe prijs- en daaraan gerelateerde gedragsregulering op basis van het huidige wettelijk instrumentarium op markten waar de prijsvorming (nog) niet aan de markt wordt overgelaten; – het monitoren en analyseren van de prijs- en marktontwikkeling en zo nodig ingrijpen of de minister van VWS adviseren in te grijpen daar waar de prijzen al in meer of mindere mate of nog niet zijn vrijgegeven. In de tweede plaats voorziet de WTG-ExPres in een wettelijke basis voor gegevensuitwisseling tussen het CTG/ZAio en de Nederlandse Mededingingsautoriteit (NMa). Beide maken een protocol in 2005 noodzakelijk. In het samenwerkingsprotocol worden afspraken vastgelegd over de wijze van samenwerking bij aangelegenheden van wederzijds belang. Daarnaast bevat het protocol afspraken over de wijze waarop de toezichthouders bepaalde begrippen uitleggen. Dit om te komen tot een consistente uitleg van begrippen. Een voorbeeld daarvan is het gebruik en de uitleg van mededingingsbegrippen in consultatiedocumenten. Ook wordt de wijze waarop informatie wordt verstrekt en uitgewisseld, vastgelegd. </antwoord>
      <antwoord nummer="3 en 4">Waar de bevoegdheden en instrumenten van toezichthouders elkaar raken, leggen zij onderlinge afspraken vast in een samenwerkingsprotocol. Hiermee worden administratieve lasten en dubbel toezicht voorkomen. Zo is een protocol tussen CTG/ZAio en de Inspectie Gezondheidszorg voorzien. Beide toezichthouders hebben informatie nodig. Ter voorkoming van onnodige administratieve lasten maken IGZ en CTG/ZAio afspraken over informatie-uitwisseling, waarbij CTG/ZAio de beschikbare kwaliteitsinformatie van de IGZ kan gebruiken. Bovendien worden, gegeven de voorziene taken van de zorgautoriteit (Kamerstukken II, 29 324, nr. 3), op dit moment verkennende besprekingen gevoerd tussen CTG/ZAio, het College van toezicht op de zorgverzekeringen (CTZ) en De Nederlandsche Bank (als prudentieel toezichthouder op verzekeraars) of het zinvol is een protocol af te sluiten. Onder meer om een dubbele informatieuitvraag bij zorgverzekeraars te voorkomen. </antwoord>
      <antwoord nummer="5">Het protocol tussen CTG/ZAio en de NMA en het beoogde protocol tussen CTG/ZAio en de IGZ is opgesteld op basis van de huidige bevoegdheden. Zodra de Wet marktordening gezondheidszorg in werking treedt (beoogd op 1 januari 2006) zullen de bevoegdheden en de verdeling van bevoegdheden tussen toezichthouders wijzigen. Dit heeft vanzelfsprekend consequenties voor de bestaande protocollen. Deze zullen worden aangepast aan de wetswijzigingen. Een eventueel protocol tussen CTG/ZAio, CTZ (straks samen NZa) en DNB, zal pas na de inwerkingtreding van het wetsvoorstel Wet marktordening gezondheidszorg worden vastgesteld. De basis daarvoor ligt immers in het wetsvoorstel. </antwoord>
      <noten afkomstig="antwoord"/>
   </antwoorden>
</kvr>
