<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verbugt (VVD) aan de staatssecretaris van Volkshuisvesting, Ruimtelijke Ordening en Milieubeheer over de stroomlijning en de handhaving van het Bouwbesluit. (Ingezonden 1 maart 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11392
</item>
         <item attribuut="Inhoud">Vragen naar aanleiding van het NIPO-onderzoek naar de kwaliteit van de toetsing van bouwaanvragen aan het Bouwbesluit, en in het algemeen over de vereenvoudiging van de bouwregelgeving (aanvulling op de vragen van Kamerlid Poppe (SP) over hetzelfde onderwerp, Aanhangsel Handelingen nr. 1003, Vergaderjaar 1999-2000).</item>
         <item attribuut="Rubriek">Bouw (Bouwvoorschriften) Staats- en bestuursrecht (Wetgeving) Criminaliteit en openbare orde (Criminaliteitsbestrijding en -preventie) Cultuur en taal (Beeldende kunsten)</item>
         <item attribuut="Trefwoorden">Bouwnijverheid Bouwvoorschriften Rechtshandhaving Beeldende kunst Opsporingen</item>
         <item attribuut="Vindplaats">Kamervragen met antwoord 1999-2000, nr. 1002, Tweede Kamer</item>
         <item attribuut="Vraagnr_bij_indiening">2990007720</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="VVD">Verbugt</persoon>
         </item>
         <item attribuut="Datum_reaktie">2000-03-31</item>
         <item attribuut="Datum_indiening">2000-03-01</item>
         <item attribuut="Document-id">KVR11392</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2177" allpagenumbers="2177 2178" vetnummer="2990007720" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11392" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1002" onderwerp="" indiendatum="2000-03-1">
         <vrager partij="VVD" oorsprong="parlement">Verbugt</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-03-31">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hebt u kennisgenomen van het NIPO-onderzoek naar de kwaliteit van de toetsing van bouwaanvragen aan het Bouwbesluit? </vraag>
      <vraag nummer="2">Bent u van mening dat de uitkomst van het onderzoek reden is tot zorg? </vraag>
      <vraag nummer="3">Bent u van opvatting dat de complexiteit en de ondoorzichtigheid van de bouwregelgeving niet bijdragen aan een helder beeld waarmee de bouwsector en de gemeente effectief kunnen werken? </vraag>
      <vraag nummer="4">Op welke wijze denkt u te kunnen waarborgen dat de consument zekerheid krijgt over de deugdelijkheid van de woning? Bent u bereid het Bouwbesluit transparanter te maken? </vraag>
      <vraag nummer="5" voetnoot="1">Wanneer kan de Kamer het in september 1995 door staatssecretaris Tommel toegezegde onderzoek naar de knelpunten in de bouwregelgeving en de vereenvoudiging van de regelgeving tegemoet zien? <voetnoot nummer="1"/>
      </vraag>
      <vraag nummer="6">Bent u bereid met de VNG te overleggen over een beter toegesneden kostenstructuur voor de beoordeling van bouwaanvragen die meer recht doet aan de belangen van de burger? </vraag>
      <vraag nummer="7">Bent u bereid op korte termijn de Kamer uw beleidsvoornemens met betrekking tot de bouwregelgeving en het tegengaan van onnodige bureaucratie te doen toekomen? </vraag>
      <noten afkomstig="vraag">
         <noot nummer="2"/>
         <noot nummer="1" datum="1995-08-30" bron="Vragen van het lid Verbugt over het Bouwbesluit">Vragen van het lid Verbugt over het Bouwbesluit, 30 augustus 1995, Aanhangsel Handelingen nr. 1215, Vergaderjaar 1994–1995</noot>
         <noot nummer="2" datum="2000-02-25" bron="Cobouw, " titel="Leges: heel veel geld voor flutwerk">Cobouw, «Leges: heel veel geld voor flutwerk», 25 februari 2000</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De uitkomsten van het NIPO-onderzoek sporen op hoofdlijnen met het beeld dat uit recente analyses van de Inspectie Volkshuisvesting naar voren komt. Deze uitkomsten zijn voor mij aanleiding geweest om met de VNG, als vertegenwoordiger van de eerst verantwoordelijken voor het bouwtoezicht, in overleg te treden. Hierbij is ondermeer de bestuurlijke prioriteit welke op lokaal nivo aan de handhaving wordt gegeven een belangrijk aandachtspunt geweest. Van de zijde van de VNG is erkend dat er maatregelen nodig zijn om de gemeentelijke inspanningen op het terrein van de toepassing en de handhaving van de bouwregelgeving structureel te verbeteren. Ik ben met de VNG overeengekomen om hiertoe gezamenlijk een actieprogramma op te stellen. Voor de goede orde merk ik nog op dat in de publicatie van Cobouw van 25 februari jl. wordt gesteld dat de kwaliteit van het gebouwde zelf niet ter discussie staat. Ook uit signalen uit de bouwpraktijk heb ik geen aanleiding om aan te nemen dat er in Nederland slecht of onveilig wordt gebouwd. </antwoord>
      <antwoord nummer="3">Ik onderschrijf de opvatting dat een minder complex en meer transparante bouwregelgeving de uitvoerbaarheid en handhaafbaarheid kunnen verbeteren. Hierbij wens ik twee opmerkingen te plaatsen. Ten eerste staat voor mij nog geenszins vast dat de in Cobouw gesignaleerde situatie te wijten valt aan de aard van de huidige regelgeving. Ten tweede dient nader te worden vastgesteld welke punten exact verbetering behoeven. Op basis van eerdere discussies constateer ik bij de bouwpraktijk een grote terughoudendheid om het aantal eisen terug te dringen, waarbij een aantal gemeenten een voorkeur lijkt te hebben om op lokaal niveau nog aanvullende eisen te stellen. Daarnaast constateer ik dat in normen vastgelegde bepalingsmethoden als complex worden ervaren, terwijl hiervoor juist primair de verantwoordelijkheid bij het bouwbedrijfsleven ligt. Ook hebben lokale overheden de neiging extra voorwaarden te stellen, bijvoorbeeld via voorwaarden bij de gronduitgifte. Dit is in strijd met het wezen van de bouwregelgeving. Ook ligt er een afstemmingsopgave voor de rijksoverheid. Regelingen vormen op zichzelf meestal een coherent geheel, maar aan de afstemming tussen regelingen ontbreekt het nodige. Al met al maakt dit de bouwregelgeving complex en ondoorzichtig. </antwoord>
      <antwoord nummer="4">De zekerheid dat de consument een deugdelijke woning krijgt is allereerst afhankelijk van het nakomen van de contractuele verplichtingen van de bij de bouw betrokken partijen. De gemeentelijke toets is daarbij geen kwaliteitsstempel, maar een check op het voldoen aan de minimum-eisen van het Bouwbesluit. Ook kan het toezicht op de bouwplaats door de inspecteurs van Bouw- en Woningtoezicht nooit in de plaats komen van de rol van de uitvoerder of de opzichter op de bouwplaats. Ik ben reeds bezig met het transparanter maken van het Bouwbesluit. </antwoord>
      <antwoord nummer="5">De Kamer heeft inmiddels het toegezegde onderzoek ontvangen. In 1996 is een evaluatie van het Bouwbesluit naar de Kamer toegezonden. De knelpunten zijn daarbij met de Kamer besproken. Tevens heeft in 1997 de MDW-werkgroep bouwregelgeving verslag gedaan over de mogelijkheden tot vereenvoudiging. In augustus 1997 is het Kabinetsstandpunt hierover aan de Kamer toegestuurd. Inmiddels ligt bij de Tweede Kamer het wetsvoorstel tot vereenvoudiging van de vergunningsprocedure. Daarnaast is een conversie van het Bouwbesluit in voorbereiding, waarmee deze AMvB meer gebruiksvriendelijk en toegankelijk wordt gemaakt. In dat kader wordt regelmatig overlegd met vertegenwoordigers van bij de bouw betrokken partijen. Na advisering door de Raad van State kan het geconverteerde Bouwbesluit naar verwachting in de eerste helft van 2001 in het Staatsblad worden geplaatst, zodat het op 1 januari 2002 in werking kan treden. </antwoord>
      <antwoord nummer="6">In het kader van de implementatie van het kabinetsstandpunt inzake het MDW-rapport «Bouwregelgeving» vindt met de VNG reeds geruime tijd overleg over bouwleges plaats. In dat kader is in november 1999 rapport uitgebracht aan de Minister van Binnenlandse Zaken en Koninkrijksrelaties door een ambtelijke werkgroep, bestaande uit vertegenwoordigers van de ministeries van Binnenlandse Zaken en Koninkrijksrelaties, Economische Zaken, Financiën, Verkeer en Waterstaat en Volkshuisvesting, Ruimtelijke Ordening en Milieubeheer alsmede de Vereniging van Nederlandse Gemeenten (VNG). In dat rapport zijn aanbevelingen opgenomen ter vergroting van de inzichtelijkheid in de relatie tussen de prestatie die de gemeente levert en de bouwleges die de burger in rekening wordt gebracht. Ter voorbereiding van bestuurlijk overleg met de VNG wordt momenteel een bestuurlijk Rijksstandpunt over die aanbevelingen bepaald. Na afronding van het overleg met de VNG zal de Tweede Kamer over de resultaten daarvan worden geïnformeerd. </antwoord>
      <antwoord nummer="7">Ja, zoals gezegd heb ik al een wetsvoorstel aan de Kamer toegezonden gericht op de vermindering van de regeldruk. Ook de aangekondigde conversie van het Bouwbesluit draagt daar toe bij. Mijn overige voornemens zal ik verder in de Nota Wonen uiteenzetten. </antwoord>
      <noten afkomstig="antwoord"/>
   </antwoorden>
</kvr>
