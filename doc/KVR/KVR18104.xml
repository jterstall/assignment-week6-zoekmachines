<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de minister van Onderwijs, Cultuur en Wetenschappen over het mogelijk afschaffen van landelijke examens VMBO en Havo/VWO. (Ingezonden 19 juni 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18104
</item>
         <item attribuut="Inhoud">Verschillende scholen in Tilburg zijn van plan om het landelijk examen af te schaffen. Ook lopen er experimenten dat leerlingen pas hun vmbo diploma krijgen als ze de vervolg mbo-opleiding hebben afgerond. Is het de intentie om alle landelijke examens in het voortgezet onderwijs (inclusief voor havo en vwo) te schrappen?</item>
         <item attribuut="Rubriek">Voortgezet onderwijs (Examens)</item>
         <item attribuut="Trefwoorden">Examens Voortgezet onderwijs</item>
         <item attribuut="Vindplaats">Kamervragen met antwoord 2002-2003, nr. 1576, Tweede Kamer</item>
         <item attribuut="Vraagnr_bij_indiening">2020313580</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2003-07-07</item>
         <item attribuut="Datum_indiening">2003-06-19</item>
         <item attribuut="Document-id">KVR18104</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3297" allpagenumbers="3297 3298" vetnummer="2020313580" code="0203tkkvr1576" lopendefooter="Tweede Kamer, vergaderjaar 2002–2003, Aanhangsel" filenaam="KVR18104" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1576" onderwerp="" indiendatum="2003-06-19">
         <vrager partij="D66" oorsprong="parlement">Lambrechts</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2003-07-7">
         <antwoorder functie="minister" ministerie="Onderwijs, Cultuur en Wetenschappen">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het u bekend dat verschillende scholen voor voortgezet onderwijs in Tilburg van plan zijn om het landelijk examen af te schaffen en al volgend jaar willen starten met één of twee vakken? <voetnoot nummer="1"/>
      </vraag>
      <vraag nummer="2" voetnoot="2">Is het u daarnaast bekend dat de BVE-raad bepleit alle landelijke examens voor het vmbo af te schaffen? <voetnoot nummer="2"/>
      </vraag>
      <vraag nummer="3">Hoe beoordeelt u deze pleidooien? Zijn deze in het georganiseerde overleg met vertegenwoordigers van BVE en VO niet eerder aan de orde geweest en hoe was toen uw eventuele reactie? </vraag>
      <vraag nummer="4">Deelt u de mening dat centrale examens een belangrijke functie hebben en dat een landelijk examen van groot belang is als je scholen meer vrijheid wil geven om zelf de inhoud en de vorm van de lessen te bepalen? Deelt u de mening dat zowel het vrijlaten van de vorm en inhoud als de controle hierop (middels landelijke examens) zal leiden tot grote niveauverschillen tussen scholen? </vraag>
      <vraag nummer="5">Zal het afschaffen van centrale examens niet leiden tot toelatingsexamens op de vervolgopleidingen, oftewel alleen maar het verschuiven van het tijdstip van toetsing? </vraag>
      <vraag nummer="6">In Amersfoort en Winschoten heeft u een experiment toegestaan voor doorlopende leerwegen vmbo-mbo (dat wil zeggen dat leerlingen pas hun vmbo diploma krijgen als ze de vervolg mbo-opleiding hebben afgerond) voor probleemleerlingen. Welke andere scholen hebben hier eveneens toestemming voor gekregen? Welke groepen en leerwegen betreft het? </vraag>
      <vraag nummer="7">Is het uw intentie om deze experimenten een opmaat te laten zijn voor het schrappen van alle landelijke examens in het hele vmbo en wellicht ook voor havo en vwo? </vraag>
      <vraag nummer="8">Kunt u de scholen en daarmee ook de ouders nog voor de schoolvakantie informeren, zodat er voor scholen duidelijkheid over de beleidslijn ontstaat en onrust bij ouders weggenomen kan worden? </vraag>
      <noten afkomstig="vraag">
         <noot nummer="1" datum="2003-06-11" bron="Trouw">Trouw, 11 juni 2003</noot>
         <noot nummer="2" datum="2003-06-15" bron="Buitenhof">Buitenhof, 15 juni 2003</noot>
      </noten>
   </vragen>
   <antwoorden aantal="8">
      <antwoord nummer="1">Mij is een projectplan bekend, het is mijn ministerie toegezonden bij brief gedateerd 6 juni 2003. Het projectplan gaat uit van een experiment met andere vormen van afsluiting dan met (ook) een centraalexamen, per deelnemende school voor een of twee vakken. Er is overigens geen formele aanvraag om met een project te starten, maar een verzoek om te spreken over een start in het aankomende schooljaar. </antwoord>
      <antwoord nummer="2">Het betreft niet de mening van de BveRaad, de desbetreffende uitspraak in het programma Buitenhof was geheel op persoonlijke titel, zo is door de betrokkene bevestigd. </antwoord>
      <antwoord nummer="3">In het overleg met vertegenwoordigers van BVE en VO is nooit een voorstel gedaan om de centrale examens in het voortgezet onderwijs af te schaffen. Dat ligt ook niet in de rede. Een overgrote meerderheid van de leraren en schoolleiders hecht aan het centraal examen. </antwoord>
      <antwoord nummer="4">Ik deel de mening dat centrale examens een belangrijke functie hebben. Juist ook dat centraal examen kan scholen voor het overige vrijheid geven, met behoud van een vergelijkbaar niveau van de scholen. Dat wil niet zeggen dat over omvang, complexiteit, inhoud en vorm van het huidige centrale examen als systeem geen discussie mogelijk zou zijn. Wellicht is het centraal examen in zijn huidige vorm niet voor álle vakken, voor alle onderwijsvormen en voor alle groepen van leerlingen waarvoor het inmiddels is ingevoerd de meest ideale vorm: daarover wil ik een discussie in het kader van de ontwikkelingen in vmbo en havo/vwo. Ook is het op zichzelf waardevol om, bijvoorbeeld binnen het bestaande schoolexamen, alternatieve toetsingsvormen te beproeven. Het schoolexamen biedt daar alle ruimte voor. Behoud van het centraal examen als systeem staat echter voor mij voorop: iets anders is wat mij betreft onbespreekbaar. Een zekere flexibilisering in het examensysteem is denkbaar, maar indien die feitelijk zou leiden tot het afschaffen van het centrale examen, is ook dit voor mij niet aan de orde. Datzelfde geldt ook voor vormen van flexibilisering die feitelijk het examensysteem ingewikkelder zouden maken en de examendruk vergroten. </antwoord>
      <antwoord nummer="5">Het afschaffen van centrale examens zal leiden tot toelatingsexamens op de vervolgopleidingen (m.n. in het hoger onderwijs). Daardoor wordt de autonomie van scholen verkleind en worden de (gelijke) rechten van leerlingen aangetast. </antwoord>
      <antwoord nummer="6">Vanuit drie plaatsen (Rotterdam, Winschoten, Amsterdam) is de vraag voorgelegd een experiment te mogen starten waarbij leerlingen binnen de vertrouwde omgeving van het vmbo in de basisberoepsgerichte (BB) leerweg een (deel)kwalificatie mbo niveau 1 (assistentenopleiding) kunnen behalen. De vmbo-scholen waar het hier over gaat willen, in samenwerking met een ROC, (delen van) een opleiding mbo-1 reeds in het vmbo aanbieden. Het betreft hier leerlingen waarvan is komen vast te staan dat ook de benadering via de leer-werktrajecten in het algemeen niet zal leiden tot een vmbo-diploma en de kans op uitval groot is. Veel van deze leerlingen verlaten definitief het onderwijs. Een klein deel meldt zich later voor de mbo-1 assistenten-opleiding (deze opleiding is drempelloos). Via de experimenten wordt geprobeerd om meer leerlingen een mbo-1 diploma te laten behalen. De invulling van de op maat afgestemde opleiding vindt plaats onder de verantwoordelijkheid van de vmbo-school in nauwe samenwerking met het ROC. De diplomering op mbo-1 niveau is de verantwoordelijkheid van het ROC. De nauwe samenwerking met het vmbo wordt voor dergelijke leerlingen via een overeenkomst vastgelegd. Dit is een voorwaarde voor deze experimenten. De vmbo-school beslist of de leerling al of niet voor het BB-examen opgaat. Aan Rotterdam wordt toestemming verleend voor dit traject binnen een breder project waarbij ook jeugdzorg en jeugdbeleid zijn betrokken. Er vinden nu afrondende gesprekken daarover plaats. Winschoten start per 1 augustus 2003. Amsterdam past het projectplan aan. In Amersfoort is geen sprake van een dergelijk initiatief. </antwoord>
      <antwoord nummer="7">Nee, dat is zeker niet mijn intentie. </antwoord>
      <antwoord nummer="8">Terstond na ontvangst van het gedrukte projectplan van de scholen uit Tilburg is de initiatiefnemers ambtelijk per email bericht dat het naar de mening van het ministerie een niet overtuigend onderbouwd plan betrof en dat het beginnen met de uitvoering daarvan komend schooljaar al helemaal niet aan de orde is. Inmiddels zijn de initiatiefnemers ook op de hoogte gebracht van mijn afwijzende reactie. Daarbij is gemeld, dat ontwikkeling van meer gevarieerde en nieuwe toetsvormen binnen het schoolexamen zeker mogelijk is. </antwoord>
      <noten afkomstig="antwoord"/>
   </antwoorden>
</kvr>
