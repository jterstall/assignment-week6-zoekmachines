<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders (PvdA), Hoekema (D66) en Karimi (GroenLinks) aan de ministers voor Ontwikkelingssamenwerking en van Financiën en de staatssecretaris van Economische Zaken over een oliepijpleiding in Tsjaad en Kameroen. (Ingezonden 21 mei 1999); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9568
</item>
         <item attribuut="Inhoud">Vragen omtrent de voorgenomen lening van de Wereldbank voor een oliepijpleiding in Tsjaad en Kameroen, en de Nederlandse positie daarbij.</item>
         <item attribuut="Rubriek">Energie, water en grondstoffen (Aardolie) Ontwikkelingssamenwerking (Ontwikkelingshulp Afrika) Ruimtelijke ordening en infrastructuur (Pijpleidingen)</item>
         <item attribuut="Trefwoorden">Aardolie Kameroen Ontwikkelingssamenwerking Pijpleidingen Tsjaad</item>
         <item attribuut="Vindplaats">Kamervragen met antwoord 1998-1999, nr. 1556, Tweede Kamer</item>
         <item attribuut="Vraagnr_bij_indiening">2989913330</item>
         <item attribuut="Afkomstig_van">Ontwikkelingssamenwerking Financiën Economische Zaken</item>
         <item attribuut="Indiener">
            <persoon partij="PvdA">Koenders</persoon>
            <persoon partij="D66">Hoekema</persoon>
            <persoon partij="GroenLinks">Karimi</persoon>
         </item>
         <item attribuut="Datum_reaktie">1999-06-14</item>
         <item attribuut="Datum_indiening">1999-05-21</item>
         <item attribuut="Document-id">KVR9568</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3109" allpagenumbers="3109 3110 3111" vetnummer="2989913330" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9568" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1556" onderwerp="" indiendatum="1999-05-21">
         <vrager partij="PvdA" oorsprong="parlement">Koenders</vrager>
         <vrager partij="D66" oorsprong="parlement">Hoekema</vrager>
         <vrager partij="GroenLinks" oorsprong="parlement">Karimi</vrager>
         <vraagt-aan>de ministers voor Ontwikkelingssamenwerking en van Financiën en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="1999-06-14">
         <antwoorder functie="minister" ministerie="Ontwikkelingssamenwerking">Herfkens</antwoorder>
         <mede-antwoorder>de minister van Financiën en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Wat is de stand van zaken met betrekking tot de voorgenomen lening van de Wereldbank ten behoeve van een oliepijpleiding in Tsjaad en Kameroen, en de Nederlandse positie terzake? </vraag>
      <vraag nummer="2">a: Op welke wijze wordt voldaan aan de door de Wereldbank gehanteerde milieu- en sociale randvoorwaarden, waaronder armoedebestrijding, anti-corruptie en consultatie van de lokale bevolking? b: Kan de Kamer de beschikking krijgen over onderliggende recente rapporten alsmede de milieurapporten van ELF/Exxon/Shell? </vraag>
      <vraag nummer="3">Ontbreken nog steeds basisgegevens over het project, zoals de geplande locatie van de pijpleidingen, de hoeveelheid af te fakkelen gas en de hoeveelheid afvalwater? Deelt u de mening dat voor het in kaart brengen van milieu-effecten dit soort gegevens essentieel zijn? </vraag>
      <vraag nummer="4">a: Hoe beoordeelt u uitlatingen van het Tsjadische parlementslid Yorongar tijdens de aandeelhoudersvergadering van Shell d.d. vrijdag 7 mei jl., in het bijzonder met betrekking tot de gebrekkige milieu-effectrapportage en het ontbreken van adequate consultatie van de bevolking alsmede ten aanzien van het gebruik van particuliere veiligheidsdiensten? b: Hoe beoordeelt u dit in het licht van de onlangs uitgekomen notitie inzake «Maatschappelijk verantwoord ondernemen»? </vraag>
      <vraag nummer="5">Bent u op de hoogte van de Declaration of Bébédjia (opgesteld 13 april jl.) waarin lokale bewoners en NGO’s vragen om herziening van wetten en contracten die de betrokken oliemaatschappijen hebben afgesloten met de regering van Kameroen? </vraag>
      <vraag nummer="6">Bent u op de hoogte van artikel 30.2 van het contract van Cotco met de Kameroenese regering, waarmee deze tot wet verheven is, en artikel 27.12 waarin vastgelegd is dat in geval van nood, zonder toestemming vooraf, ingrijpen met behulp van publieke of private veiligheidstroepen is toegestaan? Hoe beoordeelt u de gevolgen van deze «wet» voor de bevolking? Welke bescherming genieten lokale bewoners bij eventueel gebruik van geweld? </vraag>
      <vraag nummer="7">Bent u bereid een onderzoek in te stellen naar de juridische implicaties van de afgesloten contracten in zowel Tsjaad als Kameroen, of bij de Wereldbank hierop aan te dringen, voordat besluitvorming over dit project plaatsvindt? </vraag>
      <vraag nummer="8">Bent u bereid de Commissie MER opdracht te verlenen tot het analyseren van de aanvullende gegevens die in maart jl. door het betreffende consortium zijn verschaft? </vraag>
      <vraag nummer="9">Hoe kunnen maatschappelijk relevante private investeringen in Tsjaad en Kameroen worden gestimuleerd door de Wereldbank/IFC? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">In september 1998 heeft de Wereldbank, op basis van een review van de door het consortium van oliemaatschappijen ingediende documenten over het olieproject, aan het consortium een aantal voorwaarden gesteld met betrekking tot het verschaffen van de lening en aanvullende informatie gevraagd. Het consortium heeft de laatste versie van de aanvullende informatie, in de vorm van verschillende achterliggende documenten medio mei 1999 bij de Wereldbank aangeleverd. De Wereldbank bestudeert op dit moment de documenten. Na bestudering zal deze versie binnenkort openbaar gemaakt worden. Het project zal naar verwachting in het vroege najaar aan de Board worden voorgelegd. Het Nederlandse standpunt verwoord in antwoord 2 op de vragen van het lid Karimi van 7 oktober 1998 met kenmerk 2989901310 is nog steeds van kracht. De positie houdt in, dat de Nederlandse regering het project nauwlettend volgt. Deelname van de Wereldbank wordt niet op voorhand uitgesloten. Voorwaarde voor ondersteuning van een eventueel voorstel voor deelname van de Wereldbank is dat de procedures van de Wereldbank correct worden gevolgd en dat ook aan alle in de Operational Guidelines van de Bank vastgelegde sociale en milieuvoorwaarden wordt voldaan. </antwoord>
      <antwoord nummer="2">a. De Wereldbank bestudeert momenteel de laatste versies van de achterliggende documenten (zie antwoord op vraag 1) en heeft de afgelopen maanden aangedrongen op wijzigingen in de voorstellen juist op basis van de eigen regels en met name op het gebied van milieu, participatie van de lokale en inheemse bevolking, compensatie en resettlement. In de achterliggende documentatie zal ingegaan worden op de vraag hoe de participatie van de bevolking plaats heeft gevonden. Deze documenten zullen naar verwachting binnenkort openbaar gemaakt worden. Voor wat betreft de armoedebestrijding is de Wereldbank met de regering van Tsjaad een plan voor aanwending van de inkomsten uit de oliewinning overeengekomen. De inkomsten zullen in hoofdzaak aangewend worden voor investeringen in de sociale sectoren. Dit plan is in december jl. door het Tsjadische Parlement aangenomen. Bovendien staat voor de Wereldbank dit project in Tsjaad niet op zich. De Wereldbank heeft het olieproject onderdeel gemaakt van haar gehele beleid in Tsjaad, waarin armoedebestrijding het belangrijkste achterliggende doel is. b. Ja. De achterliggende documenten zullen u toegestuurd worden zodra ze in ons bezit zijn. </antwoord>
      <antwoord nummer="3">Ja. Wij delen de mening dat voor het in kaart brengen van de sociale en milieueffecten de door u genoemde gegevens essentieel zijn. De route van de pijpleiding heeft de afgelopen maanden in overleg tussen de Wereldbank en het consortium verschillende malen aandacht gekregen. De exacte route van de pijpleiding en de stand van zaken ten aanzien van de overige punten worden binnenkort openbaar gemaakt middels de achterliggende documenten. </antwoord>
      <antwoord nummer="4">a. De uitlatingen van Yorongar zijn serieus van aard en geven extra aanleiding tot zorgvuldige bestudering van de aanvullende informatie van het consortium aan de Wereldbank die binnenkort openbaar gemaakt zal worden. Voor de veiligheidsdiensten zij verwezen naar het antwoord op vraag 6. b. De discussie rond dit project toont aan dat de overwegingen en beleidsvoornemens zoals vastgelegd in de notitie «Maatschappelijk verantwoord ondernemen» in hoge mate relevant zijn. De in dit kader te ondernemen activiteiten zullen derhalve met voortvarendheid worden voortgezet. Zo zal het Ministerie van Economische Zaken op 15 september 1999 een symposium over het thema «Gedragscodes voor het Internationale Bedrijfsleven» beleggen, waarop onder meer de voorzitters van resp. FNV en VNO/NCW zullen spreken. </antwoord>
      <antwoord nummer="5">Ja. Wij zijn op de hoogte van de Declaration of Bébédjia. Aan de oproep, gedaan door de deelnemers van het seminar in Bébédjia aan de internationale gemeenschap, om erop toe te zien dat de Wereldbank zich aan haar eigen voorwaarden en criteria houdt, zullen wij, zoals hiervoor al gesteld, gehoor geven. </antwoord>
      <antwoord nummer="6">Ja. Wij zijn op de hoogte van de beide clausules in het contract tussen Cotco en de Kameroense overheid. In de clausules is sprake van hulpdiensten en niet van veiligheidsdiensten. De clausules zijn opgenomen opdat hulpdiensten in geval van calamiteit de plaats waar de noodsituatie zich voordoet kunnen bereiken. Ik ga ervan uit, dat deze maatregelen worden genomen om de lokale bevolking in geval van noodsituaties te beschermen en de negatieve effecten van noodsituaties voor genoemde bevolking zo beperkt mogelijk te houden. </antwoord>
      <antwoord nummer="7">Ja. Wij zijn bereid er bij de Wereldbank, alvorens tot besluitvorming over te gaan, op aan te dringen onderzoek in te stellen naar de juridische implicaties van de afgesloten contracten in Kameroen en Tsjaad. </antwoord>
      <antwoord nummer="8">De Commissie voor de Milieu Effect Rapportage heeft, op verzoek van de Minister voor Ontwikkelingssamenwerking, op basis van een review van de eerste projectdocumenten en milieurapporten in juli van het afgelopen jaar een duidelijk advies uitgebracht waaruit de Wereldbank belangrijke onderdelen heeft overgenomen bij het stellen van voorwaarden en het verzoeken om aanvullende informatie aan het consortium. Wij zijn bereid de Commissie voor de Milieu Effect Rapportage opnieuw te verzoeken de aanvullende informatie te analyseren op de mate waarin tegemoetgekomen wordt aan de door de Wereldbank gehanteerde criteria en guidelines met betrekking tot dit soort projecten. </antwoord>
      <antwoord nummer="9">De missie van de Wereldbank is armoedebestrijding en verbetering van de levensstandaard via duurzame groei en investeringen in mensen. Zij kan maatschappelijk relevante investeringen bevorderen door in haar programma’s en landenstrategieën op geïntegreerde wijze aandacht voor de private sector in te bouwen. Middels technische assistentie voor institutionele ontwikkeling kan versterking van goed bestuur en verbetering van het investeringsklimaat en daarmee de groei van de particuliere sector bevorderd worden. IFC heeft de taak om ontwikkelingslanden te ondersteunen bij de bevordering van de groei in de private sector en om een bijdrage te leveren aan de mobilisering van binnenlands en buitenlands kapitaal. De investeringen door het IFC dienen te voldoen aan het additionaliteitscriterium (geen vervanging van particuliere commerciële investeerders) en hebben als doelstelling het bevorderen van de ontwikkeling van de private sector d.m.v. private investeringen («katalysator-functie»). Het midden- en kleinbedrijf wordt beschouwd als belangrijke factor in de stimulering van economische groei en welvaart in minder ontwikkelde economieën. Investeringen door IFC in het MKB in dergelijke economieën zijn derhalve maatschappelijk relevant te noemen. Via het Extending IFC’s Reach-initiatief (3-jarig pilot-initiatief) financiert het IFC rechtstreeks het midden- en kleinbedrijf in landen die relatief weinig toegang hebben tot particulier kapitaal (o.a. Tsjaad). Naast aandacht voor het MKB wil het IFC in de komende jaren meer doen ten behoeve van opbouw van lokale technische expertise in de Afrikaanse landen. Het IFC voert naast het bovenstaande een micro-finance programme uit, waarmee men direct de armste bevolkingsgroepen bereikt door middel van het aanbieden van kleinschalige financieringsmogelijkheden. </antwoord>
      <noten afkomstig="antwoord"/>
   </antwoorden>
</kvr>
