<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Sipkes en M. B. Vos (beiden GroenLinks) over het rapport «Changing the Earth's Climate for Business». (Ingezonden 27 juni 1997); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5490
</item>
         <item attribuut="Rubriek">Milieu (Luchtverontreiniging)</item>
         <item attribuut="Trefwoorden">Luchtverontreiniging</item>
         <item attribuut="Vindplaats">Kamervragen met antwoord 1996-1997, nr. 1707, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="GroenLinks">Sipkes</persoon>
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1997-07-19</item>
         <item attribuut="Datum_indiening">1997-06-27</item>
         <item attribuut="Document-id">KVR5490</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3493" allpagenumbers="3493 3494" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1707" onderwerp="" indiendatum="1997-06-27">
         <vrager partij="GroenLinks" oorsprong="parlement">Sipkes</vrager>
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="1997-07-19">
         <antwoorder functie="minister-president" ministerie="Financiën a.i">Kok</antwoorder>
         <mede-antwoorder>de ministers van Volkshuisvesting, Ruimtelijke Ordening en Milieubeheer en voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van het rapport Changing the Earth’s Climate for Business <voetnoot nummer="1"/>, waarin wordt geconcludeerd, dat de Wereldbank sinds de ondertekening van het Klimaatverdrag op grote schaal in olie-, gas- en kolenprojecten in ontwikkelingslanden is blijven investeren? </vraag>
      <vraag nummer="2" voetnoot="2">Kunt u bevestigen, dat de investeringen van de Wereldbank in fossiele energieprojecten kunnen leiden tot de extra uitstoot van tenminste 36 miljard ton CO <voetnoot nummer="2"/>? Wat is uw reactie op deze voorspelling? </vraag>
      <vraag nummer="3">Kunt u bevestigen, dat het geld dat de Wereldbank investeert in de opwekking van fossiele energie meer dan 100 maal groter is dan het bedrag dat vanuit de Global Environmental Facility wordt uitgegeven aan de terugdringing van de emissie van broeikasgassen? Acht u dit een evenwichtige verdeling? Zo neen, welke initiatieven zult u nemen om deze verhouding recht te trekken? </vraag>
      <vraag nummer="4">Kunt u bevestigen, dat minder dan 9% van de leningen van de Wereldbank voor energieprojecten, gericht zijn op de energiebehoeften van de 2 miljard armen op het platteland? Welke initiatieven wilt u nemen om dit aandeel te verhogen? </vraag>
      <vraag nummer="5">Wilt u zich er binnen de Wereldbank voor inzetten dat deze instelling bij het steunen van investeringen in energievoorziening nadrukkelijk rekening houdt met de uitgangspunten en het doel van het Klimaatverdrag (zie artikel 2 van dit verdrag)? Wilt u bevorderen dat met het oog hierop eind dit jaar tijdens de klimaatconferentie in Kyoto duidelijke en bindende afspraken worden gemaakt? </vraag>
      <noten afkomstig="vraag">
         <noot nummer="1">Rapport uitgegeven door het Institute for Policy Studies and the International Trade Information Service (VS) het Halifax Initiative (Canada) en de Reform of the World Bank Campaign (Italië)</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2" voetnoot="2 2">Er zijn aanwijzingen dat het rapport het volume van de aan de Wereldbankprojecten toegerekende CO <voetnoot nummer="2"/>-uitstoot overschat. Ongeacht de precieze omvang is echter duidelijk dat de aan de projecten gerelateerde CO <voetnoot nummer="2"/>-uitstoot zeer groot is. Het is belangrijk dit gegeven in zijn juiste context te plaatsen, temeer daar deze emissie zich uitstrekt over een periode van 20 jaar. Een recent door de Wereldbank uitgevoerde «Carbon Backcasting Study» geeft aan dat door de Wereldbank gefinancierde energieprojecten ongeveer 1% uitmaken van de mondiale emissie gedurende de periode 1990–2015. Los van de klimaatproblematiek dient overigens beseft te worden dat energieprojecten de mogelijkheden tot economische ontwikkeling en daarmee tot het terugdringen van armoede vergroten. Dat geldt zeker ook voor de 2 miljard mensen in ontwikkelingslanden die nog geen toegang hebben tot elektriciteit. Daarnaast kan worden opgemerkt dat de betrokkenheid van de Wereldbank bij fossiele energieprojecten als positief gevolg heeft dat aan de milieurichtlijnen van de Wereldbank moet worden voldaan, wat niet noodzakelijkerwijs het geval is wanneer andere financieringsbronnen zouden worden aangeboord. </antwoord>
      <antwoord nummer="3">Sinds 1990 heeft de Global Environmental Facility (GEF) ongeveer US$ 700 miljoen uitgegeven aan energieprojecten. De uitgaven van de GEF aan energieprojecten liggen nu op het niveau van ongeveer US$ 100–150 miljoen per jaar met een duidelijk stijgende tendens. De uitgaven van de Wereldbank aan energieprojecten met betrekking tot fossiele brandstof bedragen op jaarbasis zo’n US$ 2 tot 2,5 miljard. Derhalve mag geconcludeerd worden dat de Wereldbank zo’n 15 tot 25 maal meer investeert in fossiele brandstof dan de GEF in duurzame energie en energiebesparing. In deze berekening is nog niet betrokken de US$ 700 miljoen die de Wereldbank zelf sinds 1992 heeft geïnvesteerd in duurzame energie. De verhouding tussen beide vormen van energieprojecten is volgens ons ter beschikking staande gegevens dan ook beduidend minder ongunstig dan de in het rapport «Changing the Earth’s Climate for Business» genoemde factor 100. Dit neemt overigens niet weg dat wij de bestaande verhouding onevenwichtig achten, en dat wij de voorkeur geven aan het investeren in duurzame energie technologie. Duurzaam gebruik betekent op termijn een minder grote toename van het energiegebruik in ontwikkelingslanden dan thans wordt voorzien, wat van belangrijke invloed is op de omvang van de klimaatproblematiek. Nederland heeft een aantal gerichte initiatieven ondernomen om het energiebeleid bij de Wereldbank te groenen: Asia Alternative Energy Unit (ASTAE), het Review of Policy in the Traditional Energy Sector (RPTES) en het Non-Conventional Energy (NCE) programma. Deze drie technische assistentie programma’s hebben tot doel om zowel de Bank als de lenende landen te ondersteunen bij het formuleren van leningsvoorstellen voor grootschalige(r) projecten op het gebied van duurzame energie en energiebesparing. Sinds deze programma’s bij de Wereldbank in uitvoering zijn genomen, is het aandeel duurzame energie en energiebesparing binnen het totaal aan jaarlijkse energieleningen substantieel toegenomen. Deze programma’s hebben daarin een katalyserende rol vervuld. Wij zijn voornemens deze programma’s verder te intensiveren, niet alleen bij de Wereldbank maar ook bij de regionale ontwikkelingsbanken. </antwoord>
      <antwoord nummer="4">Bevestigd kan worden dat een gering deel (in genoemde orde van grootte) van de Wereldbankleningen voor energieprojecten specifiek gericht is op energievoorziening voor de armsten op het platteland. Gemiddeld geeft de Wereldbank per jaar $ 350 mln uit voor dit type leningen. De energievoorziening van het platteland in ontwikkelingslanden is dan ook een voortdurend punt van aandacht geweest zowel binnen bilaterale programma’s als binnen de Wereldbank. Zo heeft Nederland er via het Energy Sector Management Assistance Programme (ESMAP) reeds enkele jaren bij de Wereldbank op aangedrongen om een beleid op dit terrein te ontwikkelen. Sinds kort bestaat zo’n beleid: Improving Energy Supplies for Two Billion People. In 1996 heeft de Minister voor Ontwikkelingssamenwerking een Trust Fund overeenkomst met de Wereldbank gesloten, «Rural Energy and Household Energy Fund» (US$ 2,25 miljoen), om ertoe bij te dragen dat concrete invulling wordt gegeven aan de beleidsvoornemens van de Bank op dit gebied. Voorts is onlangs het Review of Policy in the Traditional Energy Sector uitgebreid van West-Afrika naar de rest van Afrika. Deze initiatieven moeten ertoe bijdragen om het aandeel van rurale energie verder te verhogen. Daarnaast zal meer in algemene zin en in het bijzonder via ESMAP, de Wereldbank erop gewezen worden dat concrete acties van de Wereldbank op dit gebied verwacht worden. Tenslotte kan worden opgemerkt dat tijdens de Speciale Zitting van de Algemene Vergadering van de VN, juni dit jaar, duurzame energievoorziening op voorspraak van de Europese Unie op de agenda is geplaatst van de Commissie voor Duurzame Ontwikkeling van de VN. Ook in dit kader zal derhalve aandacht worden besteed aan de energievoorziening van de twee miljard armen op het platteland. </antwoord>
      <antwoord nummer="5">De Wereldbank heeft zich uitgesproken in het rapport «The World Bank and the FCCC» (1995) om te handelen overeenkomstig de richtlijnen van het Klimaatverdrag en daarbij hun klanten (lenende landen) te ondersteunen. Verder heeft James Wolfensohn, President van de Wereldbank, onlangs de Speciale Zitting van de Algemene Vergadering van de VN toegesproken en daarbij nog eens benadrukt dat de Bank een rol wil spelen in het terugdringen van emissies. Hij heeft nieuwe initiatieven aangekondigd, indien de internationale gemeenschap in Kyoto daartoe zou besluiten. De door Nederland ondersteunde inzet van de Europese Unie ten aanzien van de derde conferentie van partijen bij het Klimaatverdrag, voorzien in Kyoto, Japan, is gericht op duidelijke en bindende afspraken ten aanzien van de reductie van emissies van bepaalde broeikasgassen door ontwikkelde landen na het jaar 2000. De Regering is bereid om te bevorderen dat de multilaterale ontwikkelingsbanken bij het verlenen van financiële steun aan investeringen in energievoorziening rekening houden met de uitgangspunten en doelstellingen van het Klimaatverdrag waardoor met name ontwikkelingslanden en landen met een economie in transitie geholpen kunnen worden in de beteugeling van emissies van broeikasgassen. </antwoord>
      <noten afkomstig="antwoord"/>
   </antwoorden>
</kvr>
