<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ten Hoopen en Van Vroonhoven-Kok (beiden CDA) aan de staatssecretarissen van Financiën en van Sociale Zaken en Werkgelegenheid, dhr. Hoogervorst, over dubbele heffing eenmanszaken. (Ingezonden 18 juni 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16959
</item>
         <item attribuut="Inhoud">(Herdruk in verband met tekstuele wijzigingen). Vragen naar aanleiding van een bericht in het Financieel Dagblad van 11 juni 2002 dat het nog steeds voorkomt dat een zelfstandige zonder personeel (ZZP'er) door de Belastingdienst als ondernemer wordt aangemerkt maar door de UWV als werknemer (Aanvulling op eerdere vragen van dezelfde leden terzake, Aanhangsels van de Handelingen II, 2001-2002, 1453, respectievelijk 2002-2003, nr. 387).</item>
         <item attribuut="Rubriek">Bedrijfsleven en industrie (Midden- en kleinbedrijf) Belastingen (Inkomstenbelasting) Sociale zekerheid (Sociale verzekeringspremies)</item>
         <item attribuut="Trefwoorden">Inkomstenbelasting Sociale verzekeringspremies Zelfstandigen</item>
         <item attribuut="Vindplaats">Kamervragen met antwoord 2002-2003, nr. 516H, Tweede Kamer</item>
         <item attribuut="Vraagnr_bij_indiening">2010211600</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Ten Hoopen</persoon>
            <persoon partij="CDA">Van Vroonhoven-Kok</persoon>
         </item>
         <item attribuut="Datum_reaktie">2002-12-17</item>
         <item attribuut="Datum_indiening">2002-06-18</item>
         <item attribuut="Document-id">KVR16959</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1091" allpagenumbers="1091 1092" vetnummer="2010211600" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16959" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="516" onderwerp="" indiendatum="2002-06-18">
         <vrager partij="CDA" oorsprong="parlement">Ten Hoopen</vrager>
         <vrager partij="CDA" oorsprong="parlement">Van Vroonhoven-Kok</vrager>
         <vraagt-aan>de staatssecretarissen van Financiën en van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="17 december 2002), zie ook Aanhangsel Handelingen nr. 1453, vergaderjaar 2001–2002 en Aanhangsel Handelingen nr. 387, vergaderjaar 2002–2003">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u de berichten dat het nog steeds kan voorkomen dat een zelfstandige zonder personeel (zzp’er) door de Belastingdienst als ondernemer wordt aangemerkt maar door de UWV als werknemer? <voetnoot nummer="1"/>Zijn deze berichten waar? </vraag>
      <vraag nummer="2">Kan dit tot gevolg hebben dat deze mensen worden geconfronteerd met een dubbele heffing, namelijk IB-heffing gecumuleerd met de heffing van sociale premies? </vraag>
      <vraag nummer="3">Wat is uw oordeel over de mening van de ondernemers dat het gezamenlijk besluit van de Belastingdienst en de UWV over de regels voor de betalingsplicht voor IB en premies werknemersverzekeringen nog te weinig duidelijkheid vooraf verschaft aan de zelfstandige? </vraag>
      <vraag nummer="4">Is het mogelijk deze onzekerheid op korte termijn weg te nemen en de gecumuleerde heffing voor genoemde groep uit te sluiten? Zo ja, op welke wijze? </vraag>
      <noten afkomstig="vraag">
         <noot nummer="1" titel="Eenmanszaak loopt vast in fiscale klem">Financieel Dagblad, 11 juni jl. («Eenmanszaak loopt vast in fiscale klem») en 12 juni 2002 (hoofdredactioneel commentaar)</noot>
      </noten>
   </vragen>
   <antwoorden aantal="4">
      <antwoord nummer="1">Ik ken de genoemde artikelen in het Financieel Dagblad. Zij zijn gebaseerd op commentaren op een concept voor een besluit van het UWV en de Belastingdienst, waarin beleidsregels worden gegeven voor de beoordeling van de dienstbetrekking. Dit besluit vloeit voort uit een verzoek van toenmalig staatssecretaris Hoogervorst van Sociale Zaken en Werkgelegenheid aan het UWV om een uitvoeringsrichtlijn te treffen voor de beoordeling van arbeidsrelaties. Hij verzocht het UWV deze richtlijn af te stemmen met de Belastingdienst. Het conceptbesluit is op 17 mei jl. voor commentaar verzonden aan organisaties van belanghebbenden, zoals zelfstandigenorganisaties. De op dit concept ontvangen commentaren vormden aanleiding het besluit een gewijzigde opzet te geven. Het definitieve besluit is op 4 december jl. gepubliceerd in de Staatscourant. Met het besluit hebben het UWV en de Belastingdienst een gezamenlijk beoordelingskader voor de dienstbetrekking vastgesteld. Met de brief van 19 juli 2002, kenmerk W&amp;I/IBA/2002/47382, bent u geïnformeerd over dit besluit. Het besluit sluit niet uit dat een persoon aan wie de Belastingdienst een verklaring arbeidsrelatie (VAR) heeft verstrekt, waarin wordt vermeld dat de inkomsten uit de door de aanvrager vermelde werkzaamheden worden toegerekend aan de winst uit onderneming, bij de beoordeling van een concrete arbeidsrelatie als werknemer wordt aangemerkt. De VAR is van toepassing op arbeid die wordt verricht in overeenstemming met de bij de aanvraag vermelde feiten en omstandigheden. Indien de houder van de verklaring gaat werken op basis van een arbeidsovereenkomst, wordt hij zowel voor de Wet op de loonbelasting 1964, als voor de werknemersverzekeringen als werknemer beschouwd. De verklaring levert dus geen waarborg op dat de houder van de verklaring is uitgesloten van werknemerschap. Zij biedt * I.v.m. tekstuele wijzigingen. duidelijkheid vooraf over de fiscale beoordeling van inkomsten uit de bij de aanvraag omschreven arbeid. </antwoord>
      <antwoord nummer="2">Over de verdiensten uit arbeid verricht als zelfstandig ondernemer zijn geen premies voor de werknemersverzekeringen verschuldigd. Dergelijke premies zijn uitsluitend verschuldigd over loon uit dienstbetrekking. Datzelfde geldt voor de loonbelasting. Het UWV en de Belastingdienst beoordelen aan de hand van de feiten en omstandigheden van een arbeidsrelatie of sprake is van een dienstbetrekking. Overigens is een ieder die belastbaar inkomen geniet, inkomstenbelasting verschuldigd. Bij werknemers wordt deze belasting meestal geheven via de loonbelasting. Zowel voor ondernemers als voor werknemers geldt dat over hun inkomsten naast belasting ook sociale premies verschuldigd zijn. Ondernemers betalen over hun premie-inkomen premie voor de WAZ, over het loon van werknemers worden de premies voor de WW en de WAO geheven. Een dubbele heffing van premies WAZ en WAO is uitgesloten op grond van artikel 4 van het Besluit van 24 december 1997 (Stb. 1997, 797), het Besluit uitbreiding en beperking verzekerden WAZ. Op grond van deze bepaling is de persoon die als werknemer in de zin van de WAO is verzekerd, niet verzekerd voor de WAZ. </antwoord>
      <antwoord nummer="3">Het conceptbesluit van 17 mei jl. omvatte uitsluitend een juridisch kader voor de beoordeling van de dienstbetrekking. Ik heb begrip voor het commentaar van ondernemers dat dit concept weliswaar meer inzicht bood in de wijze waarop arbeidsrelaties worden getoetst, maar dat het onvoldoende bijdroeg aan de gewenste duidelijkheid voor zelfstandigen en hun opdrachtgevers. Het besluit moest – noodzakelijkerwijs – gebaseerd zijn op het wettelijke begrip (privaatrechtelijke) dienstbetrekking. Hiervoor bestaan geen digitale (ja/nee) criteria. Verder was de betekenis van de zelfstandigheidsverklaring (de VAR waarin de inkomsten worden toegerekend aan de winst uit onderneming) voor de belasting- en premieheffing in het conceptbesluit niet weergegeven. In het besluit zoals dit uiteindelijk is vastgesteld, is het juridische kader voor de dienstbetrekking verder uiteengezet. Daarnaast blijkt echter uit het besluit dat de opdrachtgever van de persoon aan wie een zelfstandigheidsverklaring is verstrekt, ervan uit mag gaan dat hij geen premies werknemersverzekeringen verschuldigd is. Dit is alleen anders als het hem redelijkerwijs duidelijk behoort te zijn dat sprake is van een dienstbetrekking. De opdrachtgever van de houder van een zelfstandigheidsverklaring kan alleen bij een duidelijke dienstbetrekking nog met een naheffing van premies worden geconfronteerd. Wanneer de status van de arbeidsrelatie niet evident een dienstbetrekking is, kan de opdrachtgever afgaan op de zelfstandigheidsverklaring. Hij is dan gevrijwaard van (naheffing van) premies en loonheffing. </antwoord>
      <antwoord nummer="4">Ik begrijp de vraag aldus, kan uitgesloten worden dat de zelfstandige als werknemer wordt beschouwd en kan deze aldus gevrijwaard worden van premieheffing voor de werknemersverzekeringen. Degene die arbeid verricht als zelfstandig ondernemer, zal niet met premieheffing voor de werknemersverzekeringen worden geconfronteerd. Via de VAR kan op voorhand duidelijkheid worden verkregen over de beoordeling van de zelfstandigheid. Zoals aangegeven bij het antwoord op vraag 1, levert de zelfstandigheidsverklaring geen vrijwaring van loon- en premieheffing op indien arbeid wordt verricht onder omstandigheden die afwijken van de aanvraag. Dit is met name het geval als er – zonder twijfel – arbeid in dienstbetrekking wordt verricht. Een volledige vrijwaring van werknemerschap, in weerwil van de feitelijke omstandigheden, is met de zelfstandigheidsverklaring niet beoogd. </antwoord>
      <noten afkomstig="antwoord"/>
   </antwoorden>
</kvr>
