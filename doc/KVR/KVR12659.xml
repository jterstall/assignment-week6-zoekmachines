<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de staatssecretaris van Landbouw, Natuurbeheer en Visserij over de saneringsregeling IJsselmeervisserij (Ingezonden 21 november 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12659
</item>
         <item attribuut="Inhoud">Vragen over schadevergoeding aan vissers in het kader van de saneringsregel IJsselmeervisserij.</item>
         <item attribuut="Rubriek">Inkomen en rechtspositie (Inkomens) Visserij (Binnenvisserij)</item>
         <item attribuut="Trefwoorden">Bedrijfssluitingen Schadevergoeding Visserij</item>
         <item attribuut="Vindplaats">Kamervragen met antwoord 2000-2001, nr. 291, Tweede Kamer</item>
         <item attribuut="Vraagnr_bij_indiening">2000102570</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2000-11-22</item>
         <item attribuut="Datum_indiening">2000-11-21</item>
         <item attribuut="Document-id">KVR12659</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="603" allpagenumbers="603 604" vetnummer="2000102570" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12659" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="291" onderwerp="" indiendatum="2000-11-21">
         <vrager partij="CDA" oorsprong="parlement">Buijs</vrager>
         <vraagt-aan>de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2000-11-22">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Herinnert u zich uw uitspraak in het Algemeen Overleg van 1 november jl. dat u «binnen 10 dagen een akkoord over de saneringsregel IJsselmeervisserij vanuit Brussel verwacht en dat daarna tot betaling kan worden overgegaan»? </vraag>
      <vraag nummer="2">Is deze goedkeuring vanuit Brussel inmiddels afgegeven? </vraag>
      <vraag nummer="3">Zo ja, waarom hebben de vissers dan tot op heden nog geen schadevergoeding ontvangen? Zo neen, waarom niet? </vraag>
      <vraag nummer="4">Deelt u de mening dat het onwenselijk is dat vissers, welke voor deze regeling in aanmerking komen, in financiële problemen kunnen komen nu ze al sinds augustus geen inkomsten meer hebben? </vraag>
      <vraag nummer="5">Mag van de overheid, nadat in augustus deze saneringsregeling werd ingevoerd, een snelle financiële afwikkeling worden verwacht? </vraag>
      <vraag nummer="6">Bent u bereid om, indien de goedkeuring vanuit Brussel nog niet ontvangen is, door middel van een voorschotregeling vanuit uw begroting tot uitbetaling aan deze vissers over te gaan? </vraag>
      <vraag nummer="7">Wilt u deze vragen nog vóór het Algemeen Overleg op 23 november a.s. beantwoorden? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja, deze verwachting was gebaseerd op contacten met de ambtelijke diensten van de Europese Commissie. </antwoord>
      <antwoord nummer="2">Neen. Tot mijn spijt heb ik de formele goedkeuring van de Europese Commissie nog steeds niet ontvangen. Op ambtelijk niveau is reeds medegedeeld dat het ingediende dossier niet op bezwaren stuit maar de formele goedkeuring is nog niet verzonden. </antwoord>
      <antwoord nummer="3 en 4">Alle lidstaten zijn verplicht steunmaatregelen voorafgaand aan de invoering ter goedkeuring aan de Europese Commissie voor te leggen. Op grond van het gemeenschapsrecht mag gedurende deze procedure, die in beginsel 2 maanden duurt, de steunmaatregel niet ten uitvoer worden gelegd. Dit betekent ook dat er geen definitieve betalingen of voorschotten kunnen worden uitgekeerd maar slechts betalingen onder het voorbehoud dat de Europese Commissie de regeling zal goedkeuren. Een dergelijk voorbehoud is ook in artikel 14a van de Tijdelijke regeling capaciteitsaanpassing IJsselmeer opgenomen. De verwachting was dat de goedkeuring van de Europese Commissie zou zijn ontvangen op het moment dat alle ingediende aanvragen voor deelname aan de Tijdelijke regeling capaciteitsaanpassing IJsselmeer zouden zijn beoordeeld. Dit is echter niet het geval gebleken. De Europese Commissie heeft nl. op 7 september jl. aanvullende vragen over het dossier gesteld hetgeen tot gevolg heeft gehad dat de Brusselse procedure met 2 maanden is verlengd. De Commissie houdt thans als uiterste termijn voor een reactie 27 november aanstaande aan. Deze onvoorziene vertraging heeft mij ertoe genoodzaakt de beslissingen op de aanvragen voor deelname aan bovengenoemde regeling op te schorten. Het feit dat er nog geen betalingen zijn verricht, levert echter geen recht op schadevergoeding op. Voor de aanvragers was het kenbaar dat een definitieve betaling slechts verricht kan worden nadat de goedkeuring van de Europese Commissie is verkregen. Van schade van de vissers, die overigens op vrijwillige basis aan een subsidieregeling als de onderhavige deelnemen, en een daaruit voortvloeiende verplichting voor de overheid tot vergoeding daarvan kan slechts sprake zijn indien het betrokken bestuursorgaan nalatig is geweest of de regeling niet correct heeft uitgevoerd. Dat dit niet het geval is, moge uit het bovenstaande blijken. Desalniettemin betreur ik het dat vissers in financiële problemen kunnen komen. Ik zal daarom LASER vragen om de betalingen in het kader van de regeling met voorrang af te wikkelen zodra de formele goedkeuring van de Europese Commissie binnen is. </antwoord>
      <antwoord nummer="5">Ja, maar wel met inachtneming van de terzake geldende regelgeving. Zodra de goedkeuring van de Europese Commissie ontvangen is, zal tot uitbetaling worden overgegaan. </antwoord>
      <antwoord nummer="6">De Tijdelijke regeling capaciteitsaanpassing IJsselmeer voorziet niet in de mogelijkheid tot het verstrekken van voorschotten. Wel kunnen er betalingen worden verricht onder het voorbehoud van goedkeuring door de Europese Commissie. Dit voorbehoud bergt evenwel altijd het risico in zich dat bij een negatieve beschikking uit Brussel, het uitbetaalde teruggevorderd moet worden. Gelet op het feit dat de formele goedkeuring van de Europese Commissie thans binnen afzienbare termijn kan worden verwacht, ligt het niet in de rede om vooruitlopend op die goedkeuring tot betalingen over te gaan. </antwoord>
      <noten afkomstig="antwoord"/>
   </antwoorden>
</kvr>
