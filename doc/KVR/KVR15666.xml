<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Wit (SP) en Smits (PvdA) aan de staatssecretaris van Sociale Zaken en Werkgelegenheid, dhr. Hoogervorst, en de ministers van Onderwijs, Cultuur en Wetenschappen en van Binnenlandse Zaken en Koninkrijksrelaties over het rapport over de arbodienstverlening. (Ingezonden 15 maart 2002); Antwoord</item>
         <item attribuut="Bestand">33Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15666
</item>
         <item attribuut="Inhoud">Vragen naar aanleiding van het rapport van MarketConcern en Intomarkt over de arbodienstverlening.</item>
         <item attribuut="Rubriek">Arbeid (Arbeidsbescherming) Gezondheidszorg (Maatschappelijke gezondheidszorg)</item>
         <item attribuut="Trefwoorden">Bedrijfsgezondheidszorg</item>
         <item attribuut="Vindplaats">Kamervragen met antwoord 2001-2002, nr. 1148, Tweede Kamer</item>
         <item attribuut="Vraagnr_bij_indiening">2010207980</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
            <persoon partij="PvdA">Smits</persoon>
         </item>
         <item attribuut="Datum_reaktie">2002-05-21</item>
         <item attribuut="Datum_indiening">2002-03-15</item>
         <item attribuut="Document-id">KVR15666</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2425" allpagenumbers="2425 2426 2427 2428" vetnummer="2010207980" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15666" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1148" onderwerp="" indiendatum="2002-03-15">
         <vrager partij="SP" oorsprong="parlement">De Wit</vrager>
         <vrager partij="PvdA" oorsprong="parlement">Smits</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst, en de ministers van Onderwijs, Cultuur en Wetenschappen en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="21 mei 2002), zie ook Aanhangsel Handelingen nr. 1010, vergaderjaar 2001–2002">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder>de ministers van Onderwijs, Cultuur en Wetenschappen en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Hebt u kennisgenomen van het in opdracht van de Branche Organisatie Arbodiensten door MarketConcern en Intomarkt uitgebracht rapport over de arbodienstverlening? <voetnoot nummer="1"/>
      </vraag>
      <vraag nummer="2">Onderschrijft u dat waar de bedrijven sinds 1998 meer zijn gaan investeren in de arbodienstverlening (thans 127 gemiddeld per werknemer per jaar) de overheid haar uitgaven heeft verminderd (van 81 tot </vraag>
      <vraag nummer="70">gemiddeld per werknemer)? Welke is de reden van deze verlaging van de uitgaven voor deze arbodienstverlening? </vraag>
      <vraag nummer="3">Bent u op de hoogte van onderzoek van Nyfer dat concludeert dat lager verzuim en lage WAO-instroom kan worden bereikt door fors te investeren in contracten met arbodiensten die intensieve verzuimbegeleiding bieden in grote bedrijven of via branchecontracten voor kleinere bedrijven? </vraag>
      <vraag nummer="4">Is het, gelet op de actuele discussie rond de WAO en op de groeiende overtuiging dat ter voorkoming van instroom in de WAO veel meer geïnvesteerd moet worden in het eerste ziektejaar en dus in de kwaliteit en de omvang van de arbodienstverlening, wel aanvaardbaar dat juist de overheid haar bijdrage verlaagt? Moet de overheid niet een voorbeeldfunctie vervullen? </vraag>
      <vraag nummer="5" voetnoot="1">Is er volgens u een relatie tussen het relatief hoge ziekteverzuim bij de overheid en in het onderwijs en deze afnemende investering in arbozorg per werknemer? <voetnoot nummer="1"/>Hoe verklaart u het ziekteverzuim bij de overheid en in het onderwijs (tussen de 7% en 9%) dat ruim boven het gemiddelde verzuim ligt? </vraag>
      <vraag nummer="6">Is het mogelijk dat het extra geld dat de afgelopen tijd is uitgetrokken voor arbodienstverlening in het onderwijs, te weten 27 miljoen eenmalig bij het afsluiten van een arboconvenant, 23 miljoen verhoging van het schoolbudget en 14 miljoen verschuiving van wachtgeld naar verzuimbestrijding, aan andere doelen wordt besteed dan aan arbodienstverlening? </vraag>
      <vraag nummer="7">Wat betekenen bovengenoemde bedragen als ze worden omgerekend naar een gemiddeld bedrag per werknemer? </vraag>
      <vraag nummer="8">Wat is uw mening over de bevinding in het onderzoeksrapport dat in de zorg weliswaar meer aan arbozorg wordt uitgegeven dan bij de overheid en in het onderwijs, te weten </vraag>
      <vraag nummer="102">per werknemer per jaar maar toch nog altijd minder dan het gemiddelde per jaar per werknemer ( 127) terwijl juist in de zorg een hoog ziekteverzuim optreedt (tussen de 7% en 9%) en een hoge instroom in de WAO plaatsvindt? </vraag>
      <vraag nummer="9">Bent u bereid in het kabinet, voor zover het de overheid aangaat, een verhoging van de uitgaven voor arbodienstverlening per werknemer te bepleiten? Zo neen, waarom niet? Zo ja, welke stappen onderneemt u daartoe? </vraag>
      <noten afkomstig="vraag">
         <noot nummer="1" datum="2002-03-11" bron="Het Financieele Dagblad,">Het Financieele Dagblad,, 11 maart 2002</noot>
      </noten>
   </vragen>
   <antwoorden aantal="10">
      <antwoord nummer="1">Ja. De Branche Organisatie Arbodiensten (BOA) heeft overigens niet het volledige rapport beschikbaar gesteld, vanwege vertrouwelijke informatie zoals over marktaandelen. </antwoord>
      <antwoord nummer="2" voetnoot="1 2 3">Uitgaven aan arbozorg in brede zin (arbodienstverlening, verbetering arbeidsomstandigheden, verzuimpreventie en reïntegratie) zijn niet afgenomen maar juist aanzienlijk toegenomen, ook omgerekend per werknemer. Dat blijkt uit beschikbare cijfers van een aantal overheidssectoren. <voetnoot nummer="1"/>De uitgaven aan externe arbodiensten zijn slechts onderdeel van deze bestedingen. Met name sinds 2000 is er sprake van forse extra investeringen door bedoelde overheidswerkgevers op de genoemde terreinen. Daarmee kunnen knelpunten worden aangepakt in de personeelsvoorziening bij de overheid, zoals in beeld gebracht in de nota Arbeidsmarkt in de collectieve sector 2001 van het ministerie van BZK. <voetnoot nummer="2"/>Afhankelijk van de sectorale problematiek, heeft het kabinet extra middelen voor ziekteverzuimbestrijding, preventie en reïntegratie ter beschikking gesteld. Sectoren hebben extra eigen middelen toegevoegd aan de beschikbare budgetten. Verder zijn er vanuit het kabinet en de overheidswerkgevers ook middelen ter beschikking gesteld voor de aanpak van specifieke arborisico’s in sectoren. Deze middelen zijn ter beschikking gekomen op basis van in 2001 en 2002 voor een aantal overheidssectoren (Politie, Rijk, Defensie) afgesloten arboconvenanten. De extra investeringen komen bovenop de reguliere uitgaven (als onderdeel van de personeelsbudgetten) voor bedoelde arbozorg in brede zin. Een aanzienlijk deel van dat beleid wordt niet uitgevoerd via externe arbodiensten waarop het BOA-onderzoek vrijwel uitsluitend betrekking heeft. De werkgevers in bedoelde sectoren nemen uiteraard de wettelijk verplichte dienstverlening van arbodiensten af, maar doen daar buiten veel meer via hetzij eigen activiteiten zoals casemanagers en eigen arbomedewerkers, hetzij via een interne arbodienst. Een aanzienlijk deel van de begin 2002 gecertificeerde interne arbodiensten is gelieerd aan overheidswerkgevers (te weten 19 van de in totaal 51 interne arbodiensten). Dit betreft universiteiten, academische ziekenhuizen, defensie, een gemeentelijk vervoerbedrijf, een werkvoorzieningsschap en een tweetal politieregio’s. In het algemeen gaat bij interne arbodiensten per werknemer twee maal zoveel geld om als bij externe arbodiensten. In de bijlage <voetnoot nummer="3"/>wordt voor een aantal overheidssectoren een overzicht gegeven van de uitgaven die gemoeid zijn met arbozorg in brede zin. Het opmerkelijke verschil met het BOA-onderzoek laat zich verklaren uit de werkwijze voor dat onderzoek dat zich baseert op een steekproef met daaraan klevende beperkingen. Er zijn daarvoor in november/december 2001 telefonisch respondenten benaderd uit 1921 vestigingen van bedrijven en instellingen. Alleen de 1750 respondenten die aangaven een arbodienst in te schakelen zijn verder betrokken in het BOA-onderzoek. Zij zijn vrijwel alle aangesloten bij een externe of zelfstandige arbodienst. Hen is gevraagd naar opgave of anders spontane inschatting van het bedrag dat hun vestiging in 2001 uitgeeft aan hun arbodienst, en naar het aantal werkzame personen. In 1998 deden MarketConcern en Intomart een volgens hen vergelijkbaar onderzoek. «Overheid en onderwijs» zou in die vergelijking de enige van zeven sectoren zijn waar niet sprake is van toename. Wat betreft «overheid en onderwijs» in het BOA-onderzoek maakt de onderzoeksopzet gewag van 192 respondenten. Een gegeven nadere analyse «onderwijs» noemt 188 respondenten. Gevraagd of het juist is dat er nauwelijks respondenten uit de sector overheid hebben deelgenomen, meldt Intomart dat dit correct is, en dat geen uitspraken gedaan kunnen worden over de sector overheid. In de bijlage zijn nog andere vraagtekens bij het BOA-onderzoek aangegeven. </antwoord>
      <antwoord nummer="3" voetnoot="4">Het rapport <voetnoot nummer="4"/>is bekend. Het betreft met name de voorbeelden van een aantal grote bedrijven met een interne arbodienst. De bedrijven trekken per werknemer gemiddeld 363 uit voor arbozorg. Er zijn goede resultaten in ziekteverzuim en arbeidsongeschiktheid, volgens Nyfer met name omdat bevoegdheden en budget bij interne arbodiensten in één hand liggen. Gelet op de forse investeringen die gemoeid zijn met een interne arbodienst, dient de werkgever volgens Nyfer zelf de vrijheid te hebben om daar wel of niet toe over te gaan, dan wel via andere wegen aan arbozorg, verzuimpreventie en reïntegratie te doen. Op basis van dit onderzoek kan niet worden geconcludeerd dat deze gegevens per se tot duurdere, grotere contracten met externe arbodiensten zouden moeten leiden. De literatuur wijst in het algemeen op twee belangrijke elementen: – de inzet van de werkgever zelf is cruciaal; die kan hij realiseren door inschakeling van een arbodienst, maar eigen activiteiten zijn evenzeer van groot belang; op onderdelen zijn eigen activiteiten onmisbaar of juist niet over te laten aan een externe arbodienst; – er is een (licht) effect van intensiteit van arbozorg op het niveau van ziekteverzuim. In de voorlichting van departementen, respectievelijk van arbodiensten in het kader van branchecontracten, worden deze elementen benadrukt. Het departement van SZW stelt dit ook steeds meer centraal in het overleg met sectorale sociale partners ten behoeve van arboconvenanten. </antwoord>
      <antwoord nummer="4">Uit de beantwoording van vraag 2 blijkt dat de bestedingen per werknemer aan arbozorg in de sector overheid de afgelopen jaren niet zijn gedaald maar aanzienlijk zijn toegenomen. De overheid investeert dus fors in preventie en betere begeleiding van werknemers in het eerste ziektejaar. Een voorbeeldfunctie voor andere werkgevers is daarbij niet aan de orde. De aard van de inspanningen en de omvang van de investeringen in arbozorg dienen ons inziens te worden bepaald door de omvang en ernst van de ziekteverzuimproblematiek in de betreffende sector. </antwoord>
      <antwoord nummer="5" voetnoot="5">Als aangegeven is er geen afnemende investering in arbozorg per werknemer. De overheids- en onderwijssectoren kennen wel een hoger ziekteverzuimpercentage dan de marktsectoren. De in het Financieel Dagblad genoemde verzuimpercentages over 2000 zijn gebaseerd op opgave of schatting van respondenten van het BOA-onderzoek. Als de beschikbare CBS-cijfers over 2000 worden gewogen voor de omvang van de sectorale populaties en gecorrigeerd voor het tweede ziektejaar, wordt het gemiddelde ziekteverzuimpercentage (eerste ziektejaar, exclusief zwangerschaps- en bevallingsverlof) van de overheids- en onderwijssectoren geschat op circa 6,5. Voor de marktsector bedraagt het gemiddelde ziekteverzuimpercentage over 2000 circa 5,5. Er zijn veel factoren die een rol spelen bij ziekteverzuim: onder andere de opbouw van de werknemerspopulatie (waaronder leeftijd, geslacht, en opleiding), de aard van het werk, de onderlinge werkverhoudingen en de mate van arbozorg. De relatie tussen arbozorg en ziekteverzuim is dus zeker niet rechtstreeks. Uit onderzoek is bekend dat de oudere werknemer een grotere kans op meer ziektedagen heeft, terwijl de ziekmeldingfrequentie niet per se afwijkend is van de jongere werknemer. De overheids- en onderwijssectoren kennen een sterk vergrijsde populatie, relatief groter dan de marktsector. Alleen al om die reden zal het ziekteverzuim hoger liggen dan in de markt. Daar komt in het geval van het onderwijs bij dat door de noodzaak tot snelle vervanging van zieke leraren er sprake is van een stimulans tot het melden van afwezigheid, waardoor met name het kortdurend verzuim in de onderwijssector beter geregistreerd is dan elders. Recent is overigens sprake van een verzuimdaling in het onderwijs <voetnoot nummer="5"/>: de trendcijfers ziekteverzuim die een indicatie geven van de ontwikkeling van het ziekteverzuim in primair en voortgezet onderwijs, geven aan dat het verzuim daalt. Het ziekteverzuim in het basisonderwijs nadert het niveau van het verzuim in 1999, terwijl het in het voortgezet onderwijs bijna even hoog is als in het jaar 2000. </antwoord>
      <antwoord nummer="6">In het reguliere overleg tussen het Vervangingsfonds en de vier grootste arbodiensten in het onderwijs, alle lid van de BOA, zijn de conclusies van het BOA-onderzoek besproken. Gezamenlijk kwam men tot de conclusie dat de constatering dat in het onderwijs steeds minder middelen aan arbozorg worden besteed niet correct kan zijn. De laatste jaren is juist in hoge mate geïnvesteerd in de preventie en terugdringing van ziekteverzuim in het onderwijs, onder meer tegen de achtergrond van gememoreerde vergrijzing. Ten eerste is in 2000 het Arboconvenant Onderwijs en Wetenschappen ondertekend. In totaal is voor de uitvoering van het arboconvenant circa 27 miljoen uitgetrokken, specifiek voor aspecten van arbozorg in brede zin. Een onderdeel van het arboconvenant betreft het deelconvenant «Verzuimbegeleiding en Reïntegratie primair en voortgezet onderwijs». Hiervoor is in totaal circa </antwoord>
      <antwoord nummer="11">miljoen beschikbaar. Dit wordt besteed aan onder meer de uitbreiding van het aantal regio-adviseurs, subsidies voor reïntegratie en casemanagement. In dit en in andere arboconvenanten gaat het om afspraken waarbij in niet alle gevallen uitgaven gedaan worden via een arbodienst. Ten tweede is, eveneens voor arbozorg, in februari 2001 de raamovereenkomst tussen het Vervangingsfonds en enkele grote arbodiensten bekrachtigd. Het basiscontract integrale arbozorg dat in de raamovereenkomst is afgesproken, biedt de mogelijkheid van een kwaliteitsimpuls in de arbozorg. Meer dan de helft van het aantal scholen in primair en voortgezet onderwijs grijpt de mogelijkheid aan die het nieuwe basiscontract biedt om te investeren in arbozorg. Het Vervangingsfonds heeft totaal 13,6 miljoen aan de scholen overgemaakt om het verbeterde basiscontract te kunnen bekostigen. Geheel nieuw in het basiscontract is de periodieke evaluatie van de dienstverlening. Jaarlijks vindt er overleg plaats tussen de arbodienst en de werkgever om de stand van zaken ten aanzien van de arbozorg te bespreken. Onderdeel van dit overleg zijn de jaarlijks op te leveren gegevens per arbodienst, zoals het aantal schoolbesturen waarmee een contract is afgesloten en het aantal hieronder vallende personeelsleden. De gegevens van 2001 zijn momenteel nog onbekend. Ten derde gelden de decentrale budgetten voor arbozorg (jaarlijks 22,7 miljoen) die op basis van de CAO PO, VO en BVE (2000–2002) vanaf het schooljaar 2000–2001 aan de scholen worden toegekend. Het schoolbudget is een vrij besteedbaar budget. De besteding kan worden afgestemd op de instellingsspecifieke omstandigheden en problemen. De verbetering van de arbeidsomstandigheden, waaronder begrepen het afsluiten van arbocontracten, is één van de mogelijke bestedingsdoelen. Overigens kunnen hiervoor ook andere vrij besteedbare budgetten worden aangewend. In het schooljaar 2000–2001 is een onderzoek uitgevoerd naar de besteding van de schoolbudgetten. Dit is 12 september 2001 aan de Tweede Kamer aangeboden. Het blijkt dat bijna een vijfde van de scholen in het primair onderwijs (PO), een derde van de scholen in het voortgezet onderwijs (VO), en bijna de helft van de instellingen Beroepsonderwijs en Volwasseneneducatie (BVE) het schoolbudget onder meer heeft ingezet met als doel het verbeteren van de arbeidsomstandigheden. Verder blijkt dat circa 9 procent van de scholen in het PO en 19 procent van de scholen in het VO het schoolbudget onder meer heeft ingezet voor het afsluiten van arbocontracten. In het schooljaar 2001–2002 wordt opnieuw de besteding van het schoolbudget gemonitord. Het onderzoeksrapport zal nog vóór de zomer aan de Tweede Kamer worden toegezonden. Tot slot organiseert het Ministerie van OCenW in samenwerking met het Vervangingsfonds enkele pilots op het gebied van preventie en terugdringing van ziekteverzuim. Voorbeelden hiervan zijn de introductie van het «Arbeidszorgsysteem», de introductie van mediation en intervisie. </antwoord>
      <antwoord nummer="7">De gegevens wijzen op een fors verschil met het BOA-onderzoek. Voor arbo- en bedrijfsgezondheidszorgactiviteiten werd in 1998 71 per persoon aan de scholen ter beschikking gesteld. In de jaren daarna is dit bedrag gelijk gebleven. Daarnaast wordt er structureel jaarlijks 77 per persoon voor de verbetering van de arbeidsomstandigheden in het onderwijs bekostigd in de vorm van decentrale budgetten. Tot slot wordt er per persoon eenmalig 76 uitgetrokken voor activiteiten en subsidies in het kader van het Arboconvenant O en W voor het PO, VO en BVE. Voor het PO en VO komt hier nog een bedrag van 56 per persoon bij inzake pilots ziekteverzuim en een eenmalige bijdrage van het Vervangingsfonds aan de scholen om de verbeterde arbocontracten te bekostigen. Uit de verstrekte nadere analyse over «onderwijs» in het BOA-onderzoek blijkt het volgende. Van de 188 respondenten in het onderwijs wist 54 procent opgave of inschatting te doen van uitgaven aan (vrijwel uitsluitend externe) arbodiensten. Intomart geeft aan dat deze lage respons inherent is aan de gekozen methode van telefonisch enquêteren. Veel geënquêteerden, ook buiten het onderwijs, hebben deze gegevens niet direct bij de hand. Volgens Intomart zou voor de uitgavenvraag schriftelijk onderzoek moeten worden uitgevoerd, zodat functionarissen de tijd hebben uit te zoeken hoeveel in 2001 is besteed. De nadere analyse geeft een andere, beter te achten indicatie over ontwikkeling in de tijd in het onderwijs. Er is gevraagd naar verschillen tussen 2001 en 2000 in uitgaven aan de arbodienst. Van de antwoordende respondenten verwachtte 58 procent in 2001 meer geld kwijt te zijn dan in 2000, 11 procent minder, terwijl volgens 31 procent het bedrag gelijk zou blijven. Intomart concludeert, en wij onderschrijven, dat deze gegevens «.. haaks [staan] op de veronderstelling dat er in het onderwijs wordt beknibbeld op arbozaken». </antwoord>
      <antwoord nummer="8">Voor de sector Zorg en Welzijn bedroeg volgens het CBS het ziekteverzuimpercentage in 1999 en 2000 7,8 , en in 2001 7,5 (excl. zwangerschap en bevalling). De oploop van het ziekteverzuim is gekeerd. Hier past de kanttekening dat een groot deel van de instellingen meer dan 100 werknemers heeft, en dat ook bij grotere bedrijven het ziekteverzuim ligt boven het gemiddelde van alle bedrijven. Het ziekteverzuimpercentage is in 2001 lager dan het BOA-onderzoek aangeeft. In de zorgsector zijn de instellingen verantwoordelijk voor een goede arbozorg. De instellingen brengen de kosten daarvan dan ook grotendeels zelf op. Wel worden ze daarbij voor een deel financieel gefaciliteerd door de ten behoeve van de zorgsector werkzame sectorfondsen. Het terugdringen van het ziekteverzuim en de WAO-instroom is een belangrijk speerpunt voor de zorgsector. Een goede arbozorg is daarvoor essentieel. De minister van VWS faciliteert de zorgsector via de sectorfondsen in ruime mate op het terrein van de arbozorg; in 2001 ging het om ca. 37,2 miljoen. Verder is met vijf zorgbranches een arboconvenant gesloten. </antwoord>
      <antwoord nummer="9">Wij zijn van mening dat investeren in arbozorg, waaronder uitgaven aan arbodiensten, van groot belang is voor het terugdringen van ziekteverzuim en arbeidsongeschiktheid. Dat geldt ook voor de overheid. Bij de beantwoording van de voorgaande vragen is al aangegeven welke inspanningen op het terrein van overheid, onderwijs en zorg worden geleverd. </antwoord>
      <noten afkomstig="antwoord">
         <noot nummer="1">Omdat er geen zicht bestaat op de budgetten van de decentrale sectoren gemeenten, provincies en waterschappen, worden deze hier buiten beschouwing gelaten</noot>
         <noot nummer="2">Tweede Kamer 2000–2001, 27 620, nr. 1</noot>
         <noot nummer="3">Ter inzage gelegd bij het Centraal Informatiepunt Tweede Kamer</noot>
         <noot nummer="4">M. Hertogh e.a., Enkeltje WAO, Nyfer, Breukelen, 2001</noot>
         <noot nummer="5" datum="2002-03-26" bron="Trendcijfers ziekteverzuim Ministerie van OCenW, 3e en 4e kwartaal 2001, aangeboden aan de Tweede Kamer op 21 december 2001 en">Trendcijfers ziekteverzuim Ministerie van OCenW, 3e en 4e kwartaal 2001, aangeboden aan de Tweede Kamer op 21 december 2001 en, 26 maart 2002</noot>
      </noten>
   </antwoorden>
</kvr>
