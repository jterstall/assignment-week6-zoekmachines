<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Halsema (GroenLinks) en Hoekema (D66) aan de ministers van Buitenlandse Zaken en voor Grote Steden- en Integratiebeleid over de Molukken. (Ingezonden 9 augustus 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14214
</item>
         <item attribuut="Inhoud">Uit correspondentie is gebleken dat vanuit Nederland materiële steun is verleend aan het verzet op Ambon.</item>
         <item attribuut="Rubriek">Internationale betrekkingen (Overig)</item>
         <item attribuut="Trefwoorden">Indonesië</item>
         <item attribuut="Vindplaats">Kamervragen met antwoord 2000-2001, nr. 1648, Tweede Kamer</item>
         <item attribuut="Vraagnr_bij_indiening">2000114250</item>
         <item attribuut="Afkomstig_van">Buitenlandse Zaken (BUZA) Grote Steden- en Integratiebeleid (GSI)</item>
         <item attribuut="Indiener">
            <persoon partij="GroenLinks">Halsema</persoon>
            <persoon partij="D66">Hoekema</persoon>
         </item>
         <item attribuut="Datum_reaktie">2001-08-30</item>
         <item attribuut="Datum_indiening">2001-08-09</item>
         <item attribuut="Document-id">KVR14214</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3435" allpagenumbers="3435 3436" vetnummer="2000114250" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14214" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1648" onderwerp="" indiendatum="2001-08-9">
         <vrager partij="GroenLinks" oorsprong="parlement">Halsema</vrager>
         <vrager partij="D66" oorsprong="parlement">Hoekema</vrager>
         <vraagt-aan>de ministers van Buitenlandse Zaken en voor Grote Steden- en Integratiebeleid</vraagt-aan>
      </vraagdata>
      <antwoorddata antwoorddatum="2001-08-30">
         <antwoorder functie="minister" ministerie="Grote Steden- en Integratiebeleid">Van Boxtel</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Was u bekend met nu in de media (VARA, ANP) bekend geworden correspondentie tussen de «regering RMS» in Nederland en het gebundelde verzet op de Molukken? Zo ja, sinds wanneer? Zo nee, wat is het oordeel over de verwijzingen in deze correspondentie naar materiële steun vanuit Nederland aan het verzet van op Ambon verworven goederen, waaronder munitie? </vraag>
      <vraag nummer="2">Zijn u bewijzen bekend van andere dan politieke, morele en humanitaire steun vanuit Nederland aan het gewapende verzet op de Molukken? Zo nee, bent u bereid een en ander te onderzoeken? Zo ja, is dit element aan de orde geweest in de contacten met vertegenwoordigers van de RMS cq. de Molukse gemeenschap? </vraag>
      <vraag nummer="3">Is deze kwestie opgekomen in contacten tussen Nederland en Indonesië en zo ja, in welke zin? </vraag>
      <vraag nummer="4">Wat is in algemene zin hun opvatting over de legitimiteit van de «RMS regering» in het licht van bovenstaande, gezien de op zichzelf behartenswaardige dialoog vanuit het kabinet met de Molukse gemeenschap over het dramatische geweld op de Molukken? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De onlangs in de media gemelde correspondentie tussen de «regering RMS» en de vier zogenaamde «strijdgroepen» op de Molukken is reeds geruime tijd bekend bij de BVD. Daarbij is niet zozeer sprake van een directe briefwisseling tussen de «regering RMS» en de vier «strijdgroepen» op de Molukken, maar veeleer van contacten tussen de «regering RMS» en een persoon die als «Beweging van de Vaderlandse Afgezant» de vier «strijdgroepen» in Nederland vertegenwoordigt. Uit deze contacten is thans de in de pers genoemde brief van «RMS-president» F. Tutuhatunewa van 20 april 2000 voortgevloeid. De brief is (ook naar mededeling van de zogenoemde Vaderlandse Afgezant op Internet) niet op de Molukken bekend, en is niet gevolgd door financiële steun van de «regering RMS» aan de vier «strijdgroepen». </antwoord>
      <antwoord nummer="2">Er zijn geen bewijzen bekend van vormen van steun voor andere dan politieke, morele en humanitaire doelen door Molukkers in Nederland aan het gewapende verzet of andere afnemers op de Molukken. Blijkens het jaarverslag van de BVD over 1999 is het echter met uitgesloten dat hulp, die met vooropgezet humanitair doel door Molukkers in Nederland is verleend, door de ontvangers op de Molukken uiteindelijk ten dele toch aan de aanschaf van wapens is besteed. Eventuele voornemens tot het verlenen van steun met een vooropgezet militair doel door Molukkers in Nederland of uiteindelijke militaire bestemming door het verzet op de Molukken hebben uiteraard de aandacht van de BVD. </antwoord>
      <antwoord nummer="3">De brief van de heer Tutuhatunewa van 20 april 2000 is niet aan de orde geweest in contacten met de Indonesische autoriteiten. </antwoord>
      <antwoord nummer="4">De RMS is een onderdeel van de Molukse gemeenschap in Nederland. Zij vertolkt de gevoelens van een niet onbelangrijk deel van de Molukse gemeenschap in Nederland en het is om deze reden dat de regering in 2000 een vertegenwoordiging van de RMS heeft betrokken bij het overleg over de gevolgen van het geweld op de Molukken voor de Molukse gemeenschap in Nederland. Het feit dat de RMS met andere Molukse organisaties deelneemt aan deze dialoog betekent niet dat Nederland de aanspraken van de RMS onderschrijft. Dienaangaande geldt als uitgangspunt het in 1978 ingenomen standpunt dat de regering het staatkundige streven naar een onafhankelijke republiek der Zuid-Molukken niet erkent, laat staan steunt; zij erkent en respecteert het recht van Molukkers op te komen voor hun politieke idealen binnen de grenzen van de Nederlandse rechtsorde (nota De problematiek van de Molukse minderheid in Nederland, par. 10.4). Aangezien er onduidelijkheid bestaat over de vermeende correspondentie van de «regering RMS» met de «strijdgroepen» (zie antwoord op vraag 1), en er geen bewijzen bekend zijn van vormen van steun door Molukkers in Nederland aan het gewapende verzet of andere afnemers op de Molukken (zie antwoord op vraag 2), zie ik geen reden om het besluit, de RMS te betrekken bij de dialoog die de Nederlandse regering voert met Molukkers hier te lande, in heroverweging te nemen. </antwoord>
      <noten afkomstig="antwoord"/>
   </antwoorden>
</kvr>
