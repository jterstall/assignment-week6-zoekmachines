<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Te Veldhuis en Blaauw (beiden VVD) over de opslag van hoogradioactief afval bij de COVRA. (Ingezonden 20 juni 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5668
</item>
         <item attribuut="Rubriek">Milieu (Radioactieve stoffen)</item>
         <item attribuut="Trefwoorden">Radioactieve afvalstoffen</item>
         <item attribuut="Vindplaats">Kamervragen met antwoord 1997-1998, nr. 2, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="VVD">Te Veldhuis</persoon>
            <persoon partij="VVD">Blaauw</persoon>
         </item>
         <item attribuut="Datum_reaktie">1997-09-16</item>
         <item attribuut="Datum_indiening">1997-06-20</item>
         <item attribuut="Document-id">KVR5668</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3" allpagenumbers="3 4" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5668" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="2" onderwerp="" indiendatum="1997-06-20">
         <vrager partij="VVD" oorsprong="parlement">Te Veldhuis</vrager>
         <vrager partij="VVD" oorsprong="parlement">Blaauw</vrager>
         <vraagt-aan/>
      </vraagdata>
      <antwoorddata antwoorddatum="16 september 1997) Zie Aanhangsel Handelingen nr. 1750, Vergaderjaar 1996–1997">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennis genomen van het bericht, dat de Raad van State de vergunningsaanvrage voor de opslag van hoogradioactief afval bij de COVRA in Borssele heeft geschorst? <voetnoot nummer="1"/>
      </vraag>
      <vraag nummer="2">Komt de COVRA daarmee onder tijdsdruk te staan, omdat a) het radioactief afwerkingsafval, dat Nederland eerst naar Frankrijk en daarna naar Engeland heeft vervoerd, vanaf 2001 naar Nederland terug komt en hier te lande moet worden opgeslagen, omdat b) de bouwtijd van het opslaggebouw drie jaren zal bedragen en omdat c) daarna nog een jaar van testen en training van personeel nodig is? </vraag>
      <vraag nummer="3">Welke maatregelen en/of voorzieningen zijn denkbaar, mogelijk en gewenst om aan een dreigende of blijvende patstelling te ontkomen? </vraag>
      <vraag nummer="4">Zijn er reële alternatieven voor opslag anders dan bij de COVRA beschikbaar als er vergunningtechnisch klinken in de kabel blijven zitten? Zo ja, waar wordt dan aan gedacht? </vraag>
      <noten afkomstig="vraag">
         <noot nummer="1" datum="1997-06-18" bron="PZC">PZC, 18 juni 1997</noot>
      </noten>
   </vragen>
   <antwoorden aantal="3">
      <antwoord nummer="1">Ja. Na de eerdere mondelinge uitspraak van de Voorzitter van de Afdeling bestuursrechtspraak van de Raad van State, heb ik op 27 juni jl. ook de schriftelijke motivering daarvan ontvangen. De Voorzitter is van mening dat de Minister van Verkeer en Waterstaat, onder meer als kwaliteitsbeheerder van de Westerschelde, bij de vergunningprocedure had moeten worden betrokken en dat waarschijnlijk ook de Minister van Landbouw, Natuurbeheer en Visserij met de vergunningverlening had moeten instemmen. </antwoord>
      <antwoord nummer="2">Door de lange duur van de vergunningverleningsprocedure was COVRA al onder grote tijdsdruk komen te staan. De planning van COVRA is in de afgelopen tijd herhaaldelijk bijgesteld en kende ten slotte 1 januari 1997 als uiterste startdatum voor de nieuwbouw, aansluitend op de op 19 december 1996 verleende vergunning. Doordat tegen de vergunningverlening beroepen werden ingesteld en schorsing werd gevraagd, kon niet met de bouw en andere activiteiten worden begonnen, voordat genoemde Voorzitter over het schorsingsberoep had beslist. Met de onder 1 genoemde uitspraak heeft de Voorzitter het schorsingsverzoek gehonoreerd. Dit heeft ernstige consequenties voor zowel een deel van de «gewone» bedrijfsvoering (laag- en middelradioactief afval) als voor de bouw van een opslagruimte van hoogradioactief afval. Het eerste punt betreft onder meer de onmogelijkheid om bepaalde categorieën reeds bij COVRA aanwezig afval te verwerken. Dit onverwerkte afval (organische stoffen, vloeistoffen bevattend vloeibaar afval en oliehoudend slib en sludges uit de olie- en gasindustrie) heeft een groter verspreidingsrisico dan het verwerkte materiaal. Bovendien zal COVRA afval in deze en in enkele andere categorieën niet meer bij producenten op kunnen halen, indien er geen uitzicht is op verwerkingsmogelijkheden. Met betrekking tot het hoogradioactief afval zijn door COVRA contracten gesloten met de kerncentrales en de onderzoeksinstellingen. Voor de kerncentrales gaat het om de opslag van het afval dat resteert nadat bestraalde splijtstofelementen in het buitenland zijn opgewerkt (een deel is reeds opgewerkt); contractueel dient het huidige – zich thans in het buitenland bevindende – afval medio 2001 bij COVRA te zijn opgeslagen. Voor de onderzoeksinstellingen gaat het om de directe opslag van de – veel kleinere – bestraalde splijtstofelementen. Die elementen moeten binnenkort al tijdelijk worden opgeslagen in afzonderlijke (transport)containers. Voor de realisatie van de bouw van de afvalruimte van hoog radioactief afval is drie jaar nodig en daarna volgt een test- en inbedrijfstellingsperiode van 12 maanden. Terugrekenend vanaf medio 2001, kan het gebouw, als nu zou kunnen worden begonnen, alleen maar tijdig gereed zijn, indien daarbij geen enkele tegenvaller meer optreedt. </antwoord>
      <antwoord nummer="3">Er zijn geen, en zeker geen gelijkwaardige, alternatieven voor opslag bij COVRA. Gelet op het grote belang van een verantwoorde wijze van ophalen, behandeling en opslag van het radioactief afval, dient het gebrek in de vergunningprocedure zo snel mogelijk gecompenseerd te worden. Daartoe heb ik mede namens ambtgenoten van Volkshuisvesting, Ruimtelijke Ordening en Milieubeheer, van Sociale Zaken en Werkgelegenheid en van Volksgezondheid, Welzijn en Sport, op 9 juli jl. een verzoek tot opheffing van de schorsing bij de Voorzitter ingediend. Bij dit verzoek zijn de alsnog gegeven instemmingen gevoegd van de Ministers van Verkeer en Waterstaat en van Landbouw, Natuurbeheer en Visserij. Uit die instemmingen vloeit voort dat, ware deze ministers wel eerder betrokken, de vergunning niet anders zou hebben geluid dan de verleende. Daarnaast geef ik in het verzoek mijn opvatting over de interpretatie van de betreffende wetsartikelen. De Voorzitter heeft echter op 17 juli jl. dit verzoek om opheffing van de schorsing afgewezen, zodat de vergunningverleningsprocedure goeddeels opnieuw moet worden doorlopen. Daarmee zullen meerdere maanden tot circa een half jaar gemoeid zijn. Aangezien de geldigheidsduur van de vorig jaar aan COVRA verleende gedoogbeschikking gekoppeld was aan het moment waarop de Voorzitter een uitspraak zou doen in de schorsingszaak, dient ook een nieuwe gedoogbeschikking voorbereid te worden. Deze moet de periode overbruggen die nodig is om nieuwe vergunningsverleningsprocedure te doorlopen. Naar verwachting zal de gedoogbeschikking binnen enkele weken gereed zijn. Tijdige realisatie van de bouw van de afvalruimte voor hoog radioactief afval lijkt dan ook illusoir. Met de direct betrokkenen wordt nagegaan op welke wijze de daardoor ontstane problematiek kan worden aangepakt. </antwoord>
      <noten afkomstig="antwoord"/>
   </antwoorden>
</kvr>
