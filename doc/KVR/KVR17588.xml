<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Örgü (VVD) aan de staatssecretaris van Volksgezondheid, Welzijn en Sport over de opnamestop voor pleegkinderen in Rotterdam. (Ingezonden 20 maart 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17588
</item>
         <item attribuut="Inhoud">Vragen over berichten als zou het aantal aanvragen voor jeugdhulpverlening, en in het bijzonder in de stadsregio Rotterdam, zijn toegenomen.</item>
         <item attribuut="Rubriek">Criminaliteit en openbare orde (Slachtofferhulp) Welzijn (Jeugdigen)</item>
         <item attribuut="Trefwoorden">Jeugdhulpverlening Mishandeling</item>
         <item attribuut="Vindplaats">Kamervragen met antwoord 2002-2003, nr. 1119, Tweede Kamer</item>
         <item attribuut="Vraagnr_bij_indiening">2020309110</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Örgü</persoon>
         </item>
         <item attribuut="Datum_reaktie">2003-04-11</item>
         <item attribuut="Datum_indiening">2003-03-20</item>
         <item attribuut="Document-id">KVR17588</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2333" allpagenumbers="2333 2334" vetnummer="2020309110" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17588" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1119" onderwerp="" indiendatum="2003-03-20">
         <vrager partij="VVD" oorsprong="parlement">Örgü</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-04-11">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het artikel «Opnamestop pleegkinderen in Rotterdam»? <voetnoot nummer="1"/>
      </vraag>
      <vraag nummer="2">Is het aantal aanvragen voor jeugdhulpverlening in het algemeen en in de stadsregio Rotterdam in het bijzonder de afgelopen jaren toegenomen? Zo ja, met hoeveel? Wat zijn hiervan de oorzaken? </vraag>
      <vraag nummer="3">Is het waar dat ruim 100 kinderen in de regio Rotterdam op een plaats in een pleeggezin wachten? Is het voorts waar dat voor de helft van de kinderen voldoende capaciteit beschikbaar is, maar dat het ontbreekt aan voldoende financiële middelen? </vraag>
      <vraag nummer="4">Is het waar dat het aantal meldingen van kindermishandeling in de regio Rotterdam gestegen is? Zo ja, met hoeveel? Wat zijn hiervan de oorzaken? Doet het probleem zich ook elders voor? Zo ja, waar? </vraag>
      <vraag nummer="5">Wat gaat u op korte termijn doen om de toekomstige vraag naar jeugdhulpverlening op te vangen? Welke middelen stelt u daarvoor beschikbaar? </vraag>
      <noten afkomstig="vraag">
         <noot nummer="1" datum="2003-03-14" bron="Rotterdams Dagblad">Rotterdams Dagblad, 14 maart 2003</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2" voetnoot="1 2">In oktober 2002 heb ik u geïnformeerd over de stand van zaken bij de wachtlijsten in de jeugdzorg <voetnoot nummer="1"/>en in februari 2003 heb ik u de nadere analyse van de taskforce wachtlijsten jeugdzorg aangeboden <voetnoot nummer="2"/>. Uit de stand van zaken van oktober bleek dat het aantal aanmeldingen bij het bureau jeugdzorg landelijk in de eerste helft van 2002, in vergelijking met de eerste helft van 2001, met gemiddeld 24% was toegenomen. Belangrijkste factoren voor de stijging van de vraag (zoals aangegeven in de nadere analyse) zijn: – de groei van het aantal jeugdigen; – de toename van het aandeel jongeren met risicokenmerken (etniciteit en maatschappelijke achterstand); – het toenemend manifest worden van de problematiek doordat problemen méér dan vroeger worden geuit door problematisch of gewelddadig gedrag en doordat problemen beter worden gesignaleerd en geregistreerd. Naast deze factoren is het zo dat cliënten die voorheen rechtstreeks naar de jeugdhulpverlening of het Riagg gingen, steeds meer hun weg naar het bureau jeugdzorg weten te vinden. Dit leidt tot een toename van het aantal aanmeldingen bij het bureau jeugdzorg, zonder dat dit een toename van de vraag naar jeugdzorg betekent. Het aantal aanmeldingen bij het bureau jeugdzorg Rotterdam was in dezelfde periode met 23% toegenomen. Mogelijke oorzaken hiervoor wijken in Rotterdam niet af van de hierboven aangegeven factoren. </antwoord>
      <antwoord nummer="3">Uit de meting van 1 januari 2002 bleek dat in Rotterdam 99 cliënten wachtten op pleegzorg. Op dit moment is de taskforce wachtlijsten jeugdzorg bezig met de meting van 1 januari 2003. Daarbij wordt ook specifiek gekeken naar de wachtlijsten voor de pleegzorg in de verschillende provincies en grootstedelijke regio’s. Van de grootstedelijke regio Rotterdam heb ik begrepen dat zij in overleg zijn met het centrum voor pleegzorg in Rotterdam over hoe het wachtlijstprobleem bij de pleegzorg zo snel mogelijk aan te pakken. Daarbij is afgesproken dat er efficiencymaatregelen zullen worden ingezet en dat de grootstedelijke regio Rotterdam extra geld inzet. De taskforce wachtlijsten jeugdzorg heeft aangegeven dat voor het aanpakken van de wachtlijsten in de jeugdzorg onder meer structureel 25 miljoen extra nodig is. Zie hiervoor het antwoord op vraag 5. </antwoord>
      <antwoord nummer="4">Uit de stand van zaken van oktober bleek dat het aantal meldingen bij het Advies- en Meldpunt Kindermishandeling landelijk in de eerste helft van 2002, in vergelijking met de eerste helft van 2001, met gemiddeld 8% was toegenomen. De stijging in Rotterdam bedroeg in dezelfde periode 32%. Zoals u kunt zien in de rapportage die u in oktober gezonden is, lopen de stijgingspercentages voor het aantal meldingen sterk uiteen tussen de verschillende provincies. Naast Rotterdam is er een aanzienlijke stijging van het aantal meldingen in Friesland, Groningen, Limburg, Noord-Holland, Utrecht en Zuid-Holland. De stijging van het aantal meldingen bij het Advies- en Meldpunt Kindermishandeling wordt deels veroorzaakt doordat er maatschappelijk steeds meer aandacht is voor kinderen die het slachtoffer worden van huiselijk geweld en door de toenemende bekendheid van het Advies- en Meldpunt Kindermishandeling. Regionale verschillen worden mede veroorzaakt door incidenten in de regio en door regionale campagnes. Bijvoorbeeld het drama in Roermond heeft bij veel mensen, met name in de omgeving, de alertheid op signalen van kindermishandeling vergroot waarmee het aantal meldingen bij het Advies- en Meldpunt Kindermishandeling toenam. </antwoord>
      <antwoord nummer="5" voetnoot="2">Zoals ik u in februari heb aangegeven bij het aanbieden van de nadere analyse van de taskforce <voetnoot nummer="2"/>, komt de taskforce met de volgende aanbevelingen: – structureel circa 25 miljoen extra middelen voor de jeugdzorg om aan de toenemende vraag tegemoet te kunnen komen; – zo snel mogelijk invoeren van de nieuwe Wet op de jeugdzorg; – onverkort doorgaan met de implementatie van de conceptwet op de jeugdzorg, met daarbij prioritering voor duidelijkheid van de taken en werkprocessen van het bureau jeugdzorg en een financiering die gebaseerd is op de vraag; – op korte termijn duidelijkheid over de taken van de gemeenten op het gebied van lokaal jeugdbeleid. Ik heb daarbij ook aangegeven dat op dit moment door alle betrokken partijen flink doorgewerkt wordt aan de implementatie van de conceptwet op de jeugdzorg. De wachtlijstproblematiek onderstreept het belang hiervan. Ook het traject rondom gemeentelijke taken is reeds in gang gezet. De aanbevelingen rondom de extra middelen en de snelle invoering van de nieuwe Wet op de jeugdzorg kunnen in deze regeerperiode niet meer gerealiseerd worden. Ik heb in de brief van februari aangegeven dat ik het volgende kabinet aanraad deze aanbevelingen mee te nemen in de door hen uit te zetten beleidslijnen. Tot die tijd is het huidige budget het uitgangspunt. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="28 606" documentnummer="2">Kamerstuk 28 606, nr. 2</noot>
         <noot nummer="2" documenttype="Kamerstuk" kamerstuk-id="28 606" documentnummer="6">Kamerstuk 28 606, nr. 6</noot>
      </noten>
   </antwoorden>
</kvr>
