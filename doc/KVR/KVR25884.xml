<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Visser (VVD) aan de ministers van Justitie en voor Vreemdelingenzaken en Integratie over frauderende Nigerianen. (Ingezonden 6 april 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25884
</item>
         <item attribuut="Inhoud">Vragen naar aanleiding van een bericht in de Telegraaf van 25 maart 2006 'Nederland uitvalbasis voor oplichter, justitie laat Nigeriaanse fraudeurs haast ongemoeid'. Hierin wordt gemeld dat Nederland wereldwijd de belangrijkste uitvalbasis voor frauderende Nigerianen zou zijn en dat zij in Nederland weinig risico lopen om opgepakt te worden.</item>
         <item attribuut="Rubriek">Criminaliteit en openbare orde (Fraude) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Fraude Nigeria Opsporingen</item>
         <item attribuut="Vindplaats">Kamervragen met antwoord 2005-2006, nr. 1715, Tweede Kamer</item>
         <item attribuut="Vraagnr_bij_indiening">2050611260</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Visser</persoon>
         </item>
         <item attribuut="Datum_reaktie">2006-06-27</item>
         <item attribuut="Datum_indiening">2006-04-06</item>
         <item attribuut="Document-id">KVR25884</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3659" allpagenumbers="3659 3660" vetnummer="2050611260" code="0506tkkvr1715" lopendefooter="Tweede Kamer, vergaderjaar 2005–2006, Aanhangsel" filenaam="KVR25884" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1715" onderwerp="" indiendatum="2006-04-6">
         <vrager partij="VVD" oorsprong="parlement">Visser</vrager>
         <vraagt-aan>de ministers van Justitie en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="27 juni 2006), zie ook Aanhangsel Handelingen nr. 1410, vergaderjaar 2005–2006">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het artikel «Nederland uitvalsbasis voor oplichters. Justitie laat Nigeriaanse fraudeurs haast ongemoeid», waarin wordt gemeld dat Nederland wereldwijd de belangrijkste uitvalsbasis voor frauderende Nigerianen zou zijn? <voetnoot nummer="1"/>Is de berichtgeving in het artikel waar? </vraag>
      <vraag nummer="2">Welke landen in Europa hebben nog meer te maken met Nigeriaanse fraudeurs? Op welke wijze wordt er, bij de bestrijding van deze fraude, met deze landen samengewerkt? Wat zijn de resultaten daarbij tot op heden? </vraag>
      <vraag nummer="3">Is het waar dat de Nigerianen die bij de diverse fraudepraktijken zijn betrokken, in Nederland weinig risico lopen om opgepakt te worden? Zo ja, wat zijn daarvan de redenen? </vraag>
      <vraag nummer="4">Verblijven de betrokken personen in Nederland op basis van een reguliere verblijfsvergunning danwel op basis van een asielstatus? Is er in de onderhavige situatie sprake geweest van misbruik van asielprocedures door deze personen, in die zin dat op basis van het verstrekken van verkeerde informatie dan wel valse gegevens, (asiel-)verblijfsvergunningen zijn afgegeven? Gaat het daarbij om vergunningen voor bepaalde tijd of voor onbepaalde tijd? Ziet u voldoende wettelijke mogelijkheden om verstrekte vergunningen in te trekken, teneinde uitzetting van de frauderende Nigerianen te realiseren? Bent u voornemens, zo nodig, de verstrekte vergunningen in te trekken? In hoeverre kan het (VRIS)-project Vreemdeling in de strafrechtketen in deze zaken zijn diensten bewijzen? </vraag>
      <vraag nummer="5">Zijn er ook personen bij de fraudezaken betrokken aan wie inmiddels de Nederlandse nationaliteit is verstrekt? Ziet u mogelijkheden om de Nederlandse nationaliteit in deze gevallen in te trekken? Zo ja, bent u ook voornemens om dat te doen? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-03-25" bron="De Telegraaf">De Telegraaf, 25 maart 2006</noot>
      </noten>
   </vragen>
   <antwoorden aantal="5">
      <antwoord nummer="1">Het artikel is mij bekend. De bewering dat Justitie Nigeriaanse fraudeurs ongemoeid laat, is onjuist. Het gaat in casu om acquisitiefraude waarbij potentiële slachtoffers een aanzienlijk geldbedrag in het vooruitzicht wordt gesteld, indien wordt overgegaan tot overboeking of contante betaling van een substantieel bedrag. Na een eerste overboeking of betaling volgen veelal nog meer betalingsverzoeken voordat de beloofde geldbedragen vrij kunnen komen. Deze vorm van fraude is een continue punt van aandacht bij het Openbaar Ministerie en opsporingsinstanties, in het bijzonder de bovenregionale rechercheteams, voorheen de Interregionale Fraudeteams (IFT’s). </antwoord>
      <antwoord nummer="2">Bij het Openbaar Ministerie is bekend dat in elk geval ook Spanje en in mindere mate het Verenigd Koninkrijk te maken hebben met deze vorm van fraude. In het kader van internationale rechtshulp vindt op ad hoc basis samenwerking plaats bij de opsporing van organisaties en individuen die zich met deze criminele activiteiten bezighouden. De structuur en de werkwijze van deze organisaties bemoeilijken echter de samenwerking. Zo kiezen verdachten er kennelijk bewust voor slechts personen woonachtig buiten Nederland voor deze vorm van fraude te interesseren. Gevolg daarvan is dat in de fase van vervolging vaak één of meer rogatoire commissies volgen om de verdediging in de gelegenheid te stellen om de aangever(s) te horen. Gelet op het feit dat slachtoffers van deze fraude vaak afkomstig zijn uit Engelstalige landen, heeft het Openbaar Ministerie te Amsterdam begin 2006 contact gezocht met de justitiële autoriteiten in de Verenigde Staten van Amerika, teneinde te komen tot een structurele vorm van samenwerking om deze vorm van fraude effectiever te bestrijden. Ook met opsporingsdiensten in het Verenigd Koninkrijk is veelvuldig overleg omtrent de aanpak van deze fraude. Wat betreft de resultaten van deze samenwerkingsverbanden kan gemeld worden dat diverse opsporingsonderzoeken hebben geleid tot rechterlijke uitspraken waarbij verdachten zijn veroordeeld tot gevangenisstraffen van aanzienlijke duur. </antwoord>
      <antwoord nummer="3">Nee. Zoals ook blijkt uit het antwoord op vraag 2 hebben in Nederland verschillende onderzoeken plaatsgevonden naar deze fraudepraktijken en zijn ook diverse verdachten aangehouden en veroordeeld. Wel zal telkens een afweging worden gemaakt aan welke onderzoeken prioriteit dient te worden gegeven. </antwoord>
      <antwoord nummer="4">Gegevens omtrent de verblijfsstatus van de betrokken Nigerianen zijn niet op korte termijn te achterhalen. Intrekkingen vanwege fraude worden in de IND-systemen onder de noemer «openbare orde gevaar» of «verstrekken onjuiste gegevens» geregistreerd. Alleen op basis van dossieronderzoek is het mogelijk na te gaan in hoeveel gevallen een verblijfsvergunning is ingetrokken vanwege oplichting en fraude. In het algemeen kan ik u melden dat op grond van de Vreemdelingenwet 2000 het verblijf van een vreemdeling in Nederland wordt geweigerd dan wel beëindigd, indien de vreemdeling een gevaar vormt voor de openbare orde. Indien betrokkene reeds in het bezit is van een verblijfsvergunning, hangt het af van de duur van het verblijf in relatie tot de ernst van de inbreuk op de openbare orde of de verblijfsvergunning wordt ingetrokken. Indien tot intrekking wordt overgegaan, kan het project Vreemdelingen in de strafrechtketen ertoe bijdragen dat de vreemdeling na een strafrechtelijke detentie direct uit Nederland wordt verwijderd en indien mogelijk ongewenst wordt verklaard. Overigens heeft het Openbaar Ministerie de ervaring dat verdachten van deze vorm van fraude veelal illegaal in Nederland verblijven. </antwoord>
      <antwoord nummer="5">Het Openbaar Ministerie is in een enkel geval op een verdachte is gestuit aan wie de Nederlandse nationaliteit door naturalisatie was verstrekt. Voor wat betreft het intrekken van de Nederlandse nationaliteit, kan ik u in het algemeen melden dat het Europees Nationaliteitsverdrag (Trb. 1998, 10), waarbij Nederland partij is, de mogelijkheden tot intrekking beperkt. </antwoord>
      <noten afkomstig="antwoord"/>
   </antwoorden>
</kvr>
