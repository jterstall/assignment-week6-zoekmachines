<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Harrwijn aan de minister van Volksgezondheid, Welzijn en Sport en de staatssecretaris van Sociale Zaken en Werkgelegenheid, dhr. Hoogervorst, over het overtreden van de Wet op de Medische Keuringen. (Ingezonden 14 maart 2000); Antwoord</item>
         <item attribuut="Bestand">31Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11666
</item>
         <item attribuut="Inhoud">Vragen naar aanleiding van het artikel 'Verzekeraars overtreden Keuringswet' in de Volkskrant van 10 maart 2000 over verzekeraars die mensen met een te hoog cholesterolgehalte weigeren of aanvullende voorwaarden verbinden aan de verzekering, zoals een hogere premie.</item>
         <item attribuut="Rubriek">Bedrijfsleven en industrie (Bank- en verzekeringswezen) Gezondheidszorg (Ziekten en ziektepreventie)</item>
         <item attribuut="Trefwoorden">Medische keuringen Verzekeringsmaatschappijen</item>
         <item attribuut="Vindplaats">Kamervragen met antwoord 1999-2000, nr. 1254, Tweede Kamer</item>
         <item attribuut="Vraagnr_bij_indiening">2990008250</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GroenLinks">Harrwijn</persoon>
         </item>
         <item attribuut="Datum_reaktie">2000-05-12</item>
         <item attribuut="Datum_indiening">2000-03-14</item>
         <item attribuut="Document-id">KVR11666</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2811" allpagenumbers="2811 2812" vetnummer="2990008250" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11666" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1254" onderwerp="" indiendatum="2000-03-14">
         <vrager partij="GroenLinks" oorsprong="parlement">Harrwijn</vrager>
         <vraagt-aan>de minister van Volksgezondheid, Welzijn en Sport en de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="12 mei 2000), zie ook Aanhangsel Handelingen nr. 1041, vergaderjaar 1999–2000">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de staatssecretaris van Sociale Zaken en Werkgelegenheid, dhr</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van het bericht «Verzekeraars overtreden Keuringswet»? <voetnoot nummer="1"/>
      </vraag>
      <vraag nummer="2">Is het waar dat verzekeraars mensen met een te hoog cholesterolgehalte weigeren dan wel aanvullende voorwaarden verbinden aan de verzekering zoals een hogere premie? </vraag>
      <vraag nummer="3">Deelt u de mening van de onderzoekers van het AMC dat er geen objectieve reden is om mensen met een erfelijk bepaald verhoogd cholesterolgehalte (FH) te weigeren of aanvullende voorwaarden op te leggen? Zo nee, waarom niet? </vraag>
      <vraag nummer="4">Onderschrijft u de conclusie van de onderzoekers dat de controle op de naleving van de Wet Medische Keuringen tekort schiet? Zo ja, welke maatregelen gaat u nemen om de controle op de naleving te verbeteren? Zo neen, waarom niet? </vraag>
      <vraag nummer="5">Zijn er ook gevallen bekend van overtreding van de Wet Medische Keuringen waarbij andere aandoeningen ten onrechte aanleiding waren voor weigering of aanvullende voorwaarden? </vraag>
      <noten afkomstig="vraag">
         <noot nummer="1" datum="2000-03-10" bron="Volkskrant">Volkskrant, 10 maart 2000</noot>
      </noten>
   </vragen>
   <antwoorden aantal="5">
      <antwoord nummer="1">Ja, ik heb het artikel in de Volkskrant van 10 maart jl. gelezen. </antwoord>
      <antwoord nummer="2">Naar mijn oordeel dient vooropgesteld te worden dat voor aanbieders van particuliere verzekeringen geen acceptatieplicht van aspirant-verzekerden geldt. Verzekeraars concurreren met elkaar en de middelen daarbij zijn onder meer het verkrijgen van informatie over reeds aanwezige schadefactoren en het voorkomen van zelfselectie. Verzekeraars zijn niet verplicht mij te informeren over hun acceptatiebeleid. Zoals ik ook heb aangegeven in de brief van 13 juli 1999 komen weigeringen en aanvullende voorwaarden inderdaad voor. De mate waarin dit voorkomt bij mensen met een erfelijk verhoogd cholesterolgehalte is mij niet bekend. </antwoord>
      <antwoord nummer="3" voetnoot="1">Bij het aanvragen van een levensverzekering of een arbeidsongeschiktheidsverzekering vult een aspirant-verzekeringsnemer een aanvraagformulier in. Mocht de verzekeraar daartoe aanleiding zien, dan ontvangt de verzekeringsnemer vervolgens het verzoek om een gezondheidsverklaring in te vullen. Voor pensioenverzekeringen geldt dit alleen in de omstandigheid bedoeld in artikel 4, derde lid, WMK. Een dergelijk verzoek vindt altijd plaats als het verzekerd bedrag de grenzen overschrijdt die zijn genoemd in artikel 5, tweede lid <voetnoot nummer="1"/>met inachtneming van het gestelde in de WMK. Voor de aspirant-verzekeringsnemer bestaat een mededelingsplicht; hij dient de vragen naar waarheid te beantwoorden. In de situaties als omschreven in artikel 5, eerste lid, en artikel 6 van de WMK gelden de volgende uitzonderingen. Als een familielid lijdt aan (of is overleden aan) een ernstige onbehandelbare erfelijke ziekte hoeft de aspirant-verzekeringsnemer dit niet te vermelden. Als het gaat om een verzekering onder de vragengrens hoeft de aspirant-verzekeringsnemer resultaten van eerder op erfelijkheid betrekking hebbend onderzoek, bij hemzelf of bij familieleden, evenmin te vermelden. In geen geval mag de verzekeraar verlangen dat de aspirant-verzekeringsnemer een erfelijkheidsonderzoek ondergaat. Bij een levensverzekering of een arbeidsongeschiktheidsverzekering brengt een hoog cholesterolgehalte voor de verzekeraar een objectief risico mee. Als de aspirantverzekeringsnemer op het aanvraagformulier invult dat hij een hoog cholesterolgehalte in zijn bloed heeft, of als de verzekeringsarts dat in het bloed zelf constateert, is voor de verzekeraar onbekend of een erfelijke factor in het spel is. Erfelijke achtergronden kunnen immers slechts door middel van chromosomenonderzoek worden bepaald; en dat doen verzekeraars niet. De ontwikkeling van familiaire hypercholesterolemie (FH) kan bij de meeste patiënten door middel van geneesmiddelen in evenwicht worden gehouden, bij sommigen echter niet. Of sprake is van een ernstige erfelijke ziekte of een niet-ernstige erfelijke ziekte is op dit moment niet in zijn algemeenheid te beantwoorden. De vraag of mensen met een erfelijk bepaald verhoogd cholesterolgehalte bescherming verdienen in de geest van artikel 5, eerste lid, van de WMK, is dan ook niet eenduidig te beantwoorden. De WMK geeft partijen de ruimte te komen tot zelfregulering over onder andere de vraag welke ziekten vallen onder de bescherming van artikel 5, eerste lid, WMK. De WMK schrijft voor dat indien de beoogde zelfregulering niet binnen drie jaar tot stand komt, een aantal onderwerpen bij amvb geregeld wordt. Deze zelfregulering is nog niet tot stand gekomen. De bevindingen van het AMC zijn voor mij aanleiding om nader te laten onderzoeken of FH aangemerkt dient te worden als een ernstige erfelijke ziekte in de zin van artikel 5, eerste lid WMK, waar de verzekeraar geen vragen over mag stellen (zie in dit verband ook artikel 7 WMK). Ik zal u over de uitkomsten van dit onderzoek zo spoedig mogelijk berichten. </antwoord>
      <antwoord nummer="4">Bij deze wet heeft de wetgever ervoor gekozen geen actief handhavingsbeleid te voeren. Voor klachten over medische keuringen voor levensverzekeringen, arbeidsongeschiktheidsverzekeringen of pensioenen kan men terecht bij de Ombudsman Levensverzekeringen, de Ombudsman Schadeverzekeringen respectievelijk de Ombudsman Pensioenen. De WMK spoort partijen aan een onafhankelijke klachtencommissie in te stellen, waar een aspirant-verzekeringsnemer of sollicitant terecht kan met klachten over medische keuringen. De betrokken representatieve organisaties hebben in de WMK een termijn van drie jaar gekregen om hierover tot afspraken te komen. Het Verbond voor Verzekeraars heeft met zijn brief van 29 juni 1999 aangegeven het initiatief te willen nemen voor het tot stand brengen van een klachtenregeling voor verzekeringskeuringen. In mijn reactie daarop van 18 april 2000 heb ik enkele voorwaarden daarvoor geformuleerd (zie bijlage). De Stichting van de Arbeid heeft, zoals bekend, laten weten af te zien van zelfregulering met betrekking tot aanstellingskeuringen. Staatssecretaris Hoogervorst heeft u toegezegd, om door middel van een amvb ex artikel 14 van de WMK een onafhankelijke klachtencommissie per 1 januari 2001 tot stand te brengen. Ik merk op dat thans TNO Arbeid in opdracht van Staatssecretaris Hoogervorst en mij de evaluatie van de WMK uitvoert. Wij zien met belangstelling uit naar de resultaten daarvan. Het bovenstaande neemt niet weg dat het in voorkomende gevallen aan de rechter is om een uitspraak te doen of een bepaalde gedraging in strijd met de wet is of niet dan wel daarvoor een schadevergoeding toe te kennen. </antwoord>
      <antwoord nummer="5">De Helpdesk Gezondheid, Werk en Verzekeringen van het Breed Platform Verzekerden en Werk publiceert regelmatig over bij haar binnengekomen klachten. Daarin is een aantal schrijnende ervaringen gerapporteerd. Verder heeft het Verbond van Verzekeraars op verzoek van Staatssecretaris Hoogervorst in 1998 een enquête gehouden onder zijn leden over de vraag of zij in reactie op de WMK wijzigingen in hun aanbod hebben aangebracht. De heer Hoogervorst heeft u hierover geïnformeerd bij brief van 13 juli 1999. Daarnaast zal in het eerder genoemde evaluatie-onderzoek ook aandacht aan dit aspect worden besteed. </antwoord>
      <noten afkomstig="antwoord">
         <noot nummer="1">Voor levensverzekeringen als het verzekerd bedrag hoger is dan driehonderdduizend gulden</noot>
      </noten>
   </antwoorden>
</kvr>
