<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Oven en Koenders (beiden PvdA) aan de minister van Buitenlandse Zaken, de minister voor Ontwikkelingssamenwerking en de staatssecretaris van Economische Zaken over kinderarbeid en vakbondsvrijheid van bananenarbeiders in Ecuador. (Ingezonden 24 mei 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15916
</item>
         <item attribuut="Inhoud">Vragen over de slechte omstandigheden van bananenarbeiders in Ecuador, de rol van bananenconcerns en de handelsbetrekkingen van de EU met dit land.</item>
         <item attribuut="Rubriek">Natuur (Fauna) Natuur (Jacht) Staats- en bestuursrecht (Grondrechten)</item>
         <item attribuut="Trefwoorden">Ecuador Jacht Mensenrechten Vogels</item>
         <item attribuut="Vindplaats">Kamervragen met antwoord 2001-2002, nr. 1363, Tweede Kamer</item>
         <item attribuut="Vraagnr_bij_indiening">2010210510</item>
         <item attribuut="Afkomstig_van">Buitenlandse Zaken (BUZA) Ontwikkelingssamenwerking (OS) Economische Zaken (EZ)</item>
         <item attribuut="Indiener">
            <persoon partij="PvdA">Van Oven</persoon>
            <persoon partij="PvdA">Koenders</persoon>
         </item>
         <item attribuut="Datum_reaktie">2002-07-03</item>
         <item attribuut="Datum_indiening">2002-05-24</item>
         <item attribuut="Document-id">KVR15916</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2885" allpagenumbers="2885 2886" vetnummer="2010211510" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15916" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1363" onderwerp="" indiendatum="2002-05-24">
         <vrager partij="PvdA" oorsprong="parlement">Van Oven</vrager>
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken, de minister voor Ontwikkelingssamenwerking en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2002-07-3">
         <antwoorder functie="minister" ministerie="Ontwikkelingssamenwerking">Herfkens</antwoorder>
         <mede-antwoorder>de ministers van Buitenlandse Zaken en Sociale Zaken en Werkgelegenheid en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het Rapport van «Human Rights Watch» <voetnoot nummer="1"/>over de afschuwelijke situatie met betrekking tot kinderarbeid en gebrek aan vakbondsvrijheid bij de bananenarbeiders in Ecuador? </vraag>
      <vraag nummer="2">Is het waar dat bedrijven als Chiquita, Del Monte, Dole en Favorita deze bananen uit Ecuador afnemen en hun invloed onvoldoende gebruiken om deze praktijken aan de orde te stellen? </vraag>
      <vraag nummer="3">Welke invloed kan Nederland c.q. de EU uitoefenen op Ecuador om zich aan de arbeidswetten en aan internationale arbeidsregels te houden? </vraag>
      <vraag nummer="4">Welke handelsbetrekkingen heeft de EU met Ecuador en op welke wijze kunnen bovenstaande toestanden aan de orde worden gesteld? </vraag>
      <vraag nummer="5">Welke activiteiten kan de Nederlandse regering ondernemen ten aanzien van bananenafnemers en -verkopers in Nederland? </vraag>
      <noten afkomstig="vraag">
         <noot nummer="1" titel="Tainted Harvest: Child Labor and Obstacles to Organizing on Ecuador’s Banana Plantations">www.hrw.org/reports/2002/ecuador «Tainted Harvest: Child Labor and Obstacles to Organizing on Ecuador’s Banana Plantations» (april 2002)</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Bovengenoemde bedrijven nemen inderdaad bananen af uit Ecuador. Dit gebeurt voor een groot deel via Ecuadoraanse toeleveranciers. Ik heb onvoldoende inzicht of genoemde bedrijven hun invloed voldoende gebruiken om de situatie met betrekking tot kinderarbeid en vakbondsvrijheid aan de orde te stellen. </antwoord>
      <antwoord nummer="3">Nederland steunt de Internationale Arbeidsorganisatie (ILO) in haar streven om de naleving van de fundamentele arbeidsnormen, waaronder uitbanning van kinderarbeid en het recht op vakbondsvrijheid, te bevorderen en het toezicht erop te verstevigen. Daarnaast zal Nederland voorstellen om in EU-verband bij de Ecuadoraanse regering aan te dringen op naleving van deze fundamentele arbeidsnormen, conform de daartoe in ILO-verband vastgestelde regels. Ecuador heeft net als Nederland de vier fundamentele ILO-verdragen over kinderarbeid en vakbondsvrijheid geratificeerd. Nederland ondersteunt kinderarbeidprogramma’s via de ILO (IPEC) en UNICEF, beide actief in Ecuador, en verschillende niet-gouvermentele organisaties. De bestrijding van armoede, van eminent belang om kinderarbeid uit te bannen, is de kern van het Nederlandse OS-programma in Ecuador, evenals dat van de Europese Commissie. Een belangrijke rol is weggelegd voor maatschappelijke organisaties die ontoelaatbare praktijken aan de kaak stellen en de regering en ondernemers aanspreken op hun verantwoordelijkheden met betrekking tot het respecteren, bevorderen en toepassen van arbeidsnormen. Zo is het als positief te bestempelen dat de arbeidsomstandigheden op de bananenplantages door het rapport van Human Rights Watch veel aandacht hebben gekregen in de Ecuadoraanse pers. Op deze wijze wordt de overheid door de eigen bevolking onder druk gezet de situatie te verbeteren. Maatschappelijke organisaties ontvangen steun via SNV en het medefinancieringsprogramma. De International Union of Food, Agricultural, Hotel, Restaurant, Catering, Tobacco and Allied Workers’ Associations (IUF) zet zich in voor de organisatie van werkers in de bananenproductie. Ook probeert de IUF rechtstreeks met de grote multinationals als Chiquita, Delmonte en Dole te onderhandelen over het recht op organisatie, betere beloning en betere arbeidsomstandigheden. Als streefnorm hanteert de IUF hierbij de internationale arbeidsnormen zoals die door de ILO zijn vastgesteld. De FNV heeft de IUF in het verleden uit het budget van het vakbondsmedefinancieringsprogramma ondersteund. </antwoord>
      <antwoord nummer="4">De EU is een belangrijke exportmarkt voor Ecuador. In de handelsrelaties tussen Ecuador en de EU speelt het Algemeen Preferentieel Systeem (APS) een belangrijke rol. Landen die hiervan gebruik maken, dienen zich te houden aan in ILO-verband gemaakte afspraken, waaronder die over kinderarbeid en vakbondsvrijheid. In dit kader volgt de Europese Commissie de naleving van de ILO-normen nauwgezet. Op basis van beschikbare uitspraken van de ILO, kan de EU besluiten een onderzoek in te stellen dat zou kunnen leiden tot de tijdelijke opschorting van de preferentiële toegang. Ernstige en systematische schending van de vakbondsvrijheid en het gebruik van kinderarbeid moeten dan wel zijn aangetoond. In het kader van de overeenkomst die tussen de EU en de landen van de Andesgemeenschap is gesloten wordt elk jaar een politieke dialoog gehouden. Bij samenwerking met de Andesgemeenschap hecht de EU groot belang aan zaken als fundamentele arbeidsnormen, arbeidsomstandigheden en mensenrechten. Onlangs is te Madrid besloten om de economische samenwerking tussen de EU en de Andesgemeenschap te intensiveren. Dit zal de EU betere mogelijkheid geven Andeslanden, waaronder ook Ecuador, aan te spreken op naleving van internationale afspraken. In het kader van de OESO-richtlijnen voor Multinationale Ondernemingen worden bedrijven geacht de fundamentele arbeidsnormen na te leven en dit zoveel mogelijk ook in de keten te stimuleren. Het staat maatschappelijke partijen vrij vraagstukken over het gedrag van een onderneming ten aanzien van het navolgen van de OESO-richtlijnen, voor te leggen bij het Nationaal Contactpunt (NCP). Het NCP bekijkt per individueel geval of de OESO-richtlijnen van toepassing zijn en hoe deze het beste geïmplementeerd kunnen worden. </antwoord>
      <antwoord nummer="5">Ik ben van mening dat het meest effectieve signaal afkomstig is van de consument, die door middel van het kopen van EKO-Oké en Max Havelaar bananen afnemers en verkopers dwingt in de richting van het afnemen van eerlijk geproduceerde bananen. De Nederlandse regering ondersteunt deze keurmerken, die bewustwording bij consumenten voor eerlijke handel of op maatschappelijk verantwoorde wijze, met inachtneming van de fundamentele arbeidsnormen, geproduceerde producten beogen te bevorderen. Voor de keuzemogelijkheid van de consument is transparantie van bedrijfsactiviteiten erg belangrijk. In Nederland is de Raad voor de Jaarverslaggeving op 19 juni gekomen met een ontwerp-richtlijn over de herziening van Richtlijn 400 Bestuursverslag. Het streven is om in deze bestaande richtlijn uitgebreidere aandacht te besteden aan financieel-economische, milieu- en sociaal-ethische aspecten. Daartoe zijn nu algemene informatie-eisen geformuleerd die het karakter hebben van aanbevelingen, waarbij tevens is aangegeven hoe deze zouden kunnen worden uitgewerkt. Hieraan is een consultatietraject gekoppeld waarin verschillende partijen, waaronder NGO’s, op het voorstel kunnen reageren. De ontwerp-richtlijn is van toepassing op beursgenoteerde ondernemingen, alsmede op grote en middelgrote ondernemingen die in de praktijk met aspecten en effecten van maatschappelijk verantwoord ondernemen worden geconfronteerd. In een tweede fase ontwikkelt de Raad voor Jaarverslaggeving een conceptueel kader voor een maatschappelijk verslag. De Raad heeft aangegeven naar verwachting begin 2003 met een ontwerp daarvoor te komen. Ook hieraan zal een consultatietraject zijn gekoppeld. Op internationaal vlak is met name het Global Reporting Initiative (GRI) zeer druk bezig met standaarden voor het bereiken van transparantie. Onlangs heeft het GRI besloten zich in Amsterdam te vestigen, mede gezien het gunstige klimaat voor dergelijke initiatieven in Nederland. </antwoord>
      <noten afkomstig="antwoord"/>
   </antwoorden>
</kvr>
