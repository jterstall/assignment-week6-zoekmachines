<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Vlies (SGP) over de kortingsclausule van de Tijdelijke wet arbeidsbemiddeling onderwijs. (Ingezonden 28 november 1996); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4234
</item>
         <item attribuut="Inhoud">Vragen over de werking en gevolgen van sanctiebepalingen in de TWAO (Tijdelijke wet arbeidsbemiddeling onderwijs).</item>
         <item attribuut="Rubriek">Basisonderwijs (Onderwijspersoneel) Beroepsonderwijs en volwasseneneducatie (Onderwijspersoneel) Speciaal onderwijs (Onderwijspersoneel) Voortgezet onderwijs (Onderwijspersoneel)</item>
         <item attribuut="Trefwoorden">Administratieve sancties Arbeidsbemiddeling Onderwijsgevenden</item>
         <item attribuut="Vindplaats">Kamervragen met antwoord 1996-1997, nr. 569, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="SGP">Van der Vlies</persoon>
         </item>
         <item attribuut="Datum_reaktie">1997-01-22</item>
         <item attribuut="Datum_indiening">1996-11-28</item>
         <item attribuut="Document-id">KVR4234</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1167" allpagenumbers="1167 1168 1169" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="569" onderwerp="" indiendatum="1996-11-28">
         <vrager partij="SGP" oorsprong="parlement">Van der Vlies</vrager>
         <vraagt-aan/>
      </vraagdata>
      <antwoorddata antwoorddatum="1997-01-22">
         <antwoorder functie="minister" ministerie="Onderwijs, Cultuur en Wetenschappen">Ritzen</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Krijgen vele scholen cq. bevoegde gezagsorganen met forse financiële problemen te maken door kortingen op de rijksvergoeding als gevolg van het niet volledig naleven van de bepalingen van de Tijdelijke wet arbeidsbemiddeling onderwijs (TWAO) bij het benoemen van personeel? Kunnen deze kortingen bij sommige scholen zeer sterk oplopen doordat de kortingsclausule van de TWAO ook na 1 januari 1996 van kracht blijft? Blijft de korting doorlopen tot het moment dat de betreffende benoeming ongedaan is gemaakt? <voetnoot nummer="1"/>
      </vraag>
      <vraag nummer="2" voetnoot="2">Zullen bijvoorbeeld de besturen van een drietal bijzondere basisscholen te Urk <voetnoot nummer="2"/>als gevolg van het niet volledig naleven van de TWAO naar verwachting geconfronteerd worden met een korting op de rijksvergoeding over het jaar 1994 van ruim 434.000 gulden? Zal deze korting over het jaar 1995 kunnen oplopen tot een bedrag van ruim 1 miljoen gulden? </vraag>
      <vraag nummer="3" voetnoot="3">Waarom wordt voor het vergoedingsjaar 1994 een verklaring van het RBA die achteraf is gegeven niet meer geaccepteerd, terwijl dit ten aanzien van 1993 nog wel het geval was? <voetnoot nummer="3"/>
      </vraag>
      <vraag nummer="4">Kunnen de consequenties van een beleidswijziging als bedoeld in vraag 3 zonder meer en eenzijdig worden toegerekend aan een schoolbestuur? Deelt u de opvatting dat, indien kan worden aangetoond dat het ministerie in materiële zin geen enkele schade heeft geleden als gevolg van het niet voldoen aan de TWAO-vereisten, doordat – zij het achteraf – is gebleken dat in het betreffende jaar bij het RBA geen wachtgelders die voor benoeming in aanmerking komen stonden ingeschreven, het toepassen van een korting een onnodige sanctie is of in elk geval – in gevallen als bedoeld in vraag 2 – een onevenredig zware sanctie? Bent u derhalve bereid terug te komen van het standpunt, dat achteraf door de RBA afgegeven verklaringen niet kunnen worden geaccepteerd als grond voor het niet opleggen van een korting? </vraag>
      <vraag nummer="5">Deelt u de mening, dat een van de meest ingrijpende financiële gevolgen van de TWAO wordt veroorzaakt door het feit dat, ondanks het vervallen van het TWAO-regime per 1 januari jongstleden, de artikelen uit deze wet met betrekking tot een vermindering van de rijksvergoeding van toepassing blijven op de rijksvergoeding van het schoolbestuur tot op het moment dat de benoeming van het betrokken personeelslid wordt beëindigd? </vraag>
      <vraag nummer="6">Is het in overeenstemming met de uitgangspunten en doelstellingen van de TWAO, dat een schoolbestuur dat de TWAO niet heeft nageleefd en daardoor in een bepaald jaar met een bekostigingssanctie is geconfronteerd, vervolgens tot in lengte van jaren een korting op de rijksvergoeding opgelegd krijgt omdat de fout onherstelbaar is, tenzij de betreffende benoeming(en) ongedaan wordt (worden) gemaakt? </vraag>
      <vraag nummer="7">Kunt u voor de bekostigingsjaren 1993 en 1994 voor de verschillende onderwijssectoren waarop de TWAO van toepassing is, aangeven welk bedrag gemoeid is met de bekostigingssancties voor schoolbesturen die in deze jaren niet (volledig) hebben voldaan aan hun verplichtingen op grond van de TWAO? Kunt u daarbij ook aangeven om wat voor tekortkomingen het hoofdzakelijk gaat en in hoeverre dit heeft geleid tot het niet benoemen van wachtgelders? </vraag>
      <vraag nummer="8">Acht u het aanvaardbaar, dat toepassing van de bekostigingssancties op grond van de TWAO zou leiden tot het faillissement van een schoolbestuur? </vraag>
      <vraag nummer="9">Geven de in de bovenstaande vragen aangeduide problemen u aanleiding om de werking van de sanctiebepalingen van de TWAO te herzien en/of concrete tegemoetkomende maatregelen te treffen? Cfi = Centrale financiën instellingen </vraag>
      <noten afkomstig="vraag">
         <noot nummer="1" datum="1996-10-28" bron="Zie bijv. de brief van de SCWO (Samenwerkende Centrales van Werkgeversorganisaties in het Onderwijs)">Zie bijv. de brief van de SCWO (Samenwerkende Centrales van Werkgeversorganisaties in het Onderwijs), 28 oktober 1996</noot>
         <noot nummer="2">Het betreft hier twee schoolbesturen die in totaal drie basisscholen beheren. In de beide besturen hebben dezelfde personen zitting</noot>
         <noot nummer="3">Brieven d.d. 8 juli ’96 van Cfi naar de beide schoolbesturen</noot>
      </noten>
   </vragen>
   <antwoorden aantal="9">
      <antwoord nummer="1">In verband met de controle op de aanvraag rijksvergoeding 1994 is aan een aantal scholen voor PO (en VO en BVE) een korting op grond van de kortingsclausule in de TWAO opgelegd. Deze kortingen hadden allen te maken met het niet juist naleven van de voorschriften van deze wet. Tot nu toe is mij niet gebleken dat vele scholen c.q. bevoegde gezagsorganen door de opgelegde kortingen te maken hebben gekregen met forse financiële problemen. De opgelegde kortingen blijven op grond van de wettekst (zie Stbl. 1994, 879) inderdaad ook na 1-1-1996 van kracht. De doorwerking van de korting blijft in principe bestaan tot aan het moment waarop de benoeming, die in strijd met de TWAO heeft plaatsgevonden en daardoor de basis vormt voor de korting, ophoudt te bestaan. </antwoord>
      <antwoord nummer="2">Bij de afhandeling van de aanvraag rijksvergoeding 1994 voor het basisonderwijs is aan vier scholen in Urk een korting in verband met niet juiste naleving van de TWAO opgelegd. Het betrof de scholen met administratienummers: 31048-23UT, 48933-04XA, 49844-06NG en 49844-03WY. De hoogte van de opgelegde kortingen betrof in totaal f 436.204,66. Echter, bij het opleggen van deze kortingen is door Cfi abusievelijk geen rekening gehouden met de beperking dat de korting op een aanvraag rijksvergoeding nooit meer mag bedragen dan 4% van het voor dat jaar aangevraagde bedrag aan rijksvergoeding. In december 1996 heeft de LVGS contact gezocht met Cfi. Naar aanleiding van dit (telefonische) contact heeft bij Cfi een nader onderzoek naar de opgelegde kortingen plaatsgevonden. De hierboven beschreven omissie is daarbij aan het licht gekomen. Vastgesteld werd dat voor drie van de vier scholen de genoemde 4% grens werd overschreden. De opgelegde kortingen voor deze scholen (04XA, 06NG en 03WY) zijn inmiddels aangepast. Het totaal aan opgelegde korting over 1994 bedraagt als gevolg daarvan nu f 88.050,71. De hoogte van de korting over het jaar 1995 is nog niet te berekenen. In principe wordt wederom de gehele korting opgelegd, maar de uiteindelijke verrekening zal weer worden gerelateerd aan de hoogte van het bedrag van de aanvraag rijksvergoeding voor dat jaar en niet groter mogen zijn dan 4% hiervan. </antwoord>
      <antwoord nummer="3">Bij de afhandeling van de aanvraag rijksvergoeding 1994 wordt inderdaad een door het RBA achteraf afgegeven verklaring niet meer geaccepteerd. In artikel 6 van de TWAO is vastgelegd dat voorafgaand aan een aanstelling van een niet wachtgelder op een vacature de vacature moet worden aangemeld bij het RBA. Dit in verband met de bemiddeling. Tevens is geregeld dat het RBA binnen een gestelde termijn schriftelijk mededeling doet aan het schoolbestuur van de beschikbare wachtgelders (bemiddelingsvoorstel), dan wel van de afwezigheid van eventuele wachtgelders en dus de onmogelijkheid tot bemiddeling. In de toelichting op dit artikel is daarbij opgenomen dat een bevoegd gezag bij het uitblijven van bemiddelingsvoorstellen dan wel de mededeling van onmogelijkheid van bemiddeling niet vrij is de vacature naar eigen inzicht te vervullen. Het zal te allen tijde de ontvangst van een schriftelijk bericht moeten afwachten. Indien na afloop van een kalenderjaar derhalve wordt vastgesteld dat een vacature is vervuld zonder dat een schriftelijk bericht van het RBA aanwezig is, is er sprake van een «overtreding van de voorschriften van de TWAO». In het eerste jaar van werking van de TWAO (1993) is bij de controle op dit punt uit oogpunt van redelijkheid en billijkheid een soepele lijn gehanteerd. In die zin dat ook achteraf nog aangevraagde verklaringen van het RBA werden geaccepteerd. Dit mede naar aanleiding an de constatering van de public accountants omtrent de onbekendheid met de regelgeving. Voor wat betreft het jaar 1994 het tweede jaar van de TWAO echter, is bij de controle op de naleving van de regelgeving deze soepelheid niet langer betracht. Ik ben van mening dat voor dit jaar de schoolbesturen geacht moeten worden bekend te zijn met de regelgeving. In verband hiermee is in de Regeling Rijksvergoeding en leidraad accountantscontrole basisonderwijs en (voortgezet) speciaal onderwijs 1994 (gele katern 1995, nr. 8 van 15 maart) in het onderdeel «Specifieke aandachtspunten bij de personele uitgaven» o.a. het volgende opgenomen: «Een bevoegd gezag kan slechts iemand anders dan een wachtgelder benoemen nadat een schriftelijke verklaring van het RBA is ontvangen. Mondelinge afspraken tussen het RBA en schoolbesturen en goedkeuringen van het RBA na datum benoeming leiden tot TWAO-boetes conform de regelgeving.» </antwoord>
      <antwoord nummer="4">De in antwoord op vraag 3 omschreven wijze van uitvoering van de regelgeving kan m.i. niet worden aangemerkt als een beleidswijziging. De opvatting dat, indien kan worden aangetoond dat het ministerie in materiële zin geen enkele schade heeft geleden als gevolg van het niet voldoen aan de TWAO-vereisten, doordat – zij het achteraf – is gebleken dat in het betreffende jaar geen wachtgelders bij het RBA die voor benoeming in aanmerking konden komen stonden ingeschreven, het toepassen van een korting een onnodige sanctie of in elk geval een onevenredig zware sanctie is, deel ik niet. Artikel 15 dwingt mij zelfs om over te gaan tot vermindering van de rijksvergoeding. Deze opvatting wordt bevestigd door de rechter. Bij uitspraak van 5 juni 1996 oordeelde de rechtbank in Alkmaar in een vergelijkbaar geval: «Gelet op het dwingende karakter van artikel 15 van de TWAO was verwoorder dan ook gehouden het hiervoor genoemde bedrag – waarvan de hoogte tussen partijen niet in geschil is – in mindering te brengen op de rijksvergoeding 1993.» (J.O. 1996, 141) </antwoord>
      <antwoord nummer="5">Nee, deze gevolgen zouden er immers ook zijn geweest indien de TWAO niet was vervallen. </antwoord>
      <antwoord nummer="6">Ja. Een van de doelstellingen van de TWAO is het bevorderen dat zoveel mogelijk wachtgelders opnieuw worden opgenomen in het (onderwijs-)arbeidsproces. In artikel 8 van de TWAO is aangegeven dat de korting jaarlijks wordt opgelegd zolang de benoeming voortduurt. </antwoord>
      <antwoord nummer="7">Ik kan op dit moment de door u gevraagde informatie, per onderwijssector over de bekostigingsjaren 1993 en 1994 met betrekking tot de TWAO niet leveren. Noch de financiële gegevens noch de inhoudelijke gegevens als door u gewenst zijn zonder meer voorhanden. Ik kan u echter wel toezeggen dat door Cfi een onderzoek zal worden uitgevoerd. Aan de hand hiervan kan aan u op korte termijn wel de gevraagde informatie worden verstrekt. </antwoord>
      <antwoord nummer="8">Nee. Zie ook het antwoord op vraag 2. </antwoord>
      <antwoord nummer="9">Naast de in het antwoord op vraag 2 omschreven beleidslijn van het bij een korting op de aanvraag rijksvergoeding rekening houden met een maximale korting van 4% van het aangevraagde bedrag, ben ik van mening dat met name de doorwerking van de kortingen in de jaren na de overtreding moet worden bezien. </antwoord>
      <noten afkomstig="antwoord"/>
   </antwoorden>
</kvr>
