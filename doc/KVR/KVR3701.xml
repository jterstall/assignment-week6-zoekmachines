<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dittrich en De Graaf (beiden D66) over een schadevergoeding voor TBS-passanten. (Ingezonden 3 september 1996); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3701
</item>
         <item attribuut="Rubriek">Strafrecht en strafprocesrecht (Schadevergoeding)</item>
         <item attribuut="Trefwoorden">Schadevergoeding TBS</item>
         <item attribuut="Vindplaats">Kamervragen met antwoord 1996-1997, nr. 39, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
            <persoon partij="D66">De Graaf</persoon>
         </item>
         <item attribuut="Datum_reaktie">1996-09-24</item>
         <item attribuut="Datum_indiening">1996-09-03</item>
         <item attribuut="Document-id">KVR3701</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="77" allpagenumbers="77 78" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="39" onderwerp="" indiendatum="1996-09-3">
         <vrager partij="D66" oorsprong="parlement">Dittrich</vrager>
         <vrager partij="D66" oorsprong="parlement">De Graaf</vrager>
         <vraagt-aan/>
      </vraagdata>
      <antwoorddata antwoorddatum="1996-09-24">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw reactie op de twee uitspraken van de rechtbank Den Haag, waarin de Staat voor het eerst is veroordeeld tot het betalen van een schadevergoeding aan twee voormalige TBS-passanten, omdat volgens de rechtbank de wachttijd voor een plaats in een TBS-kliniek een redelijke termijn van 6 maanden te boven ging? <voetnoot nummer="1"/>
      </vraag>
      <vraag nummer="2">Hoeveel meer TBS-passanten kunnen op grond van deze uitspraken, gelet op de tijd, die zij in een Huis van Bewaring als passant hebben doorgebracht, een schadevergoeding eisen? Welk bedrag verwacht u in totaal aan hen te zullen moeten uitkeren? </vraag>
      <vraag nummer="3">Geeft de problematiek van de te lange wachttijden u aanleiding om TBS-passanten alvast voor te bereiden op hun behandeling, zodat de wachttijd niet helemaal ongebruikt wordt gelaten? Wat is de huidige stand van zaken op dit punt? </vraag>
      <vraag nummer="4" voetnoot="2">Hoe verklaart u, dat het bedrag dat justitie betaalt aan mensen die ten onrechte in voorarrest hebben gezeten de afgelopen jaren sterk is gestegen? <voetnoot nummer="2"/>
      </vraag>
      <vraag nummer="5">Hoe vaak is het voorgekomen, dat de rechtbank is zijn overwegingen bij het toekennen van een schadevergoeding de manier betrekt waarop politie en justitie informatie over verdachten en de strafzaak naar buiten hebben gebracht? Blijkt uit deze overwegingen, dat de rechtbank van oordeel is dat in de betreffende gevallen onvoldoende rekening is gehouden met de belangen van de verdachte en diens persoonlijke levenssfeer? </vraag>
      <vraag nummer="6">Geeft dit aanleiding de richtlijn «Informatie-verstrekking en voorlichting door politie en openbaar ministerie aan de media in en over strafzaken» (Staatscourant 1992, 86) aan te scherpen? Zo neen, waarom niet? </vraag>
      <vraag nummer="7">Is het na publicatie van deze richtlijn voorgekomen, dat politie en/of justitie zich in hun mediabeleid bij concrete strafzaken niet aan deze richtlijn hebben gehouden? Zo ja, hoe vaak? Welke maatregelen zijn daarop gevolgd? </vraag>
      <noten afkomstig="vraag">
         <noot nummer="1" datum="1996-07-24" bron="Uitspraken">Uitspraken, 24 juli 1996, nrs. 96/696 en 697 VR Rechtbank Den Haag</noot>
         <noot nummer="2" datum="1996-08-30" bron="Algemeen Dagblad">Algemeen Dagblad, 30 augustus 1996</noot>
      </noten>
   </vragen>
   <antwoorden aantal="5">
      <antwoord nummer="1">Tegen bedoelde vonnissen van de Enkelvoudige Kamer van de arrondissementsrechtbank te ’s-Gravenhage van 25 juli 1996 heeft de Staat inmiddels hoger beroep ingesteld. Afweging hiervoor is onder meer geweest dat de arrondissementsrechtbank te ’s-Gravenhage behalve in de twee hiervoor genoemde uitspraken tot op heden in drie andere vonnissen heeft beslist op vorderingen tot schadevergoeding als de onderhavige. In deze drie – recente – uitspraken achtte de rechter een wachttijd van ongeveer 10 a` 12 maanden niet onrechtmatig. Om de wachttijden van TBS-passanten zo veel mogelijk te beperken en om in de behoefte aan capaciteit te voorzien, is het aantal TBS-plaatsen de laatste jaren aanzienlijk uitgebreid. Het aantal plaatsen voor TBS-patie¨nten is gestegen van 489 in 1990 tot 650 in 1995. Ultimo 1996 komen naar verwachting 194 nieuwe plaatsen beschikbaar. Deze plaatsen zullen volgend jaar in gebruik genomen zijn. Daarnaast komen 20 plaatsen in instellingen voor geestelijke gezondheidszorg beschikbaar, bestemd voor de doorstroom van TBS-patie¨nten. In verdere uitbreiding is voorzien, zoals opgenomen in de Begroting 1997, waarnaar ik u moge verwijzen. </antwoord>
      <antwoord nummer="2">Van de 187 TBS-passanten op dit moment vallen er 110 buiten de termijn van 180 dagen. Indien de twee vonnissen precedentwerking hebben, worden de kosten geschat op f 2 160 000,–. Schadeclaims van TBS-passanten in 1994 en 1995, zouden een extra kostenpost van f 1 455 000,– kunnen betekenen. De geschatte kosten voor 1994 tot en met 1996 zijn derhalve f 3 615 000,–. </antwoord>
      <antwoord nummer="3" voetnoot="1">Ja. Mede naar aanleiding van een motie d.d. 6 juni jl. van het lid Vos <voetnoot nummer="1"/>en anderen is op 11 juni jl. de Werkgroep Noodmaatregelen Opvang TBS-passanten ingesteld. De werkgroep heeft als opdracht gekregen voorstellen te ontwikkelen voor een zodanige opvang van de TBS-passanten, dat de wachttijd zoveel mogelijk ten goede komt aan de daarop volgende behandeling in het kader van de opgelegde TBS met verpleging van overheidswege. De werkgroep heeft de opdracht medio oktober a.s. te rapporteren aan het hoofd van de Dienst Justitie¨le Inrichtingen. Wanneer het rapport is uitgebracht zal ik u daar nader over informeren. </antwoord>
      <antwoord nummer="4">Het bericht dat de uitgekeerde schadevergoedingen voor ondergaan voorarrest de afgelopen vijf jaar zijn gestegen is juist. Een regeling hiervoor is neergelegd in artikel 89 e.v. van het Wetboek van Strafvordering. Werd in 1991 op grond van deze procedure 2,6 miljoen gulden uitgekeerd, in 1995 was dat bedrag gestegen tot 3,9 miljoen gulden (bron: het Justitie Financieel Informatie Systeem, JUFIS). Op verzoeken krachtens deze regeling wordt beslist door de raadkamer van de Rechtbank of het Hof waar de zaak (laatstelijk) werd vervolgd of zou worden vervolgd. Ik beschik over onvoldoende gegevens over de inhoud van de beschikkingen van de betrokken gerechten en de overwegingen bij de toewijzing om een verklaring voor het gestegen bedrag te kunnen geven. Wel is het zo dat blijkens opgave van het CBS het aantal verzoeken is gestegen van 688 in 1991 tot 791 in 1995. Ook het percentage toekenningen nam toe van 67% naar 80%. Naast, of na afloop van, de bovenbeschreven procedure bestaat de mogelijkheid de staat langs civielrechtelijke weg aansprakelijk te stellen wegens onrechtmatig ondergaan voorarrest. Het bedrag dat uit hoofde van onrechtmatige daad wegens onterecht voorarrest is uitgekeerd valt niet exact aan te geven. De reden hiervan is dat dit bedrag niet apart wordt geregistreerd maar is opgenomen in de uitkeringen wegens onterecht toegepaste dwangmiddelen in het algemeen (huiszoeking, inbeslagneming, e.d.). Dat bedrag steeg van ongeveer 0,7 miljoen gulden in 1991 tot 1,4 miljoen in 1995 (bron: JUFIS). </antwoord>
      <antwoord nummer="5, 6 en 7">In beginsel komt informatieverstrekking door politie en justitie over verdachten en de strafzaak aan de media in het kader van de artikel 89 WvSv-procedure niet aan de orde. Er is immers onvoldoende rechtstreeks verband met het ondergane voorarrest. Wel is dit onderwerp de laatste jaren een aantal malen aan de orde gekomen in procedures wegens onrechtmatig strafvorderlijk optreden bij de burgerlijke rechter. Een volledig overzicht van de jurisprudentie over de rechtmatigheid van informatieverstrekking aan de media is niet voorhanden. Uit de mij ter beschikking staande informatie blijkt dat de rechter bij de beoordeling van de wijze waarop rekening is gehouden met de belangen van de verdachte en diens persoonlijke levenssfeer vooral toetst of de informatieverstrekking feitelijk juist is en voldoende zorgvuldig en zakelijk. Persberichten waarin de identiteit van de verdachte niet is te achterhalen leveren in beginsel geen onrechtmatige daad op. Sinds de publicatie van de richtlijn «informatieverstrekking en voorlichting door politie en openbaar ministerie aan de media in en over strafzaken» heeft persvoorlichting ook geleid tot klachten bij de politie op grond van de politieklachtregeling en bij de Nationale Ombudsman. De Nationale Ombudsman heeft recent in drie gevallen, toetsend aan de richtlijn, de klacht gegrond verklaard. Indien in een concreet geval blijkt dat niet conform de richtlijn is gehandeld dan vindt daarover evaluatie en nadere afstemming plaats in het (landelijk) platform van persofficieren van justitie en persadvocaten-generaal, en in de overleggen binnen de arrondissementen tussen politie en openbaar ministerie over persvoorlichting. Daarnaast zal, zoals ik reeds eerder in antwoord op schriftelijke vragen van het lid Nijpels-Hezemans (TK 1995/1996, Aanhangsel van de Handelingen, nr. 639) heb aangekondigd, de huidige richtlijn worden aangepast aan de eisen van deze tijd. Daarbij zal veel aandacht worden besteed aan de belangenafweging die moet plaatsvinden tussen enerzijds het recht op informatie in verband met de vrije nieuwsgaring en anderzijds de belangen van een ongestoorde taakuitoefening of richtige opsporing en van de eerbiediging van de persoonlijke levenssfeer. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="23 445" documentnummer="24">Kamerstuk 23 445, nr. 24</noot>
      </noten>
   </antwoorden>
</kvr>
