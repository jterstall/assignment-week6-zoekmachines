<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de ministers van Buitenlandse Zaken, van Financiën en voor Ontwikkelingssamenwerking over mogelijke steun van de Wereldbank aan het BTC-project. (Ingezonden 7 november 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19024
</item>
         <item attribuut="Inhoud">Vragen over de rol van de Wereldbank bij de Bakoe-Tbilisi-Ceyhan (BTC) oliepijplijn (aanvulling op vragen van de leden Karimi, Van Bommel, Koenders en Dittrich terzake; Aanhangsel van de Handelingen, 2002-2003, nr. 1007).</item>
         <item attribuut="Rubriek">Energie, water en grondstoffen (Aardolie) Ruimtelijke ordening en infrastructuur (Pijpleidingen)</item>
         <item attribuut="Trefwoorden">Aardolie Azerbeidzjan Georgië Pijpleidingen Turkije Wereldbank</item>
         <item attribuut="Vindplaats">Kamervragen met antwoord 2003-2004, nr. 425, Tweede Kamer</item>
         <item attribuut="Vraagnr_bij_indiening">2030402660</item>
         <item attribuut="Afkomstig_van">Buitenlandse Zaken (BUZA) Financiën (FIN) Ontwikkelingssamenwerking (OS)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2003-12-05</item>
         <item attribuut="Datum_indiening">2003-11-07</item>
         <item attribuut="Document-id">KVR19024</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="915" allpagenumbers="915 916" vetnummer="2030402660" code="0304tkkvr425" lopendefooter="Tweede Kamer, vergaderjaar 2003–2004, Aanhangsel" filenaam="KVR19024" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="425" onderwerp="" indiendatum="2003-11-7">
         <vrager partij="PvdA" oorsprong="parlement">Koenders</vrager>
         <vraagt-aan>de ministers van Buitenlandse Zaken, van Financiën en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2003-12-5">
         <antwoorder functie="minister" ministerie="Ontwikkelingssamenwerking">Van Ardenne-van der Hoeven</antwoorder>
         <mede-antwoorder>de ministers van Buitenlandse Zaken en van Financiën</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van het positieve advies van de International Finance Corporation (IFC) met betrekking tot de financiering van de omstreden Bakoe–Tbilisi–Ceyhan (BTC) oliepijplijn? <voetnoot nummer="1"/>
      </vraag>
      <vraag nummer="2">Welke stem zullen de Nederlandse bewindvoerders uitbrengen met betrekking tot de pijplijn en waarom? </vraag>
      <vraag nummer="3">Wat is uw standpunt ten aanzien van de verhouding van dit positieve advies met de hogere standaarden van duurzame ontwikkeling en maatschappelijk verantwoord ondernemen die de Wereldbank ook zichzelf in toenemende mate stelt? Bent u bereid de Nederlandse bewindvoerders bij de betrokken instellingen actief stelling te laten nemen tegen projecten die hier niet of nauwelijks aan voldoen? </vraag>
      <vraag nummer="4">Hoe verhoudt zich naar uw oordeel de mogelijke steun van de Wereldbank aan het BTC-project tot de zeer kritische eigen evaluatie over de oliewinningsprojecten waar veelal sprake zou zijn van wanbeleid, corruptie en ernstige averechtse sociale effecten? </vraag>
      <vraag nummer="5">Welke mogelijke negatieve gevolgen ziet u voor de positie van Turkije ten op zichte van de EU, gezien de Host Government Agreement (HGA, die voorrang heeft boven nationale wetten behalve de grondwet) die Turkije met het BTC consortium heeft afgesloten? Is deze HGA niet in strijd met het Turkse Toetredingspartnerschap met de EU en de Kopenhagencriteria waaraan Turkije zal moeten voldoen? </vraag>
      <vraag nummer="6">Bent u, met verwijzing naar uw antwoord op eerdere vragen u aangaf bereid te zijn een milieueffectrapportage (met oog voor ecologische en sociale aspecten) uit te laten voeren indien de betreffende landen daarom verzoeken, ook bereid een milieueffectrapportage actief aan te bieden aan uw collega’s in de betreffende landen? </vraag>
      <noten afkomstig="vraag">
         <noot nummer="2"/>
         <noot nummer="1" datum="2003-11-4" bron="De Volkskrant" titel="Wereldbank verschaft cruciale steun aan omstreden pijplijn">De Volkskrant, 4 november 2003: «Wereldbank verschaft cruciale steun aan omstreden pijplijn»</noot>
         <noot nummer="2" documenttype="Kamervragen" documentnummer="1007" documentjaargang="2002-2003">Aanhangsel Handelingen, nr. 1007, vergaderjaar 2002–2003.</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">De Nederlandse bewindvoerder heeft namens de kiesgroep waarvan Nederland deel uitmaakt ingestemd met het voorstel van de International Finance Corporation (IFC) om te investeren in de BTC-pijplijn met een eigen lening van IFC ter hoogte van 125 miljoen US Dollar en deelname voor een bedrag van 125 miljoen US Dollar aan een syndicaatlening. Dit voorstel is aangenomen tijdens de vergadering van de Raad van Bewindvoerders op 6 november jl. De betrokkenheid van IFC bij het BTC-project heeft geleid tot een verbetering van het project ten aanzien van de mate waarin rekening wordt gehouden met diverse milieu- en sociale aspecten. Tevens heeft ze bijgedragen aan een grotere transparantie doordat diverse studies en overeenkomsten, zoals milieueffectrapportages, regional review en de Host Government Agreements (HGA’s), openbaar zijn gemaakt, onder andere via internet (www.ifc.org/btc). Het voorstel voldeed aan de relevante standaarden van IFC zelf alsmede de regio als geheel, en biedt in potentie belangrijke economische en sociale voordelen voor de betrokken landen. Het belang van het voldoende gevolg geven aan de safeguard policies in de verdere uitwerking en implementatie van het project, alsmede van doorgaande monitoring is tevens benadrukt door de Nederlandse bewindvoerder. De mate waarin projectvoorstellen voldoen aan de relevante standaarden van de Wereldbank Groep vormt de toetssteen voor de stellingname van de Nederlandse bewindvoerder bij de beoordeling van het economische en sociaal belang van hulp- en investeringsvoorstellen. </antwoord>
      <antwoord nummer="4">Uit deze evaluatie bleek het belang van een goed toezicht op de uitvoering van eenmaal goedgekeurde projecten (monitoring). Een uitgebreid stelsel voor monitoring is thans onderdeel van het voorstel voor het BTC-project. Dit monitoringstelsel bestaat uit negen verschillende lagen, variërend van operationeel bedrijfstoezicht, tot nationale monitoring door de drie betrokken landen die daarbij ook nationale ngo’s betrekken, tot toezicht door een panel van onafhankelijke experts die rapporteren aan de grootste investeerder in het project, British Petroleum. Op voorstel van de Nederlandse bewindvoerder heeft het management van IFC zich verplicht om daarnaast jaarlijkse consultaties in de regio te organiseren met de diverse nationale en internationale belanghebbende partijen over de voortgang met en het toezicht op de implementatie van het project. IFC poogt met de manier waarop dit project wordt aangepakt gevolg te geven aan de genoemde evaluatie van oliewinningprojecten. De Nederlandse bewindvoerder heeft IFC management gevraagd om in zijn Strategic Directions aan te geven hoe IFC gevolg zal geven aan de lessen die zijn getrokken uit de genoemde evaluatie. De ervaring opgedaan met het BTC-project kan daarin worden meegenomen. </antwoord>
      <antwoord nummer="5">Ik zie geen mogelijke negatieve gevolgen voor de positie van Turkije ten opzichte van de EU. In het kader van het Turkse Toetredingspartnerschap is het acquis communautaire slechts in beperkte mate van toepassing op Turkije en voor zover dit het geval is bestaat er geen strijdigheid met de HGA. Op 16 mei 2003 hebben de drie betrokken landen en BTC Co. (het bedrijf waarin de diverse investeerders in het project zijn verenigd) tevens een gezamenlijke verklaring uitgegeven waarin zij o.a. bevestigen dat wanneer in de diverse documenten betreffende het BTC-project wordt gerefereerd aan EU-standaarden dit de EU-standaarden betreft zoals ze op ieder moment geldig zijn. </antwoord>
      <antwoord nummer="6">Op verzoek van Georgië heeft de Nederlandse Commissie voor de milieueffectrapportage (Commissie-MER) een advies uitgebracht over de milieueffectrapportage die is uitgevoerd door BTC Co. (Environmental and Social Impact Assessment) over het Georgische deel van het traject van de BTC pijplijn. Dit advies van de commissie milieueffectrapportage is gefinancierd door het ministerie van Volkshuisvesting, Ruimtelijke Ordening en Milieubeheer. De regeringen van Turkije en Azerbeidzjan hebben geen verzoek om een toetsing door de Commissie-MER gedaan. De betrokken landen (en de IFC en de BRD) hebben overigens hun besluitvorming over dit project inmiddels afgerond, waardoor een advies ten behoeve van deze besluitvorming niet meer aan de orde is. </antwoord>
      <noten afkomstig="antwoord"/>
   </antwoorden>
</kvr>
