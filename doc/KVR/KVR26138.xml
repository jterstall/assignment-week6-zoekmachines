<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over het toezicht op de kwaliteit van ooglaserklinieken. (Ingezonden 26 juni 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26138
</item>
         <item attribuut="Inhoud">Vragen naar aanleiding resultaten onderzoek Werkgroep Refractiechirurgie over de kwaliteit van de refractiechirurgie, ooglaserklinieken en refractiespecialisten? Een aantal ooglaserklinieken (zoals Eye Center Europe) zouden buitenlandse oogartsen laten invliegen die niet BIG-geregistreerd zijn en geen erkenningsprocedure van hun diploma hebben doorlopen, maar wel de behandeling uitvoeren door middel van de supervisiemethode. Indiener wil weten hoe deze dagelijkse praktijk te rijmen is met de uitspraak van minister Hoogervorst (VWS) (zie Handelingen 2005-2006, 73, blz. 4571) dat 'een vergunningenstelsel voor privéklinieken niet noodzakelijk is omdat alle mensen die in de klinieken op gezondheidsniveau werken BIG-geregistreerd zijn'.</item>
         <item attribuut="Rubriek">Gezondheidszorg (Geneeskunde) Gezondheidszorg (Zorginstellingen)</item>
         <item attribuut="Trefwoorden">Chirurgie Ziekenhuizen</item>
         <item attribuut="Vindplaats">Kamervragen met antwoord 2005-2006, nr. 1934, Tweede Kamer</item>
         <item attribuut="Vraagnr_bij_indiening">2050615750</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2006-08-14</item>
         <item attribuut="Datum_indiening">2006-06-26</item>
         <item attribuut="Document-id">KVR26138</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4113" allpagenumbers="4113 4114" vetnummer="2050615750" code="0506tkkvr1934" lopendefooter="Tweede Kamer, vergaderjaar 2005–2006, Aanhangsel" filenaam="KVR26138" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1934" onderwerp="" indiendatum="2006-06-26">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-08-14">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Wat is uw reactie op de zorgen van de Werkgroep Refractiechirurgie over de kwaliteit van de refractiechirurgie? <voetnoot nummer="1"/>
      </vraag>
      <vraag nummer="2">Is er voldoende zicht op de kwaliteit van de ooglaserklinieken en refractiespecialisten? Zo neen, hoe denkt u dit te krijgen? </vraag>
      <vraag nummer="3">Is het u bekend dat onder andere de ooglaserklinieken Eye Center Europe, Optical Express, en Care Vision buitenlandse oogartsen laten invliegen, die niet BIG-geregistreerd zijn, maar wel de behandeling uitvoeren door middel van de supervisiemethode? Zo ja, wat is hierop uw reactie? </vraag>
      <vraag nummer="4">Is het gewenst dat buitenlandse artsen zonder BIG-registratie en/of zonder enige erkenningprocedure van hun diploma als refractiechirurg werken in Nederland? </vraag>
      <vraag nummer="5" voetnoot="2 1">Hoe rijmt u uw uitspraak <voetnoot nummer="2"/>dat een vergunningenstelsel voor privéklinieken niet noodzakelijk is omdat alle mensen die in die klinieken op gezondheidszorgterrein werken BIG-geregistreerd zijn, met de dagelijkse praktijk waaruit blijkt dat niet alle specialisten in privéklinieken BIG-geregistreerd zijn? <voetnoot nummer="1"/>
      </vraag>
      <vraag nummer="6">Deelt u de mening dat, wanneer een buitenlandse niet-geregistreerde arts onder supervisie werkt, de supervisor meer kennis van en ervaring met de behandeling moet hebben? Zo neen, waarom niet? </vraag>
      <vraag nummer="7">Klopt het dat in Kloes Eye Clinic de behandeling wordt uitgevoerd door een niet-oogarts? Zo ja, hoe is dit mogelijk en wat is hierop uw reactie? </vraag>
      <vraag nummer="8">Deelt u de mening dat de kwaliteit van (na)zorg niet is gebaat bij artsen die na de behandeling weer terugkeren naar hun eigen land? </vraag>
      <vraag nummer="9">Heeft de Inspectie van de Gezondheidszorg al eens onderzoek gedaan naar deze klinieken? Zo neen, waarom niet? Bent u bereid alsnog een onderzoek door deze Inspectie naar deze klinieken te laten doen? </vraag>
      <vraag nummer="10">Erkent u dat ooglaserklinieken niet verplicht zijn zich aan te sluiten bij de richtlijnen die zijn opgesteld door de beroepsgroep van oogartsen en Zelfstandig Klinieken Nederland om zo gecertificeerd te zijn? </vraag>
      <vraag nummer="11">Hoe gaat u bovengenoemde situaties in de toekomst voorkomen? </vraag>
      <noten afkomstig="vraag">
         <noot nummer="1" datum="2005-10-4" bron="Mail Werkgroep Refractiechirurgie">Mail Werkgroep Refractiechirurgie, 4 oktober 2005</noot>
         <noot nummer="2">Handelingen, 19 april 2006 TK 73 pag. 4571</noot>
      </noten>
   </vragen>
   <antwoorden aantal="11">
      <antwoord nummer="1">De Werkgroep Refractiechirurgie schrijft in haar position paper over het toenemende aantal buitenlandse toetreders die niet geregistreerd zijn conform de wet Beroepen in de Gezondheidszorg (BIG), niet geregistreerd zijn als specialist conform richtlijnen Medische Specialisten Registratie Commissie (MSRC) en niet voldoen aan de kwaliteitsrichtlijnen die de beroepsgroep voor refractiechirurgie in samenspraak met de Inspectie voor de Gezondheidszorg (IGZ) heeft opgesteld. Zij stelt dat zonder adequaat toezicht door de IGZ de kwaliteit van de zorg ernstig ondermijnd wordt ten koste van de patiënt. Zie verder mijn reactie op de vragen 4, 5 en 6. </antwoord>
      <antwoord nummer="2">Op deze vorm van zorg heeft IGZ in principe evenveel zicht als op andere medisch specialismen. Op dit moment zijn van diverse ooglaserklinieken gegevens beschikbaar over de wijze waarop zij zorg verlenen. Ook heeft het Nederlands Oogheelkundig Gezelschap (NOG) een preregistratielijst gepubliceerd van oogartsen die voldoende bekwaamheid en deskundigheid hebben. Daarnaast hebben diverse zorgverzekeraars criteria opgesteld voor ooglaserklinieken die zij contracteren. De Inspectie voor de Gezondheidszorg kan vaststellen welke klinieken aan de kwaliteitscriteria voldoen. Ooglaserklinieken kunnen zelf onder andere door certificering, het publiceren van indicatoren en resultaten van patiënttevredenheidonderzoek, verantwoording afleggen omtrent de kwaliteit van zorg die zij bieden. </antwoord>
      <antwoord nummer="3">Bij Eye Centre Europa werkt een Turkse arts. Er loopt een toezichttraject van de Inspectie bij deze instelling. Bij Optical Expresss is een inspectieonderzoek geweest op 8 juni 2005. Bekend is dat er onder supervisie door Engelse artsen wordt gewerkt. Aan deze kliniek zijn door de IGZ vragen gesteld over de bekwaamheid en deskundigheid van de daar werkende artsen. Het is de inspectie niet bekend dat er bij Care Vision buitenlandse artsen worden ingevlogen. Overigens heeft het Nederlands Gezelschap voor Refractie Chirurgie recent als veldnorm gesteld dat refractiechirurgische behandelingen in Nederland uitsluitend door BIG-geregistreerde oogartsen kunnen worden uitgevoerd. </antwoord>
      <antwoord nummer="4">Refractiechirurgie kan alleen door of onder verantwoordelijkheid van een oogarts worden uitgevoerd. Dit impliceert inschrijving in het BIG-register en in het oogheelkundig specialistenregister. Artsen die in Nederland werken, zijn verplicht om een BIG-registratie te hebben. Dit geldt dus ook voor oogartsen. Zie verder mijn reactie op vraag 5 en 6. </antwoord>
      <antwoord nummer="5">Als geconstateerd wordt dat niet-BIG-geregistreerde personen zorg verlenen wanneer BIG-registratie wel verplicht is, heeft de IGZ de bevoegdheid om in te grijpen. Er is dus geen sprake van tegengestelde uitspraken. </antwoord>
      <antwoord nummer="6">Een Nederlandse arts valt onder de Wet BIG en dient aantoonbaar over voldoende kennis en ervaring te beschikken. Deze wet stelt dat een arts bevoegd en bekwaam dient te zijn om specifieke behandelingen uit te voeren en stelt niet met zoveel woorden dat een supervisor meer kennis en ervaring dient te hebben dan een niet-supervisor. Men kan overigens in dit verband niet spreken van een buitenlandse niet-geregistreerde arts, maar van een buitenlandse geregistreerde arts: zonder BIG-registratie mag hij/zij zich in Nederland geen arts noemen. </antwoord>
      <antwoord nummer="7">Nee. Uit gegevens van de inspectie blijkt dat deze kliniek over een oogarts beschikt met een preregistratie als refractiechirurg. Onder supervisie van een dergelijke oogarts kan een behandeling worden uitgevoerd door een niet-oogarts. </antwoord>
      <antwoord nummer="8">Nee, want eventuele (na)zorg kan ook door andere artsen plaatsvinden. Een arts is hierbij overigens wel verplicht continuïteit van zorg te bieden, ook wanneer hij terugkeert naar het buitenland. </antwoord>
      <antwoord nummer="9">De inspectie heeft op basis van meldingen enkele klinieken bezocht. Op basis hiervan is besloten tot een algemeen onderzoek over te gaan. Dit onderzoek zal in 2007 plaatsvinden. </antwoord>
      <antwoord nummer="10">Ooglaserklinieken dienen op basis van de Kwaliteitswet Zorginstellingen en de Wet BIG ervoor te zorgen dat de aldaar werkzame oogartsen verantwoorde zorg leveren. Beroepsgroepen expliciteren deze vereisten door ontwikkeling en publicatie van algemeen geldende veldnormen, -richtlijnen en andere kwaliteitsdocumenten. Aspecten die hier bij aan de orde komen zijn: de organisatie van de zorg, de deskundigheid van de zorgverleners, voorlichting, informed consent, bereikbaarheid, het incidenten- en medicatiebeleid, het infectiepreventiebeleid, klachtenafhandeling en verantwoording bijvoorbeeld door certificatie. Ooglaserklinieken zijn onder andere gelet op de eerdergenoemde wetgeving verplicht zich te conformeren aan richtlijnen van de beroepsgroep, danwel verplicht te beargumenteren op welke andere wijze vergelijkbare kwaliteit van zorg geleverd kan worden. Het antwoord is in dit opzicht dus ontkennend. Er zijn wel degelijk verplichtingen. Lidmaatschap van de ZKN is niet verplicht. Momenteel zijn 29 klinieken, waaronder 6 ooglasercentra met in totaal 13 vestigingen aangesloten. Er is een initiatief van de Zelfstandige Klinieken Nederland (ZKN) om de leden te verplichten tot certificatie. Van rechtstreekse verplichte certificatie anders dan volgend uit het lidmaatschap van ZKN is dus geen sprake. In dit opzicht is het antwoord dus bevestigend. </antwoord>
      <antwoord nummer="11">De inspectie kan op elk moment ingrijpen wanneer de zorg tekortschiet. </antwoord>
      <noten afkomstig="antwoord"/>
   </antwoorden>
</kvr>
