<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dijksma (PvdA) aan de ministers van Sociale Zaken en Werkgelegenheid en van Financiën over de geldzorgen van gezinnen in het noorden van het land. (Ingezonden 12 juli 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16046
</item>
         <item attribuut="Inhoud">Vragen naar aanleiding van een stijging van het aantal klanten van de noordelijke kredietbanken. Gevraagd wordt onder meer of de komst van de euro en de daaropvolgende prijsverhogingen of de ontwikkeling van de werkgelegenheid in het noorden van het land hieraan hebben bijgedragen.</item>
         <item attribuut="Rubriek">Consument (Overig) Geld (Kredieten) Inkomen en rechtspositie (Inkomens)</item>
         <item attribuut="Trefwoorden">Besteedbaar inkomen Huishoudens Kredieten</item>
         <item attribuut="Vindplaats">Kamervragen met antwoord 2001-2002, nr. 1476, Tweede Kamer</item>
         <item attribuut="Vraagnr_bij_indiening">2010212660</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Dijksma</persoon>
         </item>
         <item attribuut="Datum_reaktie">2002-08-01</item>
         <item attribuut="Datum_indiening">2002-07-12</item>
         <item attribuut="Document-id">KVR16046</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3133" allpagenumbers="3133 3134" vetnummer="2010212660" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16046" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1476" onderwerp="" indiendatum="2002-07-12">
         <vrager partij="PvdA" oorsprong="parlement">Dijksma</vrager>
         <vraagt-aan>de ministers van Sociale Zaken en Werkgelegenheid en van Financiën</vraagt-aan>
      </vraagdata>
      <antwoorddata antwoorddatum="2002-08-1">
         <antwoorder functie="staatssecretaris" ministerie="Sociale Zaken en Werkgelegenheid">Rutte</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de berichten over de geldzorgen die steeds meer gezinnen in het noorden van het land hebben? <voetnoot nummer="1"/>
      </vraag>
      <vraag nummer="2">Hoe verklaart u dat het aantal mensen met een uitkering bij de Gemeentelijke Kredietbank Groningen in voorgaande jaren is gedaald, terwijl onder het aantal mensen dat wel van een uitkering afhankelijk is de financiële problemen zijn toegenomen? </vraag>
      <vraag nummer="3">Is de recente stijging van het aantal klanten van de noordelijke kredietbanken hoger dan de stijging bij kredietbanken elders in het land? Zo ja, wat is hiervoor de verklaring? </vraag>
      <vraag nummer="4">Is het gestelde dat «de komst van de euro en de daaropvolgende prijsverhogingen» bijgedragen hebben aan de stijging van het aantal klanten van noordelijke kredietbanken correct? Zo ja, kunt u dan de effecten van de komst van de euro op de toenemende geldzorgen bij veel gezinnen in kaart brengen? Zo neen, waarom niet? </vraag>
      <vraag nummer="5">In hoeverre is er een verband tussen het gestegen beroep op kredietbanken en de ontwikkeling van de werkgelegenheid in het noorden van het land? </vraag>
      <vraag nummer="6">Deelt u de mening van het Nibud dat het bezit van een computer en internetaansluiting tot de noodzakelijke kosten voor onderwijs behoort? Zo ja, hoe oordeelt u dan over het feit dat een groeiend aantal gezinnen in het noorden van het land voor deze kosten bij de kredietbanken geld moeten lenen? Zo neen, waarom niet? </vraag>
      <vraag nummer="7">Hoe wilt u voorkomen dat onder andere door gestegen schoolkosten gezinnen met een minimuminkomen gedupeerd worden? </vraag>
      <noten afkomstig="vraag">
         <noot nummer="1" titel="Huishoudboekje is warboel door euro">«Steeds meer gezinnen in geldzorgen», in: Dagblad van het Noorden 8 juli jl. (internetsite); «Huishoudboekje is warboel door euro», in: Dagblad van het Noorden, 8 juli 2002 (internetsite)</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In Groningen is het aantal uitkeringsgerechtigden de laatste jaren sterk afgenomen. Deze trend is ook zichtbaar in het aantal uitkeringsgerechtigden dat als klant bij de Gemeentelijke Kredietbank Groningen staat geregistreerd. Ik beschik niet over gegevens waaruit met redelijke zekerheid kan worden afgeleid dat specifiek onder het aantal mensen dat afhankelijk van een uitkering is, de financiële problemen zouden zijn toegenomen. </antwoord>
      <antwoord nummer="3">Ja. In de rest van Nederland is er sprake van een lichte stijging van het aantal klanten dat zich meldt bij de gemeentelijke kredietbanken. Het gaat landelijk gezien om een stijging van 5 tot 10 %. Het gegeven dat met name in Groningen de stijging (20 %) hoger is dan op landelijk niveau, heeft waarschijnlijk te maken met de uitbreiding van de mogelijkheden tot gemeentelijke schuldhulpverlening en de uitgebreide bekendheid die Groningen op lokaal/regionaal niveau hieraan heeft gegeven. </antwoord>
      <antwoord nummer="4">Zoals in het antwoord op vraag 3 is aangegeven houdt de stijging van het aantal klanten van de kredietbank in Groningen verband met de uitgebreide bekendheid die aan de mogelijkheden van lokale/regionale schuldhulpverlening is gegeven. Er is geen reden om aan te nemen dat de invoering van de euro bij deze stijging een belangrijke rol heeft gespeeld. De introductie van de euro kan op zich tot een lichte (en terechte) stijging van de prijzen hebben geleid indien ondernemingen de gemaakte kosten voor het invoeren van de euro doorberekenen aan de consumenten. Daarnaast valt het (natuurlijk) niet uit te sluiten dat sommige ondernemingen de introductie van de euro hebben aangegrepen om hun winstmarges te verbeteren. Het CBS heeft tot op heden geen aanwijzingen dat het euro-effect op de inflatie groot is. Bovendien is het inflatietempo het afgelopen half jaar gedaald, hetgeen gunstig is voor de koopkracht van huishoudens. </antwoord>
      <antwoord nummer="5">In het noorden van het land is de werkgelegenheid de laatste jaren toegenomen. Ik zie geen direct verband tussen deze ontwikkeling van de werkgelegenheid en het gestegen beroep op kredietbanken. </antwoord>
      <antwoord nummer="6 en 7">Het leren werken met een computer, die ook toegang geeft tot het internet is een belangrijk onderdeel van het funderend onderwijs. De onderwijsinstellingen moeten dan ook zoveel mogelijk over deze apparatuur als lesmateriaal kunnen beschikken. Daarmee is niet gezegd dat het voor het volgen van het onderwijs noodzakelijk is dat ook privé over een computer met internetaansluiting dient te worden beschikt; dit is en blijft een vrije keuze. De openbare bibliotheken in Nederland beschikken nagenoeg allemaal over publieke internettoegangen. Voorts zijn er op lokaal niveau laagdrempelige basisvoorzieningen getroffen die voor iedere burger openstaan. Ik verwijs hiervoor naar de antwoorden, 3 december 1999 (nr. 399) die de voormalig minister voor Grote Steden en Integratiebeleid, mede namens de voormalige ministers van Sociale zaken en Werkgelegenheid en Onderwijs,Cultuur en Wetenschappen, over vragen inzake de achterblijvers in de informatiemaatschappij, hebben gegeven. </antwoord>
      <noten afkomstig="antwoord"/>
   </antwoorden>
</kvr>
