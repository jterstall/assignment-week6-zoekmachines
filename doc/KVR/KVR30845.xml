<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de ministers van Buitenlandse Zaken en van Justitie over het met Zambia gesloten Verdrag inzake de overbrenging van gevonniste personen. (Ingezonden 29 januari 2008); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30845
</item>
         <item attribuut="Inhoud">Gevraagd wordt o.a. waarom in het verdrag met Zambia (zie kamerstuk 31330 nr. 1) de exequaturprocedure niet is opgenomen.</item>
         <item attribuut="Rubriek">Strafrecht en strafprocesrecht (Overdracht tenuitvoerlegging strafvonnissen) Strafrecht en strafprocesrecht (Uitlevering)</item>
         <item attribuut="Trefwoorden">Uitleveringen Zambia</item>
         <item attribuut="Vindplaats">Kamervragen met antwoord 2007-2008, nr. 1301, Tweede Kamer</item>
         <item attribuut="Vraagnr_bij_indiening">2070809980</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2008-02-12</item>
         <item attribuut="Datum_indiening">2008-01-29</item>
         <item attribuut="Document-id">KVR30845</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2789" allpagenumbers="2789 2790" vetnummer="2070809980" code="0708tkkvr1301" lopendefooter="Tweede Kamer, vergaderjaar 2007–2008, Aanhangsel" filenaam="KVR30845" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1301" onderwerp="" indiendatum="2008-01-29">
         <vrager partij="SP" oorsprong="parlement">Van Velzen</vrager>
         <vraagt-aan>de ministers van Buitenlandse Zaken en van Justitie</vraagt-aan>
      </vraagdata>
      <antwoorddata antwoorddatum="2008-02-12">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Gaat uw voorkeur in het algemeen nog steeds uit naar het opnemen van de exequaturprocedure in Verdragen, zoals bij de behandeling van de Wet overdracht tenuitvoerlegging strafvonnissen is uitgesproken, zodat in het buitenland opgelegde sancties in geval van overbrenging kunnen worden omgezet naar Nederlands recht? Deelt u nog steeds mening dat de procedure van voortgezette (of onmiddellijke) tenuitvoerlegging slechts in uitzonderlijke gevallen van toepassing behoort te zijn? </vraag>
      <vraag nummer="2" voetnoot="1">Wat is de inzet van de Nederlandse regering geweest bij de onderhandelingen over het Verdrag inzake de overbrenging van gevonniste personen met Zambia? <voetnoot nummer="1"/>Bent u tevreden over het resultaat? </vraag>
      <vraag nummer="3">Kunt u toelichten waarom in het Verdrag met Zambia de exequaturprocedure niet is opgenomen, maar de procedure van voortgezette tenuitvoerlegging? </vraag>
      <vraag nummer="4">Is het waar dat er van de zijde van de Zambiaanse regering in ieder geval in het verleden geen bezwaar was tegen het opnemen van de exequaturprocedure? Zo ja, bent u bereid alsnog te overleggen over het opnemen van de exequaturprocedure? Zo neen, ziet u nog een mogelijkheid om een Ad Hoc Verdrag met Zambia te sluiten teneinde de daar gedetineerde Nederlander naar Nederland over te brengen en de hem opgelegde sanctie om te zetten en aan te passen aan de Nederlandse maatstaven? </vraag>
      <vraag nummer="5">Met welke inzet zal de Nederlandse regering de onderhandelingen met andere landen ingaan, zoals aangekondigd door de minister van Justitie? Bent u bereid zoveel mogelijk te streven naar het opnemen van de exequaturprocedure in de te sluiten verdragen? </vraag>
      <vraag nummer="6">Kunt u deze vragen beantwoorden voor het Algemeen Overleg op 13 februari 2008 van de vaste commissie voor Justitie? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="31 330" documentnummer="1">Kamerstuk 31 330, nr. 1</noot>
      </noten>
   </vragen>
   <antwoorden aantal="3">
      <antwoord nummer="1 en 5">Het Verdrag inzake de overbrenging van gevonniste personen van de Raad van Europa van 1983 voorziet erin dat lidstaten kunnen kiezen uit twee procedures voor de tenuitvoerlegging van buitenlandse strafvonnissen, te weten de omzettingsprocedure en de procedure van de voortgezette tenuitvoerlegging. Uit de overige bepalingen van het verdrag vloeit voort dat de staat waar het vonnis is gewezen, niet verplicht is om in een concreet geval de toepassing van de ene of de andere procedure te accepteren. Heeft de staat van veroordeling bezwaar tegen de toe te passen procedure dan zal de overbrenging van de gedetineerde geen doorgang kunnen vinden. Nederland heeft met het oog op de toetreding tot voornoemd verdrag in de Wet overdracht tenuitvoerlegging strafvonnissen die strekte tot uitvoering van het verdrag beide procedures opgenomen. Bij de toetreding tot het verdrag heeft Nederland aangegeven dat het zelf de omzettingsprocedure zal toepassen. Sinds de Nederlandse toetreding tot het Verdrag van de Raad van Europa in 1988 is echter gebleken dat er veel landen die sedertdien partij zijn geworden bij dat verdrag alleen bereid zijn tot overdracht van gedetineerden indien de straf ten uitvoer wordt gelegd volgens de procedure van de voortgezette tenuitvoerlegging. Dit is voor Nederland ook reden geweest om in dergelijke gevallen de procedure van voortgezette tenuitvoerlegging toe te passen. Verder heeft Nederland in de afgelopen jaren bilaterale Wots-verdragen gesloten met een aantal landen waarin uitsluitend de voortgezette procedure is opgenomen (Marokko, Thailand), omdat de andere partij de omzettingsprocedure strikt afwees. Dat is bij de parlementaire goedkeuring van die verdragen ook uitdrukkelijk vermeld. Uit het voorgaande zal duidelijk zijn geworden dat onverkorte handhaving van het in 1988 ingenomen standpunt niet meer realistisch is. Wel zal, zoals tot nu toe bij elke onderhandeling over een nieuw verdrag is gebeurd, ook tijdens toekomstige onderhandelingen worden aangegeven dat Nederland een voorkeur heeft voor de omzettingsprocedure en de mogelijkheid tot opneming van de omzettingsprocedure uitdrukkelijk worden verkend. </antwoord>
      <antwoord nummer="2 t/m 4">Zoals uit de door vragensteller aangehaalde brief van de minister van Buitenlandse Zaken van 17 januari 2008 (Kamerstukken II 2007/2008, 31 330, nr. 1) blijkt, wordt met het oog op de parlementaire goedkeuringsprocedure advies gevraagd aan de Raad van State van het Koninkrijk over het op 20 november 2007 tot stand gekomen bilaterale Wots-verdrag met Zambia. Dit is inmiddels gebeurd. Daarna zal het ter goedkeuring worden aangeboden aan de Kamer. Wij geven er de voorkeur aan de diverse elementen van het bilaterale Wots-verdrag met Zambia in een gestructureerde en samenhangende vorm toe te lichten, opdat de Kamer zich een oordeel kan vormen over het geheel van het verdrag. De goedkeuringsprocedure is daarvoor de meest gerede procedure. Tegen deze achtergrond beperken wij ons tot een antwoord op hoofdlijnen. Het bilaterale Wots-verdrag met Zambia is voor het Koninkrijk der Nederlanden ondertekend, nadat het daarin vastgelegde resultaat van de onderhandelingen goed is bevonden door het kabinet. Zoals uit de tekst van het bij de hiervoor bedoelde brief overgelegde verdrag blijkt, in het bijzonder artikel 9, voorziet het uitsluitend in de procedure van voortgezette tenuitvoerlegging. Tijdens de onderhandelingen is van Nederlandse zijde zeer nauwkeurig de mogelijkheid van opname van de zogeheten omzettingsprocedure verkend, maar dit is expliciet en eenduidig door de onderhandelaars van Zambiaanse zijde afgewezen. De onderhandelingen werden aan Zambiaanse zijde gevoerd door de onderminister van Justitie die ook verantwoordelijk is voor de uitvoering van de nationale wet. Tegen deze achtergrond en het feit dat Nederland al in meer verdragen de voortgezette procedure heeft geaccepteerd, zien wij voor aanvullende onderhandelingen als door vragensteller bedoeld dan ook geen aanleiding. Voor de goede orde merk ik nog het volgende op. Vanaf 1 februari 2008 kan de persoon op wie vragensteller doelt een verzoek tot overbrenging doen. Van welke duur de straf zal zijn die betrokkene tezijnertijd in Nederland zal moeten ondergaan, zal worden vastgesteld nadat hij een verzoek heeft gedaan en daarover door het gerechtshof te Arnhem is geadviseerd. </antwoord>
      <antwoord nummer="6">Ja. </antwoord>
      <noten afkomstig="antwoord"/>
   </antwoorden>
</kvr>
