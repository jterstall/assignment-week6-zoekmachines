<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid Poppe (SP) aan de ministers voor Wonen, Wijken en
Integratie en van Landbouw, Natuur en Voedselkwaliteit over houtkachels.
(Ingezonden 27 maart 2008); Antwoord</item>
         <item attribuut="Bestand">23Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR32062</item>
         <item attribuut="Inhoud">Vragen naar aanleiding van bericht (De Telegraaf, 22 maart 2008) dat
woningcorporaties huizen en appartementen met houtkachels willen gaan bouwen
in beboste omgevingen. Indiener vindt dit voor de luchtkwaliteit in de nabije
omgeving een slechte zaak, maar zet ook vraagtekens bij de hoeveelheid hout
die er in houtkachels verstookt wordt en andere producten die naast het hout
verstook worden. Welke maatregelen worden genomen om de schadelijke uitstoot
van houtkachels te voorkomen?</item>
         <item attribuut="Rubriek">Bouw (Woningbouw)
Milieu (Luchtverontreiniging)</item>
         <item attribuut="Trefwoorden">Bossen
Luchtverontreiniging
Woningbouwverenigingen</item>
         <item attribuut="Vindplaats">Kamervragen met antwoord 2007-2008, nr. 2430, Tweede Kamer</item>
         <item attribuut="Vraagnr_bij_indiening">2070815770</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2008-05-20</item>
         <item attribuut="Datum_indiening">2008-03-27</item>
         <item attribuut="Document-id">KVR32062</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4979" allpagenumbers="4979 4980 4981" vetnummer="2070815770" code="0708tkkvr2430" lopendefooter="Tweede Kamer, vergaderjaar 2007–2008, Aanhangsel" filenaam="KVR32062" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2430" onderwerp="" indiendatum="2008-03-27">
         <vrager partij="SP" oorsprong="parlement">Poppe</vrager>
         <vraagt-aan>de ministers voor Wonen, Wijken en Integratie en van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="20 mei 2008, zie ook Aanhangsel Handelingen nr. 2124, vergaderjaar 2007–2008">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder>de minister van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht dat woningcorporaties huizen en appartementen gaan bouwen met houtkachels in beboste omgevingen? <voetnoot nummer="1"/>Acht u met het oog op consequenties voor de luchtkwaliteit in de naaste omgeving een verantwoorde ontwikkeling? </vraag>
      <vraag nummer="2">Kunt u aangeven hoeveel kuub hout gemiddeld nodig is om per woning 40% te besparen op de energierekening? </vraag>
      <vraag nummer="3">Kunt u aangeven hoeveel kuub hout er jaarlijks naar schatting wordt verstookt in open haarden in Nederland? Kunt u tevens aangeven welk percentage daarvan afvalhout is uit tuinen en bossen en welk percentage sloophout? </vraag>
      <vraag nummer="4">Onderkent u de ecologische waarde van dood hout in de Nederlandse natuur? Zo ja, welke randvoorwaarde stelt u aan het weghalen van dood hout uit de Nederlandse bossen? Zo neen, waarom niet? </vraag>
      <vraag nummer="5">Welke eisen stelt u aan kwaliteit van brandbare materialen bij het stoken van houtkachels? Acht u het geen gevaar dat bij het stoken andere producten dan hout worden meegestookt? Wie is verantwoordelijk voor de controle hierop en hoe gaat u die handhaven? </vraag>
      <vraag nummer="6">Deelt u de mening dat houtkachels substantieel bijdragen aan ongecontroleerde uitstoot van fijnstof, dioxines en ander stoffen? Zo ja, op welke wijze gaat u de schadelijke uitstoot van houtkachels voorkomen? Zo neen, waarom niet? </vraag>
      <vraag nummer="7">Kunt u gegevens verstrekken van emissies door houtkachels naar soorten stoffen? Zo neen, bent u bereid dit te laten onderzoeken? Zo neen, waarom niet? </vraag>
      <vraag nummer="8">Acht u de maatregelen die het Duitse ministerie van Milieu voorstelt om schoorsteenvegers de uitstoot van de installaties te laten controleren en bij te hoge uitstoot van rotzooi verplicht voor houtkachels een filter te laten plaatsen, effectief om de schadelijke uitstoot in Nederland te beperken? Zo neen, hoe gaat u de uitstoot dan wel controleren en beperken? </vraag>
      <noten afkomstig="vraag">
         <noot nummer="1" datum="2008-03-22" bron="De Telegraaf">De Telegraaf, 22 maart 2008</noot>
      </noten>
   </vragen>
   <antwoorden aantal="8">
      <antwoord nummer="1">Ja. In het kader van het klimaatbeleid is de inzet van hout als «klimaat-neutrale» brandstof voor verwarming van huizen een potentieel zinvolle aanvulling om de gestelde doelen te bereiken. Ik deel met u de zorg dat inzet van biomassa, zoals bij kleinschalige houtstook, niet moet leiden tot een verslechtering van de luchtkwaliteit. Technisch gezien bestaan er mogelijkheden voor houtkachels – met name voor de grotere houtkachels – om de uitstoot van stoffen naar de lucht te beperken. Voor die grotere installaties gelden ingevolge het Besluit emissie-eisen stookinstallaties B reeds emissie-eisen. </antwoord>
      <antwoord nummer="2" voetnoot="2 3">Het in De Telegraaf aangehaalde voorbeeld betreft een appartementencomplex met een centrale (collectieve) houtkachel die in alle bij het complex behorende woningen zorgt voor warm water en verwarming. De centrale houtkachel is een zogenaamde pelletkachel waarin houtpellets als brandstof wordt gebruikt. De pelletkachel wordt door middel van een geautomatiseerd systeem gevoed met korrels geperst houtafval (pellets). Bij dit systeem kan de toevoer van brandstof en de afvang van schadelijke producten sterk gecontroleerd worden. Het lijkt zeer onwaarschijnlijk dat corporaties lokale (individuele) houtkachels (per woning) zullen gaan stimuleren, al was het alleen maar vanwege de beheer- en veiligheidsaspecten. Ik ben bij het beantwoorden van deze vraag daarom uitgegaan van de hiervoor genoemde collectieve installatie. Opgemerkt wordt dat dergelijke op hout gestookte installaties onderworpen zijn aan de emissie-eisen, bedoeld in het Besluit emissie-eisen stookinstallaties B. Die eisen hebben in elk geval betrekking op NO x en SO <voetnoot nummer="2"/>. In Nederland zijn in de woningbouwsector nog weinig van deze installaties te vinden. Wel zijn bij verschillende nieuwbouwprojecten plannen om deze te gaan gebruiken (Valkenswaard, Veenendaal, Sneek en Beemsterzwaag). In andere sectoren (bijvoorbeeld de agrarische sector) worden dergelijke installaties meer toegepast. In Duitsland en Oostenrijk worden collectieve installaties met pellets of eventueel houtsnippers als brandstof zeer veel in woningbouwcomplexen toegepast. In deze landen is dit een bewezen technologie. Om 40% te besparen op de gasrekening moet per gemiddeld huishouden ongeveer 2.100 kg houtpellets per jaar worden verstookt. Dit levert globaal een besparing op van € 460. Het gasverbruik vermindert met circa 1.250 m <voetnoot nummer="3"/>per jaar. </antwoord>
      <antwoord nummer="3">Volgens cijfers van het Centraal Bureau voor de Statistiek zijn er momenteel circa 750.000 kachels en open haarden in gebruik. De hoeveelheid vermeden fossiele energie van deze kachels en haarden bedraagt op dit moment zo’n 5.500 Tera Joules. Hieraan draagt de inzet in open haarden 3% bij, de inzet in inzethaarden 40% en de inzet van vrijstaande kachels 57% (CBS, 2006). Naar schatting wordt voor de combinatie «huishoudens en energiecentrales» 200.000 tot 400.000 kubieke meter hout uit bos, natuur en landschapselementen gebruikt (Alterra, 2007). Niet exact bekend is welk deel hiervan wordt verstookt in open haarden, in inzethaarden en in vrijstaande kachels. Van het hout dat particulieren in hun kachels stoken, is naar schatting 1/6 afkomstig uit bos en natuur in Nederland. De rest is afkomstig uit andere bronnen, zoals de eigen tuin, import en reststromen van de houtverwerkende industrie. </antwoord>
      <antwoord nummer="4">Ja. De aanwezigheid van staand en liggend dood hout van diverse afmetingen is van groot belang voor de biodiversiteit van de Nederlandse natuur. Het kabinetsbeleid is er op gericht het beheer van bos en natuur multifunctioneel in te richten. Dat houdt onder meer in dat naast de oogst van producten (zoals hout) ook voldoende dood hout aanwezig is. Uit monitoringsgegevens (Ministerie van LNV, 2006) blijkt dat de hoeveelheid dood hout (staande en liggende dode bomen) in het Nederlandse bos toeneemt. In 2007 was er ongeveer 2,8 miljoen kubieke meter dood hout in het Nederlandse bos aanwezig. Om verschillende redenen (waaronder ecologische) wordt gestreefd naar het oogsten van een groter deel van de jaarlijkse bijgroei uit het Nederlandse bos. Op dit moment wordt 55% van de jaarlijkse bijgroei geoogst. Dit percentage kan binnen de duurzaamheidskaders ruimschoots worden opgevoerd, zolang maar niet méér wordt geoogst dan er bijgroeit. Nederland is voor 90% van het houtgebruik afhankelijk van de import uit andere landen. Door hout uit eigen bos te gebruiken (voor hoogwaardige toepassingen en voor duurzame energie opwekking) kan de ecologische voetafdruk enigszins beperkt worden. Het oogsten van hout is in de meeste bos- en natuurgebieden toegestaan. De Boswet vormt het wettelijk kader. In de beheersvoorschriften van natuurbeheerssubsidies wordt onder meer aangegeven welke hoeveelheid dood hout in het bos dient achter te blijven. In internationaal verband wordt gewerkt aan een certificeringssysteem voor duurzame biomassa. </antwoord>
      <antwoord nummer="5">Bij de beantwoording van deze vragen dient onderscheid gemaakt te worden in de kleine houtkachels voor individuele huishoudens en de grotere houtkachels zoals bijvoorbeeld gebruikt voor verwarming van een appartementencomplex. Eisen aan de kwaliteit van het gebruikte hout zijn voor de stook van houtkachels op huishoudelijke schaal moeilijk af te dwingen. Controleren en handhaven van eventuele regels is praktisch onhaalbaar. Verantwoord stookgedrag wordt zoveel mogelijk bevorderd door voorlichting aan de consument (bijvoorbeeld via de website van milieucentraal). Voor de grotere houtkachels ofwel op vaste brandstof gestookte installaties gelden wel eisen ten aanzien van het soort hout dat mag worden verstookt. Deze zijn neergelegd in de zogeheten «witte lijst» (www.infomil.nl). Daarnaast gelden er voor deze installaties overeenkomstig het Besluit emissie-eisen stookinstallaties B emissie-eisen. </antwoord>
      <antwoord nummer="6" voetnoot="3 3">De bijdrage van de emissies van houtkachels (inzethaarden en vrijstaande kachels) aan de totale emissies in Nederland van belangrijke stoffen zoals NO x en fijn stof (PM 10 ) is bescheiden (0,2% respectievelijk 3,7% van de totale nationale emissie). In het fijn stof zijn diverse componenten aanwezig zoals polycyclische koolwaterstoffen (PAK’s), dioxines en een aantal metalen. Het aandeel van de emissie van deze stoffen via houtstook in huishoudens in de totale nationale emissie voor deze stoffen is 3 – 5%. Beschikbare emissieramingen in het kader van de nationale Emissieregistratie (ER) zijn samengevat in de beantwoording van vraag 7. Zoals aangegeven in het antwoord op vraag 2 zijn op dit moment de collectieve houtstook-installaties in Nederland nog nauwelijks aanwezig en dragen dus ook niet bij aan de huidige emissies ten gevolge van houtstook. In opdracht van VROM heeft TNO in 2002 een schatting gemaakt van de bijdrage van openhaarden en houtkachels aan de lokale concentraties van benzo(a)pyreen (BaP) als belangrijke indicatorstof voor de PAK’s en fijn stof (Den Boeft en Hulskotte, BaP-concentraties in woonwijken ten gevolge van openhaarden en houtkachels, TNO-rapport nr. R 2002/148, maart 2002). In een woonwijk werd zeer lokaal een maximale jaargemiddelde bijdrage berekend voor BaP van 0,2 ng/m <voetnoot nummer="3"/>en voor fijn stof (PM 10 ) ca. 0,4 µg/m <voetnoot nummer="3"/>. Deze concentratiebijdragen zijn beperkt. Een eventuele toename van deze bijdragen zou reden zijn de ontwikkelingen met extra aandacht te volgen, omdat het gaat om een fractie van fijn stof (roetdeeltjes uit verbrandingsprocessen) die voor de gezondheid als relatief meer schadelijk wordt beoordeeld. Zoveel mogelijk beperken van de uitstoot van houtkachels is dan ook gewenst. In het kader van het Beleidsgericht Onderzoekprogramma Fijn Stof (BOP) dat thans wordt uitgevoerd door een consortium van MNP, RIVM, TNO en ECN zal via metingen in de buitenlucht van een indicatorstof voor houtstook (levoglucosan) naar verwachting aanvullende informatie worden verkregen over het aandeel van houtstook in de huidige concentraties van fijn stof. </antwoord>
      <antwoord nummer="7" voetnoot="1 1 3 2 2 2">Houtstook in huishoudens gebeurt in open haarden, inzethaarden en vrijstaande kachels. Om verwarring te voorkomen worden hier de emissies van inzethaarden en vrijstaande kachels apart getoond naast die van het gebruik van sfeerverwarming zoals open haarden, omdat de vraagstelling zich richt op de structurele verwarming van woningen. Zoals aangegeven in het antwoord op vraag 6 zijn in het fijn stof diverse componenten aanwezig. De meest relevante componenten zoals BaP (als indicator voor de PAK’s) en dioxines zijn in onderstaand emissie-overzicht opgenomen (cijfers afkomstig uit de nationale Emissieregistratie). De uitstoot van dioxines is vrijwel verwaarloosbaar. Emissies in 2006 Stof Eenheid Inzethaarden Vrijstaande kachel Open haarden NO x ton/jaar 405 502 130 PM 10 ton/jaar 671 751 284 BaP kg/jaar 477 537 131 Dioxines gram/jaar <voetnoot nummer="1"/>
         <voetnoot nummer="1"/>
         <voetnoot nummer="3"/>Ontwikkeling in emissies in de periode 1990–2006 (inzethaarden en vrijstaande kachels tezamen) Stof Eenheid 1990 2 000 2006 NO x ton/jaar 1106 949 907 PM 10 ton/jaar 1690 1548 1422 BaP kg/jaar 1126 1031 1014 Dioxines gram/jaar <voetnoot nummer="2"/>
         <voetnoot nummer="2"/>
         <voetnoot nummer="2"/>De beschikbare informatie wijst niet op duidelijke trends in de emissies in de afgelopen jaren. Ook op basis van nationale enquêtes waarin vragen zijn gesteld aangaande het gebruik van houtkachels blijken trends tot op heden nog niet duidelijk aan te wijzen. </antwoord>
      <antwoord nummer="8">Voor stookinstallaties, waaronder op houtgestookte, gelden volgens het Besluit emissie-eisen stookinstallaties B reeds meetverplichtingen in de vorm van continue en afzonderlijke metingen. Verder gelden voor degenen die de metingen uitvoeren kwaliteitseisen. Bezien zal worden of de Duitse regeling betreffende het meten van emissies ook voor ons land bruikbaar is dan wel reeds past binnen de hiervoor bedoelde kwaliteitseisen waar degene die een meting uitvoert, aan moet voldoen. </antwoord>
      <noten afkomstig="antwoord"/>
   </antwoorden>
</kvr>
