<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Linden (CDA) over het beeld van Duitsland bij de Nederlandse schooljeugd. (Ingezonden 1 december 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6255
</item>
         <item attribuut="Inhoud">Vragen over de kennis van Nederlandse scholieren over de naoorlogse geschiedenis van Duitsland, over uitwisseling van leerlingen en docenten, en Duits-Nederlandse samenwerking op onderwijsgebied.</item>
         <item attribuut="Rubriek">Basisonderwijs (Eindtermen en schoolvakken) Internationale betrekkingen (Overig) Voortgezet onderwijs (Eindtermen en schoolvakken)</item>
         <item attribuut="Trefwoorden">Duitsland Internationale samenwerking op onderwijsgebied Leermiddelen</item>
         <item attribuut="Vindplaats">Kamervragen met antwoord 1997-1998, nr. 503, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="CDA">Van der Linden</persoon>
         </item>
         <item attribuut="Datum_reaktie">1997-12-29</item>
         <item attribuut="Datum_indiening">1997-12-01</item>
         <item attribuut="Document-id">KVR6255</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1027" allpagenumbers="1027 1028" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6255" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="503" onderwerp="" indiendatum="1997-12-1">
         <vrager partij="CDA" oorsprong="parlement">Van der Linden</vrager>
         <vraagt-aan/>
      </vraagdata>
      <antwoorddata antwoorddatum="1997-12-29">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder>de minister van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Acht u het, in aansluiting op de antwoorden op de vragen 2 en 4 d.d. 13 oktober jl. <voetnoot nummer="1"/>gewenst dat wegens de gestelde kerndoelen en tijdgebrek minder aandacht in het onderwijs besteed wordt aan de geschiedenis van Duitsland na 1945? </vraag>
      <vraag nummer="2">Acht u het, mede tegen de achtergrond van de nieuwe Clingendael-studie, waaruit blijkt dat het beeld van Duitsland dat de Nederlandse schooljeugd heeft dramatisch slecht blijft, niet noodzakelijk dat vooral aandacht besteed wordt aan de recente geschiedenis en de rol die Duitsland in Europa vervult? </vraag>
      <vraag nummer="3">Tot welke praktische voorstellen leidt de in vraag 2 genoemde studie? Hoe staat u tegenover het advies dat in deze studie wordt gedaan? </vraag>
      <vraag nummer="4">Heeft de minister van Buitenlandse Zaken ten behoeve van circa duizend scholen in Duitsland een informatiepakket bestaande uit een boek, een landkaart en een videocassette beschikbaar gesteld om de kennis bij Duitse scholieren over Nederland, zijn geschiedenis en cultuur te vergroten? Zou er niet meer aanleiding bestaan om juist zo’n pakket ten behoeve van Nederlandse scholen over Duitsland beschikbaar te stellen? Overweegt de regering zo’n benadering? </vraag>
      <vraag nummer="5">Kunt u in vervolg op antwoord op vraag 5 mededelen hoeveel journalisten respectievelijk uit Nederland c.q. Duitsland tot heden deel hebben genomen aan het wederzijdse uitwisselingsprogramma? Kunt u diezelfde informatie geven met betrekking tot hetzelfde uitwisselingsprogramma van leerlingen en docenten? Hebt u overwogen een jongerenuitwisselingsprogramma, zoals dat tussen Frankrijk en Duitsland bestaat te bevorderen? </vraag>
      <noten afkomstig="vraag">
         <noot nummer="1"/>
         <noot nummer="1">Zie Aanhangsel Handelingen nr. 249, vergaderjaar 1997–1998</noot>
      </noten>
   </vragen>
   <antwoorden aantal="5">
      <antwoord nummer="1">Zulks wordt niet wenselijk geacht en gebeurt ook niet. </antwoord>
      <antwoord nummer="2">Wij achten het wel noodzakelijk. In het geschiedenisprogramma wordt overigens al veel aandacht besteed aan de recente geschiedenis van het huidige Duitsland. Binnen de onlangs vastgestelde kerndoelen voor de basisvorming (Stb. 484) is voor het vak geschiedenis gekozen voor een thematische aanpak van de leerstof, die neerkomt op een indeling van die kerndoelen in domeinen. Eén van de domeinen betreft het thema internationale ontwikkeling. Daarin wordt de internationale situatie voorafgaand aan en volgend op de Tweede Wereldoorlog in extenso aan de orde gesteld, waarbij eveneens wordt ingegaan op aspecten van beeldvorming van toen en nu bij Nederlandse leerlingen ten aanzien van Duitsland. Op deze wijze komt in ruime mate de gesignaleerde problematiek aan de orde. </antwoord>
      <antwoord nummer="3">In het kader van het buurlandenbeleid worden regelmatig conferenties, seminars en workshops gehouden om meer begrip tussen beide bevolkingen te kweken. Met name de zgn. Nederlands-Duitse Conferentie, die jaarlijks plaatsvindt, schenkt speciale aandacht aan jongeren door henzelf daarbij intensief te betrekken. Voorts wordt in de OCW-nota «Onbegrensd Talent» het accent vooral gelegd op de samenwerking en uitwisseling met de buurlanden. Duitsland heeft daarin een belangrijke plaats. De beleidsvoornemens worden geconcretiseerd in het Actieplan «Onbegrensd Talent», dat binnenkort aan de Kamer zal worden toegezonden. Het bredere effect van de maatregelen zal pas op lange termijn blijken. </antwoord>
      <antwoord nummer="4">Deze vraag bestaat uit twee delen: 4.1 Ja. 4.2 Het is in de eerste plaats een taak van de Duitse Bondsregering om voorlichting over Duitsland te bedrijven. Dit neemt echter niet weg dat de Nederlandse regering zich zal blijven inzetten om in het kader van het geschiedenisonderwijs een zo genuanceerd mogelijk Duitsland-beeld uit te dragen (zie ook antwoord op vraag 2). </antwoord>
      <antwoord nummer="5">Deze vraag valt in drie vragen uiteen: 5.1 Sinds het begin van de Nederlands-Duitse journalistenuitwisseling hebben 48 journalisten hieraan deelgenomen (24 Duitse en 24 Nederlandse). 5.2 Gedurende het afgelopen jaar hebben in het kader van de Nederlandse internationaliseringsprogramma’s, die uitgevoerd worden door het Europees Platform voor het Nederlandse onderwijs in totaal 7981 Nederlandse leerlingen deelgenomen aan uitwisselingen met Duitsland. Deze uitwisselingen vinden plaats op basis van reciprociteit wat betekent dat ongeveer een gelijk aantal Duitse leerlingen Nederland heeft bezocht. Voorts bezochten 1383 Nederlandse docenten in 1996 Duitsland voor studiebezoeken, voor na- of bijscholing of op basis van uitwisselingsprogramma’s. Voor 1997 worden naar verwachting dezelfde aantallen gehaald. In de grensregio’s wordt de uitwisseling van leerlingen ondersteund door het leren van elkaars taal. Duits in Nederland en Nederlands in Duitsland. Gemiddeld 12% van de Nederlandse deelnemers aan het zgn. Erasmusprogramma koos Duitsland als land van bestemming (in 1994/95 bedroeg dit 480 van de 4600 Erasmusdeelnemers). Op 20 mei 1997 werd met de deelstaten Noordrijn-Westfalen, Nedersaksen en Bremen afgesproken ruim aandacht te besteden aan het leren van elkaars taal en cultuur, wat ook in de doelstelling van het Stimuleringsprogramma Grensoverschrijdende Samenwerking als voorwaarde is opgenomen. In artikel 4b van dit programma wordt «gemeenschappelijke ontwikkeling van geïntegreerde taalcursussen» als een van de te ondersteunen activiteiten genoemd. In de toelichting op artikel 9 daarvan wordt nogmaals het belang van aandacht voor elkaar talen en culturen m.b.t. alle activiteiten benadrukt. 5.3 Neen. Gekozen werd voor een lichte vorm van coördinatie. Ten minste eenmaal per jaar komt een gemengde Duits-Nederlands ambtelijke werkgroep bijeen om de uitwisselings- en samenwerkingsprogramma’s van Nederlandse en Duitse scholen te monitoren. De uitvoering is in handen van het Europees Platform voor het Nederlands onderwijs. Het resultaat is bemoedigend: vonden er voor 1992 slechts sporadisch uitwisselingen met Duitsland plaats, sinds de start in 1992 van de internationaliseringsprogramma’s voor het Nederlandse onderwijs hebben de uitwisselingen met de Europese landen een grote vlucht genomen, waarbij uitwisselingen met Duitsland (samen met het Verenigd Koninkrijk) het hoogst scoren. </antwoord>
      <noten afkomstig="antwoord"/>
   </antwoorden>
</kvr>
