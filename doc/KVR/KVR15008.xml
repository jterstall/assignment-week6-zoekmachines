<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de ministers van Volksgezondheid, Welzijn en Sport en van Justitie over oprichting van consultatiebureaus voor de dood. (Ingezonden 21 december 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15008
</item>
         <item attribuut="Inhoud">Vragen over uitspraken van een huisarts in het TV-programma Buitenhof van 15 december 2001 over de oprichting van 'consultatiebureaus voor de dood', en tevens over het seponeren een drietal zaken van euthanasie/hulp bij zelfdoding van gehandicapten, waarbij dezelfde huisarts betrokken zou zijn.</item>
         <item attribuut="Rubriek">Gezondheidszorg (Euthanasie) Strafrecht en strafprocesrecht (Vervolging)</item>
         <item attribuut="Trefwoorden">Euthanasie Strafvervolging</item>
         <item attribuut="Vindplaats">Kamervragen met antwoord 2001-2002, nr. 580, Tweede Kamer</item>
         <item attribuut="Vraagnr_bij_indiening">2010203900</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2002-01-30</item>
         <item attribuut="Datum_indiening">2001-12-21</item>
         <item attribuut="Document-id">KVR15008</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1217" allpagenumbers="1217 1218" vetnummer="2010203900" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15008" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="580" onderwerp="" indiendatum="2001-12-21">
         <vrager partij="SP" oorsprong="parlement">Kant</vrager>
         <vraagt-aan>de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="2002-01-30">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Wat is uw mening over het idee dat huisarts Wibaut in Buitenhof lanceerde, namelijk oprichting van consultatiebureaus voor de dood? <voetnoot nummer="1"/>
      </vraag>
      <vraag nummer="2">Hoe is het mogelijk dat de zaken van een drietal niet-zieke maar wel gehandicapte patiënten bij wie deze huisarts euthanasie toepaste of hulp bij zelfdoding verleende, zijn geseponeerd? </vraag>
      <vraag nummer="3">Hoeveel zaken worden jaarlijks geseponeerd, en om welke redenen? </vraag>
      <noten afkomstig="vraag">
         <noot nummer="1" datum="2001-12-16" bron="Buitenhof">Buitenhof, 16 december 2001</noot>
      </noten>
   </vragen>
   <antwoorden aantal="3">
      <antwoord nummer="1">Wanneer mensen om welke reden dan ook veel moeite hebben met hun leven en het gevoel hebben niet meer verder te kunnen leven, dan zullen zij professionele hulp nodig hebben. Deze hulp zal er primair op gericht moeten zijn om de mensen, voor zover dat mogelijk is, weer in het reine te brengen met het leven en de mensen het leven weer te laten accepteren. De hulp zal niet gericht moeten zijn op de wijze waarop zij uit het leven kunnen stappen. De indruk die uit het interview naar voren kwam was dat, hoewel er op de concrete uitwerking niet werd ingegaan, de zgn. consultatiebureaus vooral gericht zijn op het bijstaan in de beslissing en de uitvoering om tot beëindiging van het leven te komen. Dat is beslist niet het juiste uitgangspunt voor de hulpverlening. Ook de benaming consultatiebureaus voor de dood, veronderstelt een benadering die niet gericht is op het helpen van mensen om vorm te geven aan hun leven. Wij vinden dit een volstrekt onjuiste aanpak van levensproblematiek. </antwoord>
      <antwoord nummer="2" voetnoot="1 2">De betreffende huisarts heeft twee van de drie gevallen al eerder onder de aandacht gebracht in een vorig jaar, in het medisch vakblad «Medisch Contact», verschenen artikel. <voetnoot nummer="1"/>Dit was voor het openbaar ministerie aanleiding om in een artikel in hetzelfde vakblad hierop te reageren. <voetnoot nummer="2"/>Het eerste door de arts aangehaalde geval is een hulp bij zelfdoding uitgevoerd in september 1998. Het betrof een 79-jarige patiënt die als gevolg van een beroerte halfzijdig verlamd en half blind was, leed aan motorische afasie, rolstoelgebonden en geheel verzorgingsafhankelijk was. Het College van procureurs-generaal heeft de zaak in de loop van 1999 drie keer besproken. Het College heeft overwogen een gerechtelijk vooronderzoek in te stellen, onder meer omdat op basis van de gegevens in het dossier geen objectief uitzichtloos lijden kon worden vastgesteld. Alvorens hiertoe over te gaan, is eerst de inspecteur voor de gezondheidszorg om advies gevraagd. Nadat dit advies was ingewonnen, heeft het college zich opnieuw over de zaak gebogen. Het college concludeerde evenwel dat nog altijd onduidelijk was of er sprake was van objectief uitzichtloos en ondraaglijk lijden. Hierop is de inspecteur voor de tweede keer gevraagd expliciet aan te geven of er naar zijn oordeel sprake was van zowel een uitzichtloze als een ondraaglijke situatie. Naar aanleiding van dit verzoek liet de inspecteur weten dat dit naar zijn mening het geval was. Het college heeft hierop besloten de zaak te seponeren. Het tweede geval speelde zich af onder het nieuwe regime, waarin de regionale toetsingscommissie de zaak heeft bekeken en een oordeel heeft gegeven. Het oordeel van de toetsingscommissie is vervolgens naar het openbaar ministerie gezonden. Het betrof een 91-jarige mevrouw die leed aan artrose en osteoporose en zeer slecht ter been was. Zij was slecht ziend en incontinent voor faeces. Ook had zij last van duizeligheid en decompensatio cordis ten gevolge van aortaklepstenose en insufficiëntie. De commissie oordeelde dat in deze zaak sprake was van «uitzichtloos en ondraaglijk lijden van patiënt naar heersend medisch inzicht» en vond het handelen van de betrokken arts zorgvuldig. Het College van procureurs-generaal vond in het rapport onvoldoende redenen om een ander standpunt in te nemen. Het College van procureurs-generaal is buiten deze twee gevallen bekend met één andere melding van hulp bij zelfdoding door de betreffende arts. Het betrof een 83-jarige man die ruim twintig jaar leed aan een bronchuscarcinoom waarvoor hij pneumectomie onderging. In de loop der jaren is zijn longfunctie verder afgenomen. De man had in zijn jeugd een radicale ooroperatie ondergaan. De laatste decennia was het gehoor van de man verder achteruitgegaan evenals het gezichtsvermogen, als gevolg van een glaucoom. Sinds mei 2000 leed de man aan afasie en dyslexie als gevolg van een beroerte. De toetsingscommissie oordeelde ook in deze zaak dat er sprake was van «uitzichtloos en ondraaglijk lijden van de patiënt naar heersend medisch inzicht». Het College van procureurs-generaal vond in het rapport onvoldoende redenen om een ander standpunt in te nemen. Naar het oordeel van het openbaar ministerie is in alle drie de gevallen voldaan aan het criterium uitzichtloos en ondraaglijk lijden. Er is dus geen sprake geweest van het seponeren van zaken van niet-zieke patiënten. Wij kunnen ons met dit oordeel verenigen. </antwoord>
      <antwoord nummer="3">Het openbaar ministerie heeft in de jaren 1999, 2000 en 2001 respectievelijk 2311, 1932 en 2172 gevallen van euthanasie en hulp bij zelfdoding geseponeerd. Het openbaar ministerie seponeert indien het van oordeel is dat aan de zorgvuldigheidscriteria is voldaan dan wel, in geval aan één of meer criteria niet (geheel) is voldaan, een strafrechtelijke vervolging niet opportuun wordt geacht. Dit laatste kan zich bijvoorbeeld voordoen indien de toetsingscommissie een gebrek van ondergeschikt belang zelf met de arts heeft besproken, of wanneer het meer voor de hand ligt dat de Inspectie voor de Volksgezondheid de zaak ter hand neemt. </antwoord>
      <noten afkomstig="antwoord">
         <noot nummer="1">F. P. Wibaut, De willekeur van het openbaar ministerie, Medisch Contact 27 april 2001, pp. 657–659</noot>
         <noot nummer="2">J. L. de Wijkerslooth, voorzitter van het College van procureurs-generaal, Medisch Contact 1 juni 2001, p. 867</noot>
      </noten>
   </antwoorden>
</kvr>
