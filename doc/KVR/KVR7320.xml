<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hofstra (VVD) over huurbescherming. (Ingezonden 29 mei 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7320
</item>
         <item attribuut="Inhoud">Vragen over berichten over de uitspraak van een rechter waarbij een huiseigenaar zijn eigen woning zou zijn uitgezet.</item>
         <item attribuut="Rubriek">Volkshuisvesting (Huurrecht)</item>
         <item attribuut="Trefwoorden">Huurrecht</item>
         <item attribuut="Vindplaats">Kamervragen met antwoord 1997-1998, nr. 1399, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="VVD">Hofstra</persoon>
         </item>
         <item attribuut="Datum_reaktie">1998-06-23</item>
         <item attribuut="Datum_indiening">1998-05-29</item>
         <item attribuut="Document-id">KVR7320</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2865" allpagenumbers="2865 2866" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7320" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1399" onderwerp="" indiendatum="1998-05-29">
         <vrager partij="VVD" oorsprong="parlement">Hofstra</vrager>
         <vraagt-aan/>
      </vraagdata>
      <antwoorddata antwoorddatum="1998-06-23">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Tommel</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van berichten over de uitspraak van een rechter waarbij een huiseigenaar zijn eigen woning wordt uitgezet? <voetnoot nummer="1"/>
      </vraag>
      <vraag nummer="2" voetnoot="2">Herinnert u zich dat de VVD-fractie in de vorige kamerperiode geregeld de aandacht heeft gevraagd voor deze te ver doorgeschoten vorm van «huurbescherming»? <voetnoot nummer="2"/>Daarbij stelde de regering dat excessen niet meer aan de orde zouden zijn wegens recente wijzigingen in de regelgeving. Welke wijzigingen zijn in dit verband te noemen? </vraag>
      <vraag nummer="3">Hoe beoordeelt u dit geval en deze uitspraak, mede gelet op het onder 2 gestelde? </vraag>
      <vraag nummer="4">Bent u van mening dat in dit geval het eigendomsrecht in ernstige mate wordt aangetast? Zo neen, waarom niet? </vraag>
      <vraag nummer="5">Welke wetswijziging is nodig om te voorkomen dat deze situatie zich kan blijven voordoen? </vraag>
      <vraag nummer="6">Bent u bereid de onder 5 bedoelde wetswijziging zo spoedig mogelijk bij de Kamer in te dienen? Zo neen, waarom niet, en wanneer mag een wetswijziging dan wel tegemoet worden gezien? </vraag>
      <noten afkomstig="vraag">
         <noot nummer="1" datum="1998-05-22" bron="Zie onder andere de Telegraaf">Zie onder andere de Telegraaf, 22 mei 1998</noot>
         <noot nummer="2" documenttype="Kamerstuk" kamerstuk-id="24 508 nrs. 8 en 55">Kamerstuk 24 508 nrs. 8 en 55</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Ondergetekende herinnert zich dat het betreffende lid gewezen heeft op het, overigens naar diens oordeel gering aantal, excessen waarbij tijdelijk in het buitenland verblijvende eigenaren van woonruimte na terugkomst zijn geconfronteerd met een door de huurcommissie verlaagde huurprijs en dat zij zelfs in sommige gevallen niet meer hun eigen huis in konden om dit te bewonen. Tijdens dat overleg heeft de regering zich evenwel niet uitgelaten over de vermeende excessieve mate van huurbescherming van de huurder. Wel heeft de regering met betrekking tot de door bedoeld lid als exces aangemerkte problematiek inzake de huurprijs en huurbescherming bij tijdelijke verhuur van woonruimte onderzocht of de huurwetgeving voor woonruimte onder meer op dat onderdeel onvolkomenheden vertoont. In het kader van de Integrale Herziening van de Huurwetgeving is zij tot de conclusie gekomen dat betreffende artikelen geen aanpassing behoeven. De eigenaar van woonruimte die deze woonruimte tijdelijk wil verhuren om na ommekomst van de overeengekomen termijn de woonruimte (weer) zelf te gaan gebruiken, danwel deze weer te gaan verhuren aan de voorgaande huurder die tijdelijk naar elders vertrokken is, heeft daartoe de mogelijkheid. De voorwaarde is evenwel dat hetgeen de verhuurder beoogt duidelijk in de huurovereenkomst wordt opgenomen. Eerst dan is een geldige op de wet steunende opzeggingsgrond ontstaan. De huurovereenkomst eindigt niet door het enkele verstrijken van de overeengekomen (tijdelijke) huurtermijn. De verhuurder dient tijd bij exploit of aangetekende brief onder vermelding van de opzeggingsgrond de huurovereenkomst op te leggen. Op huurovereenkomsten die naar hun aard van korte duur zijn (bijvoorbeeld het huren van een vakantiewoning) is de huurprijsregeling van de Huurprijzenwet woonruimte (Gpw) niet van toepassing. Een tijdelijke huurovereenkomst voor woonruimte die dient in het voorzien van reguliere huisvesting van een huishouden, is niet naar zijn aard een huurovereenkomst van korte duur. Om die reden gelden voor dergelijke contracten onverkort de huurprijsbepalingen van de Hpw. Eveneens heeft de regering bezien of deze regels voor tijdelijke huurovereenkomsten zouden moeten worden versoepeld. De conclusie is geweest dat uit een oogpunt van huurprijsbescherming het (volstrekt) ongewenst is daartoe over te gaan. </antwoord>
      <antwoord nummer="3, 4, 5 en 6">Ervan uitgaande dat in het onderwerpelijke geval alleen sprake is van huur en verhuur van woonruimte (het artikel maakt immers ook melding van huur en verhuur van atelierruimte waarop de Huurwet (bedrijfsruimte) van toepassing is) kan het volgende met betrekking tot de huurbescherming van de huurder worden opgemerkt. Blijkens het artikel in de Telegraaf van 22 mei 1998 heeft de vijf leden tellende huurvereniging Kunstenaars Van Kinsbergenstraat het onderwerpelijke pand in zijn geheel gehuurd. Hieruit volgt dat elk der leden slechts een gebruiksrecht van een deel heeft. Een vergelijkbare juridische constructie doet zich voor bij een vereniging van eigenaren met appartementsrechten. De heer Van Dijck was lid van deze huurvereniging. Blijkens bedoeld krantenartikel, heeft het betreffende lid na aankoop van het pand zijn huur opgezegd. Bedoeld zal wellicht zijn dat hij zijn lidmaatschap van de huurvereniging heeft opgezegd omdat de leden geen persoonlijke rechtsbetrekking met de verhuurder van het pand hebben. Er derhalve voorts van uitgaande dat meerbedoeld lid zijn lidmaatschap van de huurvereniging heeft opgezegd is het gevolg dat automatisch ook het gebruiksrecht is komen te vervallen. Op huurbescherming kan hij zich niet beroepen omdat niet hij deze bescherming gedurende zijn lidmaatschap van de huurvereniging heeft gehad maar de huurvereniging als zodanig. Ook in het geval dat de huurder wel huurbescherming zou hebben gehad zou hij zich niet daarop hebben kunnen beroepen indien hij zelf de huurovereenkomst (zie ook het krantenartikel) heeft opgezegd. Betrokkene had het probleem kunnen voorkomen indien hij, net als in het geval er een huurovereenkomst zou zijn geweest, niets zou hebben opgezegd. In die zin kan ook in het onderwerpelijke geval in het geheel geen sprake zijn van een huurbeschermingsexces. De eigenaar van verhuurde woonruimte heeft een aantal rechten en plichten. Op grond van het Burgerlijk Wetboek is hij onder meer gehouden om de huurder(s) het rustige woongenot van het gehuurde te doen hebben zolang de huurovereenkomst duurt. De huurder is bevoegd de verhuurder, evenals dat ten opzichte van derden geldt, toegang tot het gehuurde te weigeren indien niet anders terzake tussen huurder en verhuurder is overeengekomen. Dit betekent dat de positie van het zijn van eigenaar van de verhuurde woonruimte niet inhoudt dat hij als gebruiker geheel of ten dele over die verhuurde woonruimte kan beschikken. In het onderwerpelijke geval is het eigendomsrecht derhalve niet aangetast omdat de koper in de rechten (en plichten) van de vorige eigenaar is getreden. De vorige eigenaar had geen enkele gebruiksrecht van (een deel van) het pand. Op grond van het vorenstaande is ondergetekende van oordeel dat wetswijziging om die reden dan ook niet aan de orde is. </antwoord>
      <noten afkomstig="antwoord"/>
   </antwoorden>
</kvr>
