<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden O. P. G. Vos en F. Örgü (beiden VVD) aan de minister van Justitie en de staatssecretaris van Volksgezondheid, Welzijn en Sport over een pleeggezin met 13 pleegkinderen. (Ingezonden 15 december 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13007
</item>
         <item attribuut="Inhoud">Nova heeft op 28 november 2000 een uitzending gehad over een pleeggezin met 13 pleegkinderen. Is dit aantal kinderen in overeenstemming met de normen, volgens het Besluit Kwaliteitsregeling Jeugdhulpverlening? Zo niet, welke stappen kunnen ondernomen worden om deze problematiek op te lossen.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Welzijn (Jeugdigen)</item>
         <item attribuut="Trefwoorden">Pleegkinderen</item>
         <item attribuut="Vindplaats">Kamervragen met antwoord 2000-2001, nr. 596, Tweede Kamer</item>
         <item attribuut="Vraagnr_bij_indiening">2000103720</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">O. P. G. Vos</persoon>
            <persoon partij="VVD">F. Örgü</persoon>
         </item>
         <item attribuut="Datum_reaktie">2001-01-25</item>
         <item attribuut="Datum_indiening">2000-12-15</item>
         <item attribuut="Document-id">KVR13007</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1231" allpagenumbers="1231 1232" vetnummer="2000103720" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13007" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="596" onderwerp="" indiendatum="2000-12-15">
         <vrager partij="VVD" oorsprong="parlement">O. P. G. Vos</vrager>
         <vrager partij="VVD" oorsprong="parlement">F. Örgü</vrager>
         <vraagt-aan>de minister van Justitie en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-01-25">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Hebt u kennis genomen van de uitzendingen van het televisieprogramma Nova op 28 en 29 november jl., betreffende een Gronings pleeggezin bestaande uit twee pleegouders en 13 pleegkinderen? </vraag>
      <vraag nummer="2">Deelt u de conclusie dat het aantal pleegkinderen dat aan de betrokken pleegouders is toevertrouwd niet in overeenstemming is met de normen, die zijn neergelegd in art. 19 lid 2 van het Besluit Kwaliteitsregeling Jeugdhulpverlening? </vraag>
      <vraag nummer="3">Op welke wijze en gedurende welke periode is de feitelijke situatie in het pleeggezin gegroeid? </vraag>
      <vraag nummer="4">Hoeveel pleeggezinnen bevinden zich in Nederland in een vergelijkbare situatie? Wat is daarover uw oordeel? </vraag>
      <vraag nummer="5">Door wie en op grond van welke criteria wordt er toezicht gehouden op de pedagogische en financiële situatie in de pleeggezinnen? Welke rol vervult daarbij de voogdij-instelling onder wier toezicht een kind is geplaatst? </vraag>
      <vraag nummer="6">Bent u bereid in overleg te treden met en toezicht te houden op de pleegzorgvoorziening te Groningen, waarvan de directeur in de uitzending van 29 november jl. een begin van een oplossing voor de problematiek in het betrokken pleeggezin heeft voorgesteld? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. Het betreft echter 9 pleegkinderen en 4 volwassen kinderen. </antwoord>
      <antwoord nummer="2">Op grond van artikel 19, tweede lid van het Besluit kwaliteitsregels jeugdhulpverlening, worden niet meer dan drie pleegkinderen opgenomen, tenzij plaatsing in een pleeggezin, waar al drie of meer kinderen zijn geplaatst, verantwoord is. Het is aan de voorziening voor pleegzorg om dit te beoordelen. Gelet op de onduidelijkheden die in «het veld» rijzen ten aanzien van de praktische uitvoerbaarheid van het «3, tenzij» criterium hebben wij in het Algemeen Overleg Jeugdzorg van 6 december 2000 toegezegd in nauw overleg met de Inspectie jeugdhulpverlening en jeugdbescherming en alle betrokken partijen te komen tot een nadere instructie terzake. Thans wordt vanuit beide departementen hieraan de hand gelegd. </antwoord>
      <antwoord nummer="3">Wij hebben naar aanleiding van de Groningse situatie de Inspectie Jeugdhulpverlening en Jeugdbescherming om een onderzoek terzake verzocht. Uit het verslag van de Inspectie kan het volgende worden opgemaakt. Gebleken is dat dit grote pleeggezin al bestaat van lang voor de inwerkingtreding van de Wet op de jeugdhulpverlening (1989). Het desbetreffende pleegouderdossier bevat gegevens over de aanmelding als pleeggezin, gezinsonderzoeken (27 mei 1987 en 23 april 1993), verklaring van geen bezwaar (14 mei 1987). Vanaf de start is er sprake geweest van meerdere pleegkinderen. In het gezinsonderzoek van april 1993 zijn de ervaringen/belevingen van het pleeggezin en de plaatsende instanties weergegeven. De conclusie van het gezinsonderzoek luidt: «Zeer ervaren en zeer zelfstandig draaiend pleeggezin met legio mogelijkheden. Elke bijplaatsing zorgvuldig bekijken binnen context gezin en de op dat moment aanwezige (figuurlijke) ruimte». Op dit moment zijn er in het desbetreffende pleeggezin 9 pleegkinderen. In twee gevallen gaat het om plaatsingen van de William Schrikker Stichting (als plaatsende instantie en als voorziening voor pleegzorg). In vier gevallen gaat het om langdurige plaatsingen door de voorziening voor pleegzorg Groningen van voogdij- en OTS-kinderen. Plaatsende instanties zijn Jeugdbescherming van Jeugdzorg Groningen (3) en Ambulante Jeugdbescherming en Jeugdhulpverlening Leger des Heils (1). Bij een aantal plaatsingen is sprake van Therapeutische Gezinsverplegingsplaatsingen uit het verleden. In 3 gevallen, de meest recente plaatsingen door de Voorziening voor pleegzorg Groningen, gaat het om een crisisplaatsing van 3 kinderen uit één gezin door de Raad voor de Kinderbescherming in Arnhem (in februari 2000). Vanaf 1 april 2000 is hier sprake van kortdurende pleegzorg. Plaatsende instantie is De Opbouw. De begeleiding van het pleeggezin gebeurt door twee pleegzorgwerkers die beiden een aantal kinderen onder hun hoede hebben. </antwoord>
      <antwoord nummer="4">Het exacte aantal grote pleeggezinnen is niet bekend. In het bestand van de voorziening voor pleegzorg van Jeugdzorg Groningen zijn ongeveer 20 gezinnen opgenomen waarin meer dan drie kinderen geplaatst kunnen worden en die door meerdere voorzieningen voor pleegzorg benut (kunnen) worden. Bij iedere plaatsing en bijplaatsing in het pleeggezin vormt het belang van het kind om kwalitatief verantwoorde pleegzorg te krijgen steeds weer het vertrekpunt. Zoals eerder aangegeven in het antwoord op vraag 2 is dit ter beoordeling aan de plaatselijke voorziening. </antwoord>
      <antwoord nummer="5">Er wordt geen toezicht gehouden op de financiële situatie in de pleeggezinnen. De pedagogische situatie in de pleeggezinnen komt in het kader van de screening door de voorziening voor pleegzorg aan de orde. Het plaatsingsbeleid is eigen beleid van de voorzieningen. In de Groningse nota «Matching» staat hoe de aanmelding, matching en plaatsing geschieden bij crisis-, perspectief zoekende, perspectief biedende en weekendpleegzorg. Daarbij wordt onder andere aandacht besteed aan de uitgangspunten bij matching, de voor matching noodzakelijke informatie over gezinnen en de te plaatsen kinderen, de stappen die gezet worden, de rol van de plaatsende instantie, wachtlijsten, bestandsbeheer, redenen voor heronderzoek pleeggezin, procedure netwerkpleegzorg en over bijplaatsing in gezinnen die aangeven de mogelijkheid te hebben nog een kind in hun gezin op te nemen. De rol van de plaatsende instanties (instellingen voor voogdij en gezinsvoogdij) in dit verband is het bewaken dat de doelstelling van pleegzorg wordt gerealiseerd. Het belang van het kind is hierbij leidend. </antwoord>
      <antwoord nummer="6">Wij zullen niet in overleg treden met de desbetreffende pleegzorgvoorziening omdat dit tot de verantwoordelijkheid hoort van de provincie. Voor wat betreft het houden van toezicht op de pleegzorgvoorziening, merken wij op dat dit op grond van de huidige wet- en regelgeving reeds gebeurt door de Inspectie jeugdhulpverlening en jeugdbescherming. </antwoord>
      <noten afkomstig="antwoord"/>
   </antwoorden>
</kvr>
