<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bussemaker (PvdA) aan de staatssecretaris van Sociale Zaken en Werkgelegenheid over de achterblijvende daling van de werkloosheid onder allochtonen. (Ingezonden 1 februari 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27375
</item>
         <item attribuut="Inhoud">Vragen naar aanleiding van o.a. een persbericht van het CBS, 30 januari 2007. Daarin staat dat niet-westerse allochtonen drieënhalf maal zo vaak werkloos zijn als autochtonen en westerse allochtonen. Wat is hiervan de reden en hoe beoordeelt de minister in dit licht het werkloosheidsbeleid van de afgelopen jaren?</item>
         <item attribuut="Rubriek">Arbeid (Werkloosheidsbestrijding) Welzijn (Minderheden)</item>
         <item attribuut="Trefwoorden">Minderheden Werkloosheid</item>
         <item attribuut="Vindplaats">Kamervragen met antwoord 2006-2007, nr. 864, Tweede Kamer</item>
         <item attribuut="Vraagnr_bij_indiening">2060706970</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
         </item>
         <item attribuut="Datum_reaktie">2007-02-21</item>
         <item attribuut="Datum_indiening">2007-02-01</item>
         <item attribuut="Document-id">KVR27375</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1853" allpagenumbers="1853 1854 1855" vetnummer="2060706970" code="0607tkkvr864" lopendefooter="Tweede Kamer, vergaderjaar 2006–2007, Aanhangsel" filenaam="KVR27375" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="864" onderwerp="" indiendatum="2007-02-1">
         <vrager partij="PvdA" oorsprong="parlement">Bussemaker</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2007-02-21">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de laatste cijfers van het Centraal Bureau van de Statistiek dat niet-westerse allochtonen drieënhalf maal zo vaak werkloos zijn als autochtonen en niet-westerse allochtonen minder profiteren van de daling van de werkloosheid? <voetnoot nummer="1"/>Wat is uw reactie hierop? </vraag>
      <vraag nummer="2">Deelt u de mening dat de doelstelling van het kabinet om de werkloosheid onder niet-westerse allochtonen niet meer dan twee keer hoger te laten zijn dan onder autochtonen niet is gehaald? </vraag>
      <vraag nummer="3">Deelt u de constatering van het CBS dat de achterstand van allochtonen op de arbeidsmarkt onder meer te wijten is aan het verschil in opleidingsniveau? Zo ja, welke maatregelen heeft u genomen of gaat u nemen om dit op te lossen? Zo neen, waarom niet? </vraag>
      <vraag nummer="4">Deelt u voorts de constatering van het CBS dat ook vooroordelen van werkgevers nog steeds een rol spelen bij de achterstand van allochtonen op de arbeidsmarkt? Zo ja, wat vindt u in dit licht van de recente uitspraken van de minister van Economische Zaken dat discriminatie nauwelijks een rol speelt bij sollicitaties? Welke maatregelen gaat u nemen om discriminatie tegen te gaan? Zo nee, waarom niet? </vraag>
      <vraag nummer="5">Zijn er volgens u nog andere redenen waarom de werkloosheid onder niet-westerse allochtonen minder daalt dan die onder autochtonen? Zo ja, welke zijn dat? </vraag>
      <vraag nummer="6">Hoe beoordeelt u in dit licht het beleid op dit gebied van de afgelopen jaren? </vraag>
      <noten afkomstig="vraag">
         <noot nummer="1" datum="2007-01-31" bron="CBS, persbericht 30 januari 2007 en de Volkskrant, Werkloosheid allochtonen " titel="dramatisch">CBS, persbericht 30 januari 2007 en de Volkskrant, Werkloosheid allochtonen «dramatisch», 31 januari 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja, ik heb kennis genomen van deze cijfers. Het is uiteraard zorgwekkend dat niet-westerse allochtonen drieënhalf maal zo vaak werkloos zijn als autochtonen. Deze situatie doet zich al lang voor. Al vanaf 2000 ligt het verschil in werkloosheidspercentage onder niet-westerse allochtonen tussen 3 en 3,6 keer zo hoog als onder autochtonen: 2000 2001 2002 2003 2004 2005 2006 Totaal 3,8 3,5 4,1 5,4 6,5 6,5 5,5 Autochtonen 3,0 2,9 3,4 4,3 5,3 5,2 4,3 Niet-westerse allochtonen 11,0 8,9 10,5 14,6 16,1 16,4 15,5 Voor mogelijke verklaringen verwijs ik naar het antwoord op vraag 5. </antwoord>
      <antwoord nummer="2">Het kabinet heeft in de afgelopen jaren geen doelstelling geformuleerd om de werkloosheid onder niet-westerse allochtonen niet meer dan twee keer hoger te laten zijn dan onder autochtonen. Er is hier waarschijnlijk sprake van een misverstand. Zo’n doelstelling/streven heeft het kabinet met betrekking tot de jeugdwerkloosheid geformuleerd. In een plan van aanpak (Kamerstukken II, 2002/2003, 23 972, nr. 26) is aangegeven dat het kabinet ernaar streeft om het jeugdwerkloosheidspercentage gedurende de kabinetsperiode (2003–2007) niet meer te laten bedragen dan het dubbele van het totale werkloosheidspercentage. </antwoord>
      <antwoord nummer="3">Dat het verschil in opleidingsniveau een grote rol speelt bij de achterstand van allochtonen op de arbeidsmarkt is bekend. Dit is bevestigd door vele onderzoeken. Er zijn echter aanwijzingen dat niet-westerse allochtonen op onderwijsterrein met een inhaalslag bezig zijn. Deze aanwijzingen zijn kort samengevat de volgende: • In een periode van 10 jaar is de populatie Turkse en Marokkaanse studenten in het HBO gestegen van 11% tot respectievelijk 24% en 27%. De herkomst is niet langer een barrière voor doorstroom naar HBO of WO. • Zeer aannemelijk zal het aandeel niet-westerse personen met een HBO of WO diploma gestaag toenemen. Bij autochtonen heeft het ook enkele generaties geduurd voordat een grote groep HBO of WO ging volgen. • Hoewel het onderwijsrendement van niet-westerse allochtone jongeren gemiddeld minder is dan dat van autochtone jongeren, heeft 35% een voorsprong in studiepunten op de gemiddelde student (allochtoon en autochtoon). Steeds meer universiteiten en hogescholen creëren voorzieningen voor (niet-westerse) allochtonen. Dit vergroot hun onderwijsrendement. • De werkloosheid onder HBO- en universitair afgestudeerden met een niet-westerse achtergrond was in 2003 ruim vier keer zo hoog als onder autochtonen, in 2005 was dat nog maar twee keer zo hoog. Naast de generieke maatregelen waar ook allochtonen van profiteren (zoals voorkomen van schooluitval) zijn een aantal specifieke maatregelen in gang gezet die tot de vermindering van de opleidingsachterstand van allochtonen kunnen bijdragen. De organisaties in het primair en voortgezet onderwijs en de minister van OCW hebben eind 2005 afspraken gemaakt om de scholen en allochtone ouders te ondersteunen zodat de ouders een positieve bijdrage kunnen leveren aan de onderwijsprestaties van hun kinderen (TK. 30 183, nr. 2). Een van die afspraken is het oprichten van een Platform voor Allochtone Ouders en Onderwijs, dat in juni 2006 is gestart. Inmiddels zijn al 22 lokale platforms actief in de G-30. Het door OCW gesubsidieerde project «Eutonos» van het Sectorbestuur Onderwijsarbeidsmarkt (SBO) werkt samen met het Platform voor Allochtone Ouders en Onderwijs om de betrokkenheid tussen school en ouders te bevorderen. Het werken met rolmodellen van succesvolle allochtonen vormt een belangrijk ingrediënt van de aanpak van Eutonos. Het SBO-project «Full Color» stelt aan scholen instrumenten beschikbaar ten behoeve van het ontwikkelen van intercultureel personeelsbeleid. Daarmee wordt een bijdrage geleverd aan de instroom en het behoud van allochtone leerkrachten. Voor allochtone leerlingen vervullen zij een belangrijke voorbeeldrol. Een van de bekwaamheidseisen die sinds 1 augustus 2006 voor het onderwijspersoneel gelden is dat de leraar geacht wordt zich bewust te zijn van de invloed van culturele aspecten bij de communicatie en zijn pedagogische aanpak. De leraar wordt geacht voor alle leerlingen een veilige leeromgeving tot stand te kunnen brengen waarin kinderen zich kunnen ontwikkelen tot een zelfstandig en verantwoordelijk persoon. </antwoord>
      <antwoord nummer="4">Uit verschillende onderzoeken blijkt dat de opleiding, taal, leeftijd en samenstelling van het huishouden de belangrijkste factoren zijn die werkloosheid onder niet-westerse allochtonen verklaren. Daarnaast spelen nog andere factoren een rol, zoals cultuurverschillen, de sectorale werkgelegenheidsverdeling, de arbeidsoriëntatie, de kanalen die niet-westerse allochtonen gebruiken om een baan te vinden et cetera. Tot deze factoren, waarvan het kwantitatieve effect op het verschil in werkloosheid niet is vast te stellen, behoren ook vooroordelen van werkgevers ten aanzien van allochtone jongeren. De minister van Economische Zaken heeft bovengenoemde uitspraken gedaan op basis van een enquête die is gehouden onder 1025 personen die in hun dagelijks werk verantwoordelijk zijn voor de selectie van sollicitanten voor lage functieniveaus. Het doel van dit onderzoek was duidelijkheid krijgen over de vraag wat bepaalt of mensen met een lage opleiding worden uitgenodigd op een sollicitatiegesprek. Afkomst was hierbij één van de onderzochte factoren. De conclusie van dit onderzoek is dat etniciteit een zeer beperkte rol speel bij de kans te worden uitgenodigd in dit onderste segment van de arbeidsmarkt. Daarmee wordt niet beweerd dat discriminatie niet voorkomt, maar uit het onderzoek blijkt wel dat het een veel kleinere rol speelt dan andere factoren zoals opleiding, werkervaring en taalbeheersing. De regering heeft in de afgelopen jaren diverse activiteiten ontplooid die gericht zijn op de bestrijding van discriminatie. Ik verwijs hiervoor naar de diverse discriminatiecampagnes, waarover de Kamer steeds is geïnformeerd (Kamerstukken II, 2005/2006, 27 223, nr. 78). Daarnaast is in 2006 een tweejaarlijkse landelijke discriminatiemonitor van start gegaan met als doel de omvang en aard van discriminatie op de arbeidsmarkt in kaart te brengen. Er is een klankbordgroep opgezet waarin SZW, Justitie, Commissie gelijke behandeling, CBS en sociale partners (FNV, CNV, MHP, VNO-NCW, MKB Nederland) deelnemen. Daarnaast is de FNV met subsidie van SZW een project gestart voor het op gang brengen van gesprekken op de werkvloer tussen de werknemers uit verschillende etnische minderheidsgroepen en autochtone werknemers. </antwoord>
      <antwoord nummer="5">Ja. Naast het laag opleidingsniveau zijn er nog 3 andere belangrijke verklarende factoren voor de werkloosheid onder allochtonen: 1. Slechte/onvoldoende beheersing van de Nederlandse taal; indien men geen Nederlands spreekt is de kans op een baan slechts 5%; 2. De leeftijdsverdeling. De groep niet-westerse allochtonen is jong in vergelijking met de groep autochtonen. Vooral de hoge werkloosheid onder jongeren weegt zwaar op het gemiddelde werkloosheidscijfer (alhoewel de werkloosheid onder de jongeren van niet-westerse allochtonen in 2006 gedaald is, blijft dit argument nog steeds geldig); 3. Samenstelling van het huishouden; veel alleenstaande moeders met kinderen; 4. Voortijdige schooluitval; allochtone jongeren zijn in deze groep oververtegenwoordigd. Zoals reeds aangegeven spelen daarnaast nog factoren zoals de arbeidsoriëntatie, de verdeling van de werkgelegenheid over sectoren,culturele verschillen, discriminatie en de toelating van de nieuwe migranten (gezinsvormers en asielzoeker) een rol bij de lagere afname van de werkloosheid onder niet-westerse allochtonen. </antwoord>
      <antwoord nummer="6">Het beleid heeft zich de afgelopen jaren gericht op het wegnemen van belemmeringen, c.q. het verbeteren van de voorwaarden voor arbeidsparticipatie. De voorbereiding op de arbeidsparticipatie, met name in het onderwijs, is daarvoor cruciaal. Zoals ik in het antwoord op vraag 3 heb aangegeven, wordt op dat vlak aanzienlijke vooruitgang geboekt. </antwoord>
      <noten afkomstig="antwoord"/>
   </antwoorden>
</kvr>
