<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de staatssecretaris van Sociale Zaken en Werkgelegenheid over «Champignonslaven in Limburg». (Ingezonden 25 januari 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27330
</item>
         <item attribuut="Inhoud">Vragen naar aanleiding van een bericht in De Telegraaf van 24 januari 2006 over de slechte arbeidsomstandigheden van met name Poolse arbeiders in de champignonteelt. Gevraagd wordt waarom de Arbeidsinspectie hiertegen niet (onmiddellijk) optreedt en of de minister ze daartoe opdracht wil geven.</item>
         <item attribuut="Rubriek">Arbeid (Arbeidsomstandigheden) Arbeid (Werknemers) Landbouw (Tuinbouw)</item>
         <item attribuut="Trefwoorden">Arbeidsomstandigheden Buitenlandse werknemers Tuinbouw</item>
         <item attribuut="Vindplaats">Kamervragen met antwoord 2006-2007, nr. 819, Tweede Kamer</item>
         <item attribuut="Vraagnr_bij_indiening">2060706350</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2007-02-15</item>
         <item attribuut="Datum_indiening">2007-01-25</item>
         <item attribuut="Document-id">KVR27330</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1757" allpagenumbers="1757 1758" vetnummer="2060706350" code="0607tkkvr819" lopendefooter="Tweede Kamer, vergaderjaar 2006–2007, Aanhangsel" filenaam="KVR27330" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="819" onderwerp="" indiendatum="2007-01-25">
         <vrager partij="GroenLinks" oorsprong="parlement">Van Gent</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2007-02-15">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u het artikel «Champignonslaven in Limburg» <voetnoot nummer="1"/>gelezen? </vraag>
      <vraag nummer="2">Wat is uw oordeel over de melding van FNV Bondgenoten dat champignonkweker Prime Champ Poolse arbeiders zeven dagen per week, vijftien uur per dag laat werken? </vraag>
      <vraag nummer="3">Wat is uw reactie op de stelling van de FNV dat, gezien de lange werkdagen en de slechte beloning, dit «dicht tegen slavenarbeid aan zit»? </vraag>
      <vraag nummer="4">Wat vindt u van het feit dat de Poolse arbeiders met z’n achten worden gehuisvest in een oude stacaravan? Deelt u de mening dat dit in strijd is met de afspraken die zijn gemaakt tussen werkgevers en werknemers over de huisvesting van werknemers uit Midden- en Oost-Europa? </vraag>
      <vraag nummer="5">Is het waar dat de Arbeidsinspectie een onderzoek is gestart, maar dat dit onderzoek «nog wat tijd in beslag zal nemen»? </vraag>
      <vraag nummer="6">Waarom gebruikt de Arbeidsinspectie niet haar bevoegdheden om, gezien de duidelijke schending van de Arbeidstijdenwet en de Wet op het minimumloon, de bedrijfsvoering met onmiddellijke ingang stil te leggen? </vraag>
      <vraag nummer="7">Bent u bereid om de Arbeidsinspectie opdracht te geven om, in nauw overleg met FNV Bondgenoten, de malafide werkgevers in de agrarische sector aan een nauwkeurige inspectie te onderwerpen waarbij de betaling, arbeidstijden en huisvesting van buitenlandse werknemers worden gecontroleerd? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-01-24" bron="De Telegraaf,">De Telegraaf,, 24 januari 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 3">De Wet Minimumloon (WML) en de Arbeidstijdenwet (ATW) bevatten minimumnormen voor beloning en maximum arbeidstijden. Wanneer de arbeidskrachten zeven dagen per week, vijftien uur per dag werken, betekent dit inderdaad een schending van de ATW. Het is daarom goed dat de Arbeidsinspectie een onderzoek instelt. Als de AI het vermoeden heeft dat er sprake is van slavernij-achtige uitbuiting, meldt de AI dit aan de Sociale Inlichtingen en Opsporingsdienst (SIOD). Deze stelt dan een strafrechtelijk onderzoek in. Met ingang van 1 januari 2005 is mensenhandel c.q. uitbuiting van arbeiders ook strafbaar gesteld buiten de prostitutiesector. Dit is gebeurd vanuit internationaal perspectief en op basis van internationale verdragen. Onderzoeken naar uitbuiting richten zich op verdachten die inbreuk maken op de geestelijke en lichamelijke integriteit van arbeiders door deze bijvoorbeeld onder (extreem) slechte arbeidsomstandigheden, met slechte arbeidstijden en tegen lage beloning tewerk te stellen. In 2006 heeft SIOD vier van dergelijke onderzoeken afgerond. Momenteel lopen vijf strafrechtelijke onderzoeken naar uitbuiting van arbeiders. </antwoord>
      <antwoord nummer="4">Op 31 januari jl. is het Handhavingskader vastgesteld, waarin afspraken tussen het Ministerie van Sociale Zaken en Werkgelegenheid (SZW) en de sociale partners zijn vastgelegd ten behoeve van handhaving van regelingen bij grensoverschrijdend verkeer. Het handhavingskader treed in werking gelijktijdig met het vrij verkeer van werknemers uit de lidstaten, die in 2004 zijn toegetreden tot de EU. In dit kader is over de huisvesting van werknemers die niet permanent in Nederland woonachtig zijn, aangegeven dat de zorg voor adequate huisvesting van tijdelijk in Nederland verblijvende werknemers in de eerste plaats een taak en verantwoordelijkheid is van de werkgever die deze werknemers tewerkstelt. Gesteld wordt dat de werkgever verplicht is zich in te spannen teneinde de hier tijdelijk verblijvende werknemers tegen redelijke kosten te (doen) huisvesten overeenkomstig de wettelijke voorschriften terzake. Handhaving op het terrein van de huisvesting ligt in eerste instantie bij de betreffende gemeente en als tweedelijns toezicht bij de VROM-Inspectie. In december 2006 is door de VROM-Inspectie ten behoeve van werkgevers een brochure verspreid over de mogelijkheden om buitenlandse werknemers onderdak te bieden en de regels die daarbij gelden. In hoeverre de huisvesting van de betreffende Poolse arbeiders voldoet aan de geldende normen en regels is ter beoordeling aan de gemeente. </antwoord>
      <antwoord nummer="5">De Arbeidsinspectie heeft onmiddellijk een onderzoek ingesteld naar eventuele misstanden bij de genoemde champignonkweker. De betrokkenen worden gehoord en daarnaast wordt een administratief onderzoek ingesteld. Het streven is het onderzoek zo snel mogelijk af te ronden, maar gelet op het grote aantal betrokken werknemers zal dit nog enige tijd in beslag nemen. Onderzocht wordt of en in welke mate er sprake is geweest van illegale tewerkstelling (Wet arbeid vreemdelingen), onderbetaling (WML) en/of overtreding van de Arbeidstijdenwet (ATW). </antwoord>
      <antwoord nummer="6">Of de ATW en de WML zijn overtreden is vooralsnog onderwerp van het onderzoek door de Arbeidsinspectie. Bij een onderzoek naar de naleving van de WAV, ATW en WML is het, in tegenstelling tot de Arbo-wet, juridisch niet mogelijk om over te gaan tot een stillegging. Wel kan in het kader van de ATW een bevel tot staken van arbeid worden gegeven indien de normering van de ATW in ernstige mate is overtreden. Of deze bevoegdheid in dit geval zal worden toegepast is afhankelijk van de uitkomsten van het onderzoek. Daarnaast kunnen allerlei andere bevoegdheden worden ingezet, zoals het betreden van plaatsen, het vorderen van inlichtingen en van gegevens en bescheiden en kunnen bij overtredingen van WAV en ATW bestuurlijke boetes worden opgelegd. </antwoord>
      <antwoord nummer="7">De zaak van Champignonkweker Prime Champ is een goed voorbeeld van de samenwerking tussen de Arbeidsinspectie en FNV Bondgenoten. Direct na ontvangst van de melding van FNV Bondgenoten over deze zaak heeft de Arbeidsinspectie een onderzoek gestart. Deze werkwijze past binnen de afspraken die de Arbeidsinspectie recentelijk heeft gemaakt met de sociale partners in een aantal sectoren, waaronder de agrarische sector. Kern van de afspraken is dat de Arbeidsinspectie bij meldingen van sociale partners over het ontduiken van onder andere de WAV en de WML zo spoedig mogelijk een onderzoek start. Deze afspraken vormen een onderdeel van het flankerend beleid in het kader van het vrij verkeer van werknemers uit de Midden en Oost-Europese landen (MOE-landen). Met uitzondering van al bestaande mogelijkheden, zoals het reageren van de AI op meldingen, treden deze afspraken in werking op het moment dat het vrij werknemersverkeer ingaat. Onderzoek naar de huisvestingssituatie wordt níet door de Arbeidsinspectie uitgevoerd. Indien de AI signalen heeft over tekortschietende huisvesting dan worden deze doorgegeven aan het CWI als er sprake is van een verleende tewerkstellingsvergunning, of aan de betrokken gemeente respectievelijk de VROM-inspectie. Overigens verricht de AI ook projectmatige inspecties in de land- en tuinbouw naar illegale tewerkstelling en daarmee gepaard gaande misstanden. In 2006 ging het om ca. 1300 inspecties, waarbij ruim 300 boeterapporten wegens illegale tewerkstelling zijn opgemaakt. </antwoord>
      <noten afkomstig="antwoord"/>
   </antwoorden>
</kvr>
