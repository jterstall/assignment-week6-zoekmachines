<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Augusteijn-Esser (D66) en Crone (PvdA) over transport van nucleair materiaal per vliegtuig. (Ingezonden 20 augustus 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3659
</item>
         <item attribuut="Inhoud">Betreft vragen over een voorgenomen transport van nucleair materiaal van Duitsland naar Schotland.</item>
         <item attribuut="Rubriek">Milieu (Radioactieve stoffen) Verkeer, vervoer en waterstaat (Goederenvervoer)</item>
         <item attribuut="Trefwoorden">Radioactieve afvalstoffen Vervoer gevaarlijke stoffen</item>
         <item attribuut="Vindplaats">Kamervragen met antwoord 1995-1996, nr. 1688, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="D66">Augusteijn-Esser</persoon>
            <persoon partij="PvdA">Crone</persoon>
         </item>
         <item attribuut="Datum_reaktie">1996-09-16</item>
         <item attribuut="Datum_indiening">1996-08-20</item>
         <item attribuut="Document-id">KVR3659</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3439" allpagenumbers="3439 3440" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1688" onderwerp="" indiendatum="1996-08-20">
         <vrager partij="D66" oorsprong="parlement">Augusteijn-Esser</vrager>
         <vrager partij="PvdA" oorsprong="parlement">Crone</vrager>
         <vraagt-aan/>
      </vraagdata>
      <antwoorddata antwoorddatum="16 september 1996). Zie ook aanhangsel handelingen nr. 1661 vergaderjaar 1995–1996">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder>de ministers van Volkshuisvesting Ruimtelijke Ordening en Milieu en Verkeer en Waterstaat (Ontvangen 16 september 1996)</mede-antwoorder>
      </antwoorddata>
   </meta>
   <vragen aantal="11">
      <vraag nummer="1">Zal vanuit de Duitse deelstaat Hessen in de komende maanden per vliegtuig nucleair materiaal worden vervoerd naar Dounreay, in het noorden van Schotland? </vraag>
      <vraag nummer="2">Bestaat dit materiaal uit hoogverrijkt uranium en plutonium? </vraag>
      <vraag nummer="3">Vindt dit vervoer ook plaats boven Nederlands grondgebied? </vraag>
      <vraag nummer="4">Kan de bescherming van het plutonium bij vervoer door de lucht in geval van een vliegtuigongeluk voldoende gegarandeerd worden? Verbieden de Verenigde Staten deze luchttransporten zolang de veiligheidsvraagstukken niet zijn opgelost? </vraag>
      <vraag nummer="5">Aan welke veiligheidseisen zal het genoemde transport vanuit Hessen voldoen? </vraag>
      <vraag nummer="6">Zal de Board of Governors van het Internationaal Atoomagentschap (IAEA) in haar septembervergadering de veiligheid van nucleaire transport o.a. door de lucht bespreken? </vraag>
      <vraag nummer="7">Hebben organisaties als de Internation of Airline Pilots’ Associations (IFALPA) en de International Air Transport (IATA) zich kritisch uitgelaten over de richtlijnen voor het luchtvervoer van plutonium met name ten aanzien van de onrealistisch lage botsingssneldheid die niet representatief zou zijn voor een echte situatie bij vliegtuigongelukken waarbij een veel hogere botsingssnelheid bewezen is? </vraag>
      <vraag nummer="8">Deelt u de mening, dat de huidige veiligheidsvoorschriften voor het vervoer van nucleaire stoffen onaanvaardbare risico’s inhouden? </vraag>
      <vraag nummer="9">Bent u bereid op de kortst mogelijke termijn uw invloed aan te wenden om de transporten, zoals die thans zijn voorgenomen, op zijn minst te laten opschorten tot een besluit over de veiligheidseisen in de IAEA is genomen? </vraag>
      <vraag nummer="10">Bent u bereid in de Board of Governors de ontwerp-regeling die thans ter tafel ligt kritisch te bezien en eventueel te heroverwegen door de veiligheidseisen aan te scherpen? </vraag>
      <vraag nummer="11">Bent u bereid deze vragen per omgaande te beantwoorden? </vraag>
      <noten afkomstig="vraag"/>
   </vragen>
   <antwoorden aantal="10">
      <antwoord nummer="1">De komende maanden zal, naar van Duitse zijde is medegedeeld, geen nucleair materiaal per vliegtuig van de Duitse deelstaat Hessen naar Dounreay worden vervoerd. Ik heb een en ander met mijn Duitse ambtgenoot besproken. Ook tijdens dit gesprek is bevestigd dat volgens de terzake verantwoordelijke Duitse autoriteiten dergelijke transporten niet op of over Nederlands grondgebied gaan. Overigens vindt wel transport plaats vanuit Duitsland over de weg naar Belgie¨ en van daaruit naar Dounreay. </antwoord>
      <antwoord nummer="2">Het materiaal betreft geringe hoeveelheden hoogverrijkt bestraald uranium dat afkomstig is van Duitse onderzoekinstellingen. Daarnaast betreft het onbestraald plutonium dat destijds voor de snelle kweekreactor Kalkar was bestemd. </antwoord>
      <antwoord nummer="3">Zie het antwoord op vraag 1. Bovendien blijkt uit mondelinge en schriftelijke verklaringen van de Duitse overheid dat er geen nucleaire vluchten zijn geweest noch in het vooruitzicht zijn boven het Nederlands grondgebied. </antwoord>
      <antwoord nummer="4 en 5">Bij het transporteren van radio-actief materiaal door de lucht zijn van toepassing de internationaal vastgelegde eisen van het Internationaal Atoom Energie Agentschap, IAEA (Regulations for the Safe Transport of Radioactive Material, safety series no. 6) en ICAO (Technical Instructions for the Safe Transport of Dangerous Goods by Air, doc. 9284-AN/905, plus supplement en Annex 13 to the Convention of International Civil Aviation). Deze eisen geven onder andere dwingende voorschriften met betrekking tot de wijze van het transport, de verpakking, en de verantwoordelijk- heid van diverse betrokken partijen. Door de aard en de verpakkingswijze van het plutonium, in de vorm van niet-brandbaar oxyde, is in geval van een vliegtuigongeluk verspreiding over een groot gebied onwaarschijnlijk. Hiermee wordt voldoende bescherming geboden bij vervoer van plutonium door de lucht. In de Verenigde Staten zijn dergelijke transporten niet verboden, maar daar gelden wel extra beperkende maatregelen. </antwoord>
      <antwoord nummer="6">Ja. </antwoord>
      <antwoord nummer="7">Bij de voorbereiding van de betrokken aanbevelingen in IAEA-kader zijn de aanbevelingen goedgekeurd door het Standing Committee on Safety Standards. Daarin hebben ook vertegenwoordigers van IFALPA, IATA en ICAO zitting. Deze vertegenwoor- digers hebben weliswaar kritische opmerkingen geplaatst tijdens de behandeling in het comite´, maar toch ingestemd met de aanbevelingen. </antwoord>
      <antwoord nummer="8">Er bestaat op basis van de huidige wetenschap en stand van zaken geen aanleiding te veronderstellen dat de huidige veiligheidsvoorschriften voor het vervoer van nucleaire stoffen onaanvaardbare risico’s inhouden. </antwoord>
      <antwoord nummer="9">Uit de beantwoording van vraag 1 blijkt dat de transporten niet voor de septembervergadering van de Board of Governors zullen plaatsvinden. </antwoord>
      <antwoord nummer="10">De ontwerp-regeling is het resultaat van een proces van kritische beschouwing en heroverweging dat ettelijke jaren heeft geduurd. De ontwerp-regeling is inmiddels bij consensus aanvaard door de Board of Governors. Het proces van kritische heroverweging zal ook na het aannemen van de nieuwe aanbevelingen voortgaan. Aan de Nederlandse delegatie is instructie gegeven om, mocht blijken dat het artikel in Der Spiegel dd. 9 september jl. op juistheid berust, de heroverwegingen te activeren. </antwoord>
      <antwoord nummer="11">Helaas bleek dat niet mogelijk, omdat contact met de Duitse overheid moest worden opgenomen. Ik herhaal mijn verontschuldiging dat daardoor het antwoord op vraag 10 betreffende de heroverweging van de ontwerp- regeling door de actualiteit is achterhaald. </antwoord>
      <noten afkomstig="antwoord"/>
   </antwoorden>
</kvr>
