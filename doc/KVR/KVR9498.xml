<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hermann (GroenLinks) aan de minister van Volksgezondheid, Welzijn en Sport over nierdialyse. (Ingezonden 17 mei 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9498
</item>
         <item attribuut="Inhoud">Vragen over de arbeidsmarktsituatie voor verpleegkundigen in verband met de kwaliteit van de aangeboden zorg.</item>
         <item attribuut="Rubriek">Gezondheidszorg (Medische beroepen)</item>
         <item attribuut="Trefwoorden">Verpleegkundigen</item>
         <item attribuut="Vindplaats">Kamervragen met antwoord 1998-1999, nr. 1491, Tweede Kamer</item>
         <item attribuut="Vraagnr_bij_indiening">2989913040</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GroenLinks">Hermann</persoon>
         </item>
         <item attribuut="Datum_reaktie">1999-06-04</item>
         <item attribuut="Datum_indiening">1999-05-17</item>
         <item attribuut="Document-id">KVR9498</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2977" allpagenumbers="2977 2978" vetnummer="2989913040" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9498" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1491" onderwerp="" indiendatum="1999-05-17">
         <vrager partij="GroenLinks" oorsprong="parlement">Hermann</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-06-4">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Herinnert u zich onze gedachtewisseling over het tekort aan verpleegkundigen bij het Algemeen Overleg over de Beleidsvisie nierdialyse op 20 april jl? <voetnoot nummer="1"/>
      </vraag>
      <vraag nummer="2">Herinnert u zich dat u refereerde aan gegevens van de SIGRA over gunstige ontwikkelingen inzake de arbeidsmarktsituatie voor verpleegkundigen? </vraag>
      <vraag nummer="3">Is het u bekend dat in de Nieuwsbrief Arbeidsmarkt jrg. 3 nr. 1 van de SIGRA wordt gesteld «dat het aantal vacatures zich stabiliseert .. is een positief gegeven» maar dat daarop volgt dat «de ernst van de situatie niet is afgenomen omdat het aantal vacatures verpleegkundigen en verzorgenden nog steeds stijgt en het vervullen van de openstaande vacatures steeds moeizamer verloopt»? </vraag>
      <vraag nummer="4" voetnoot="2">Hoe beoordeelt u dit signaal uit Amsterdam in het licht van de problematiek in de perifere ziekenhuizen, zoals o.a. blijkt uit de noodoplossing om personeel te leasen waarover door de leden Buijs en Verburg vragen werden gesteld? <voetnoot nummer="2"/>
      </vraag>
      <vraag nummer="5">Kunt u bevestigen dat het voor de kwaliteit van zorg essentieel is dat er naast de werving van verplegenden en verzorgenden in het algemeen mogelijkheden zijn voor gerichte aandacht voor de werving van resp. het intern opleiden van verpleegkundigen op de niveaus 4 en 5? </vraag>
      <vraag nummer="6">Hoe groot is het verwachte personeelstekort op de onderscheiden opleidingsniveaus wanneer de middelen verruiming werkdruk en terugdringen wachtlijsten uit het Meerjarenakkoord structureel beschikbaar zijn? </vraag>
      <vraag nummer="7">Wat wordt daarbij de invloed van de werving van nieuwe medewerkers voor nieuwe of uit te breiden taken als palliatieve zorg, medische zorg voor asielzoekers, praktijkondersteuning huisartsen e.d.? </vraag>
      <vraag nummer="8">Wat is tot nu toe het effect van de inzet tot bestrijding van het personeelstekort in de zorg, zoals besproken op de VWS-conferentie «met zorg werken» op 1 april jl.? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="26 200-XVI" documentnummer="66">Kamerstuk 26 200-XVI, nr. 66</noot>
         <noot nummer="2">Aanhangsel Handelingen blz. 1182</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Kant, ingezonden 17 mei jl. </toelichting>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ja. Ik heb tijdens het overleg gerefereerd aan een artikel van het SIGRA waarin werd aangegeven dat het tekort aan verpleegkundigen minder groot is dan in een soort zwart scenario was voorspeld. In dat artikel wordt vermeld dat hoewel er sprake is van toenemende krapte op de arbeidsmarkt de huidige situatie gelukkig bij lange na niet zo ernstig is als de REGIOMARGE twee jaar geleden voorspelde. </antwoord>
      <antwoord nummer="3">Ja. Dat is mij bekend. Ik ben het eens met de conclusie dat arbeidsmarktbeleid zowel op instellingsniveau als in SIGRA-verband noodzakelijk is en blijft. De SIGRA geeft daarbij ook aan dat een gezamenlijke imagocampagne van de zorgsector kan bijdragen aan het oplossen van de huidige problematiek op de arbeidsmarkt. </antwoord>
      <antwoord nummer="4">Zie mijn antwoord op de vorige vraag. Het signaal geeft aan dat alle inspanningen er op gericht dienen te blijven om de bestaande en te verwachten tekorten aan verpleegkundigen en verzorgenden op te lossen. Ik wil hierbij benadrukken dat het voorkomen van tekorten aan gespecialiseerde verpleegkundigen door middel van het ter beschikking stellen van extra middelen en wervingsactiviteiten primair een zaak van de sector zelf is. De extra middelen die voor het arbeidsmarktbeleid zijn ingezet voor het oplossen van knelpunten, zouden door sociale partners in overleg met ministerie van VWS ook kunnen worden aangewend voor het oplossen van tekorten aan gespecialiseerde verpleegkundigen. Voorwaarde is daarbij dat daarover overeenstemming bestaat tussen betrokken partijen. </antwoord>
      <antwoord nummer="5">Er wordt bij de opleiding van verpleegkundigen uitgegaan van een beroepsbegeleidende leerweg (werken-leren) en een beroepsopleidende leerweg (leren-werken). Beide leerwegen leiden op tot een verpleegkundige, die voldoet aan de eisen gesteld in de AMvB opleidingseisen verpleegkundige. Het is voor de kwaliteit van zorg derhalve niet essentieel op welke wijze de verpleegkundige is opgeleid. Beide leerwegen hebben, afhankelijk van de interesse van de leerlingen, hun aantrekkelijke kanten. Onder meer is het voor oudere leerlingen of meer praktisch ingestelde leerlingen aantrekkelijk om de beroepsbegeleidende leerweg te volgen. </antwoord>
      <antwoord nummer="6">Het RegioMarge-model van de sectorfondsen AWOZ, AWOB en AWO is een goed hulpmiddel om inzicht te krijgen in de effecten van de inzet van de middelen verruiming werkdruk en voor het terugdringen van wachtlijsten uit het Meerjarenakkoord. De arbeidsmarkt van de zorgsector in beeld, RegioMarge anno 1998 versie 5.1 gaat onder meer uit van de extra middelen die worden ingezet volgens het Regeerakkoord. De Regiomarge anno 1998 komt voor 2003 in het standaardscenario uit op een gemiddeld tekort voor verpleegkundigen en verzorgenden van twaalf procent. Voor verpleegkundigen niveau 5 is het tekort dertien procent, voor verpleegkundigen niveau 4 zes procent, voor verzorgenden IG (niveau 3IG) bijna negentien procent, voor verzorgenden niveau 3 veertien procent en voor helpenden (niveau 2) ruim elf procent. De personeelstekorten worden echter beïnvloed door een groot aantal factoren. In de RegioMarge wordt dan ook opgemerkt dat «de vraag of er ook met de meest recente maatregelen rekening is gehouden is dan ook beleidsmatig relevant, maar voor de uitkomsten in de lange termijn berekeningen van RegioMarge nauwelijks van betekenis». </antwoord>
      <antwoord nummer="7">De uiteindelijke kwantitatieve effecten van nieuwe taken op het terrein van de zorg op het aantal beroepsbeoefenaren is niet te voorspellen. Nieuwe taken kunnen aantrekkelijk zijn voor degenen die thans niet of in een ander beroep werkzaam zijn. Plaats van werken, regeling van werktijden en de werkomgeving spelen daarbij onder meer een rol. </antwoord>
      <antwoord nummer="8">In het kader van het in december jl. afgesloten arbeidsmarktconvenant voor de zorgsector moet een meerjarig beleidskader en een jaarplan 2000 door de convenantspartijen worden vastgesteld. Ik ga er van uit dat de besluitvorming daarover vóór de zomer kan worden afgerond. Pas dan is er zicht op de arbeidsmarktmaatregelen die in het jaar 2000 zullen worden genomen. De effecten van die maatregelen zullen eerst in de loop van dat jaar kunnen worden waargenomen, bijvoorbeeld door middel van nieuwe RegioMarge-rapportages. Een en ander neemt overigens niet weg dat er ook in 1999 (en daarvóór) het nodige aan arbeidsmarktbeleid in gang is gezet. De effecten daarvan zullen uiteraard eerder zichtbaar worden, bijvoorbeeld via de RegioMarge-rapportage, die eind dit jaar zal verschijnen. </antwoord>
      <noten afkomstig="antwoord"/>
   </antwoorden>
</kvr>
