<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Aasted-Madsen (CDA) aan de minister van Defensie over rechtszekerheid van militaire vliegers in civiele operaties. (Ingezonden 18 november 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19071
</item>
         <item attribuut="Inhoud">Vragen naar aanleiding van het voorstel van de Duitse minister van Binnenlandse Zaken, Schily, tot een 'Luftsicherheitsgesetz', dat tot doel heeft militaire assistentie mogelijk te maken bij een terroristische dreiging vanuit het luchtruim. Welke interdepartementale afspraken bestaan er in Nederland voor dergelijke situaties en is een vergelijkbaar wettelijk kader als het voorstel van Schily voor Nederland wenselijk?</item>
         <item attribuut="Rubriek">Inkomen en rechtspositie (Algemeen) Veiligheidsbeleid en defensie (Militair materieel) Verkeer, vervoer en waterstaat (Luchtvaart)</item>
         <item attribuut="Trefwoorden">Luchtvaart Militairen Rechtspositie Terrorisme</item>
         <item attribuut="Vindplaats">Kamervragen met antwoord 2003-2004, nr. 465, Tweede Kamer</item>
         <item attribuut="Vraagnr_bij_indiening">2030403290</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="CDA">Aasted-Madsen</persoon>
         </item>
         <item attribuut="Datum_reaktie">2003-12-12</item>
         <item attribuut="Datum_indiening">2003-11-18</item>
         <item attribuut="Document-id">KVR19071</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="995" allpagenumbers="995 996" vetnummer="2030403290" code="0304tkkvr465" lopendefooter="Tweede Kamer, vergaderjaar 2003–2004, Aanhangsel" filenaam="KVR19071" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="465" onderwerp="" indiendatum="2003-11-18">
         <vrager partij="CDA" oorsprong="parlement">Aasted-Madsen</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="2003-12-12">
         <antwoorder functie="minister" ministerie="Defensie">Kamp</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het voorstel van de Duitse minister van Binnenlandse zaken, Otto Schily, tot een «Luftsicherheitsgesetz», welke tot doel heeft militaire assistentie mogelijk te maken bij een (terroristische) dreiging vanuit het luchtruim? <voetnoot nummer="1"/>
      </vraag>
      <vraag nummer="2">Voorzien de interdepartementale besluitvorming en procedures momenteel op een adequate wijze in situaties, vergelijkbaar met 11 september 2001, waarin sprake is van een dreiging van gekaapte civiele vliegtuigen in het Nederlandse luchtruim? </vraag>
      <vraag nummer="3">Welke interdepartementale afspraken bestaan er nu ten aanzien van de inzet van militairen in dergelijke situaties? </vraag>
      <vraag nummer="4">Hoe is de rechtspositie van militairen (vliegers) geregeld, indien zij ingezet worden om een civiel vliegtuig tot landen te dwingen of zelfs moeten overgaan tot het neerhalen van een civiel vliegtuig dat door terroristen gekaapt is? </vraag>
      <vraag nummer="5">Kunt u gemotiveerd aangeven of een wettelijk kader, zoals dat nu ook in de Bundestag voorligt, ook in Nederland wenselijk is? </vraag>
      <noten afkomstig="vraag">
         <noot nummer="1" datum="2003-11-7" bron="Haagse Courant">Haagse Courant, 7 november 2003</noot>
      </noten>
   </vragen>
   <antwoorden aantal="3">
      <antwoord nummer="1 en 5">Ja. In Duitsland ontbrak tot nu toe de mogelijkheid om met defensiemiddelen het hoofd te bieden aan terroristische dreigingen vanuit het luchtruim. Het thans voorliggende «Luftsicherheitsgesetz» biedt voor dat probleem nu een oplossing en voorziet in de noodzakelijke rechtsbasis voor de inzet van defensiemiddelen tegen dreigingen vanuit de lucht. In Nederland biedt de Politiewet 1993 het wettelijke kader voor de inzet van defensiemiddelen in het kader van de bestrijding van (luchtvaart)terrorisme. </antwoord>
      <antwoord nummer="2 en 3">In Nederland is de minister van Justitie verantwoordelijk voor de strafrechtelijke handhaving van de rechtsorde, waaronder de bestrijding van terroristische dreigingen. Als een dergelijke dreiging zich voordoet, kan de minister van Justitie op grond van de Polititewet 1993 in het kader van militaire bijstand ten behoeve van strafrechtelijke handhaving van de rechtsorde een beroep doen op de inzet van defensiemiddelen. De minister van Justitie is bij feitelijke inzet van defensiemiddelen het terzake bevoegde gezag en bepaalt uit dien hoofde per geval of, en zo ja, in welke mate, geweld mag worden toegepast tegen dreigingen van (gekaapte) civiele vliegtuigen in het Nederlandse luchtruim. In het kader van gemaakte afspraken is de minister van Justitie om die reden tevens aangemeld bij de NAVO als «national governmental authority» (NGA) ten behoeve van de coördinatie tussen de Navo-lidstaten waar het gaat om dergelijke dreigingen. Als NGA is de minister van Justitie het aanspreekpunt voor Navo-bondgenoten en buurlanden wat betreft de afstemming en coördinatie van procedures, alsmede wat betreft de grensoverschrijdende aspecten van een eventuele inzet van gevechtsvliegtuigen. Het gevechtsleidingsstation van de Koninklijke luchtmacht is aangewezen als NGA-vertegenwoordiger en derhalve belast met een schakelfunctie tussen Defensie, Justitie en de Navo-bondgenoten in de uitvoering van de bijstand. In die hoedanigheid onderhoudt het gevechtsleidingsstation, dat onderdeel is van het geïntegreerde Navo-luchtverdedigingssysteem, in het geval van een dergelijke dreiging in opdracht van de minister van Justitie de feitelijke operationele contacten met bondgenootschappelijke luchtverkeersleidings- en gevechtsleidingsinstanties, met de ingezette gevechtsvliegtuigen en met de minister van Justitie. </antwoord>
      <antwoord nummer="4">De militairen worden op grond van de Politiewet 1993 in het kader van militaire bijstand ten behoeve van de strafrechtelijke handhaving van de rechtsorde ingezet onder gezag van de minister van Justitie. De minister bepaalt per geval of, en zo ja, op welke wijze geweld mag worden toegepast, op basis van vigerende regelgeving en met inachtneming van de beginselen van proportionaliteit en subsidiariteit. De vliegers zijn gehouden aan deze instructies. De positie van de vliegers is derhalve niet anders dan die van andere militairen die op grond van de Politiewet 1993 onder gezag van Justitie worden ingezet ten behoeve van de strafrechtelijke handhaving van de rechtsorde. Volledigheidshalve merk ik op dat hun (ambtelijke) rechtspositie niet verandert als zij voor bepaalde handelingen onder het gezag van de minister van Justitie staan. </antwoord>
      <noten afkomstig="antwoord"/>
   </antwoorden>
</kvr>
