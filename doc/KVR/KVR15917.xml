<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister van Buitenlandse Zaken en de minister voor Ontwikkelingssamenwerking over de gewelddadigheden in Kisangani. (Ingezonden 11 juni 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15917
</item>
         <item attribuut="Rubriek">Internationale betrekkingen (Overig) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Congo (voormalig Zaïre) Oorlogen Rwanda</item>
         <item attribuut="Vindplaats">Kamervragen met antwoord 2001-2002, nr. 1364, Tweede Kamer</item>
         <item attribuut="Vraagnr_bij_indiening">2010211350</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2002-07-02</item>
         <item attribuut="Datum_indiening">2002-06-11</item>
         <item attribuut="Document-id">KVR15917</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2887" allpagenumbers="2887 2888" vetnummer="2010211350" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15917" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1364" onderwerp="" indiendatum="2002-06-11">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken en de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2002-07-2">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Wat is volgens de Nederlandse regering de toedracht van de gewelddadigheden in Kisangani? <voetnoot nummer="1"/>Hoe geloofwaardig vindt u de lezing dat er sprake was van een muiterij? Denkt u dat er sprake is van een provocatie van de zijde van Rwanda dan wel van de «Congoler Rally for Democracy-Goma» (RCD+Goma)? </vraag>
      <vraag nummer="2">Wat heeft de Nederlandse regering, al dan niet in internationaal verband, ondernomen om er bij de Rwandese autoriteit op aan te dringen de gewelddadigheden te beëindigen en om opheldering te vragen over de rol van de RCD-Goma? </vraag>
      <vraag nummer="3">Hoe schat de Nederlandse regering de rol van de RCD-Goma in, in relatie tot de Rwandese regering? Stuurt Rwanda de facto de RCD-Goma aan? Wat betekent deze analyse voor het oordeel van de Nederlandse regering over het feit dat de RCD-Goma het akkoord van Sun City niet heeft medeondertekend? </vraag>
      <vraag nummer="4">In hoeverre spreken de donoren Rwanda nog serieus om zich alsnog constructief op te stellen in het vredesproces in de Democratische Republiek Congo (DRC)? </vraag>
      <vraag nummer="5">Hoe denkt de Nederlandse regering over het voorstel van Human Rights Watch (HRW) om via de VN-Veiligheidsraad een onderzoek in te stellen naar de toedracht van de gewelddadigheden in Kisangani? </vraag>
      <vraag nummer="6">In hoeverre vindt, conform de VN-resoluties, in het gebied rondom Kisangani demilitarisatie van Rwandese en Ugandese troepen plaats? </vraag>
      <vraag nummer="7">Hoe schat de Nederlandse regering de huidige mensenrechtensituatie in Rwanda zelf in, gezien de reeks van (tijdelijke) arrestaties in Rwanda, waaronder arrestaties van mensen die actief zijn in de partij van Bizimungu en medewerkers van de mensenrechtenorganisatie Liprodhor? </vraag>
      <vraag nummer="8">Is het waar dat Rwandezen met een kritisch geluid ten aanzien van de Rwandese regering in toenemende mate tegengewerkt worden en al dan niet «verdwijnen» of zonder vorm van aanklacht gedetineerd worden? </vraag>
      <vraag nummer="9">Wat betekenen deze ontwikkelingen voor de Nederlandse bilaterale inzet met een Memorandum of Understanding (MoU), waarin onder andere de Rwandese inzet in het vredesproces in de DRC als belangrijk ijkpunt wordt beschouwd? </vraag>
      <vraag nummer="10">Hoe wordt het proces van monitoring van de MoU met Rwanda vormgegeven wat is daarbij de rol van de civil society in het Grote Merengebied zelf en daarbuiten? Is er sprake van samenwerking met andere donoren in dit verband? </vraag>
      <vraag nummer="11">In hoeverre heeft de speciale VN-ambassadeur voor de mensenrechten tijdens haar bezoek aan Rwanda bovengenoemde zaken aan de orde gesteld? </vraag>
      <noten afkomstig="vraag">
         <noot nummer="1">HRW. Congo: Kisangani Residents Again Under Fire Rwanda’s Congolese Proxy Force Killing Civilians, Closing Civil Society Groups (New York, May 24, 2002)</noot>
      </noten>
   </vragen>
   <antwoorden aantal="8">
      <antwoord nummer="1 en 5">Volgens een verklaring van MONUC, uitgegeven op 29 mei, heeft in de morgen van 14 mei een groep militairen de lokale radio (RTNC) overgenomen en de bevolking opgeroepen tot etnisch geweld, vermoedelijk gericht tegen Rwandezen. Vervolgens zijn represailles uitgevoerd door de «de facto» autoriteit van Kisangani, de RCD-Goma. De exacte toedracht van de gewelddadigheden die hebben plaatsgevonden is niet gemakkelijk te duiden. Dat de toedracht een opstand (of muiterij) zou kunnen zijn geweest van de lokale bevolking tegen een bezettende macht is geloofwaardig. De bevolking van Kisangani leeft al jarenlang onder erbarmelijke omstandigheden, terwijl de lang beloofde demilitarisatie van de stad nog steeds op zich laat wachten. Denkbaar is eveneens dat de gebeurtenissen zouden zijn geïnstigeerd door de RCD-Goma en/of Rwanda. De RCD/Goma bevindt zich, sinds het medio april gesloten akkoord tussen Kabila en Bemba, in een zwakkere positie en heeft op deze wijze mogelijk haar macht willen herbevestigen. Dit alles is echter zeer moeilijk te verifiëren. Asma Jahangir, speciale VN rapporteur voor buitengerechtelijke en willekeurige executies, is op 16 juni een onderzoek gestart naar de gebeurtenissen die in mei in Kisangani hebben plaatsgevonden. Op basis van dit onafhankelijke onderzoek komt mogelijk meer duidelijkheid over de toedracht en het verloop van de gebeurtenissen. De Nederlandse Regering vindt het van groot belang dat dit onderzoek plaatsvindt. </antwoord>
      <antwoord nummer="2">De mensenrechtenambassadeur heeft tijdens haar bezoek aan de regio van 13 tot en met 24 mei jongstleden diverse gesprekspartners om opheldering gevraagd over de gebeurtenissen (zie ook het antwoord op vraag 11). In een verklaring van de EU zijn de gebeurtenissen in Kisangani scherp veroordeeld en zijn alle betrokkenen bij het conflict opgeroepen het geweld te staken, zich te houden aan het Lusaka-akkoord en aan verplichtingen voortvloeiend uit Veiligheidsraadresoluties over de demilitarisatie van Kisangani. De Veiligheidsraad heeft zich in soortgelijke bewoordingen uitgelaten. Tevens heeft speciaal gezant voor de Europese Unie Ajello, tijdens zijn bezoek aan de Grote Merenregio eind mei, alle betrokken partijen (de RCD-Goma en de overheden van de DRC en Rwanda) om opheldering gevraagd over de gebeurtenissen. Sterk afwijkende lezingen kwamen hierbij naar voren. De Speciaal Gezant heeft instemming kunnen verkrijgen van alle partijen voor een onafhankelijk onderzoek. </antwoord>
      <antwoord nummer="3">Het is bekend dat Rwanda een grote invloed uitoefent op de RCD-Goma en belang heeft bij een voor hen voordelige uitkomst van de Inter Congolese Dialoog. In EU verband is er dan ook na Sun City bij Rwanda op aangedrongen al haar invloed aan te wenden de RCD-Goma te bewegen zich aan te sluiten bij het bereikte akkoord. Nederland steunt het initiatief tot bemiddeling door twee hoge diplomaten van de VN en de OAU tussen alle betrokken partijen om alsnog te komen tot een inclusief akkoord. </antwoord>
      <antwoord nummer="6">Voor zover bekend hebben Ugandese en Rwandese troepen zich al enige tijd geleden teruggetrokken uit gebied rond Kisangani; wel is er een sterke presentie van de RCD-Goma. Sinds de ongeregeldheden van enkele weken geleden zijn militairen gesignaleerd in de stad die Kinyarwanda spreken, waarvan aangenomen kan worden dat zij tot het Rwandese leger behoren. Ugandese troepen hebben zich, aldus Uganda, voor een groot deel teruggetrokken uit de DRC en zijn slechts met ongeveer 3000 militairen aanwezig aan de Ugandese grens. Of deze terugtrekking daadwerkelijk heeft plaatsgevonden dient evenwel nog geverifieerd te worden. </antwoord>
      <antwoord nummer="7">Het is duidelijk dat, in de aanloop naar het einde van de transitieperiode, de controle van de staat op het openbare leven in Rwanda toe neemt. Politieke en burgerlijke vrijheden worden beknot en de vrijheid van meningsuiting wordt ernstig ingeperkt. Voorbeeld van bovengenoemde inperking van politieke vrijheden is de recente arrestatie van voormalig president Bizimungu en mensen actief in zijn partij. De Nederlandse Regering is van mening dat de snel toenemende beperking van vrijheid van meningsuiting, pers en organisatie in Rwanda leidt tot toenemende spanningen in het land en afbreuk doet aan de geloofwaardigheid van het streven van de Rwandese regering om te komen tot democratisering en een nieuwe democratische grondwet. In EU verband zijn de Rwandese autoriteiten aangesproken op de recente arrestaties van onder meer voormalig president Bizimungu. Ook is, op verzoek van Nederland, tijdens dit gesprek navraag gedaan naar de reden voor de arrestatie van medewerkers van de mensenrechtenorganisatie Liprodhor. </antwoord>
      <antwoord nummer="8">Hoewel inderdaad sprake is van intimidaties en politiek gemotiveerde arrestaties (zoals ook verwoord in het antwoord op vraag 7) is niet bekend dat er sprake zou zijn van «verdwijningen». </antwoord>
      <antwoord nummer="9 en 10">In het najaar van 2002 zal het MoU door onafhankelijke consultants worden gemonitord. Bij dit proces zullen zowel de Rwandese overheid, civil society, donoren en buitenlandse NGO’s betrokken worden. Aan de hand van dit onafhankelijke rapport zal Nederland verder invulling geven aan beleidsdialoog met Rwanda. Monitoring van het MoU zal zo mogelijk plaatsvinden met het Britse DfID. Daartoe zijn thans gesprekken met DfID gaande. </antwoord>
      <antwoord nummer="4 en 11">Rwandese betrokkenheid bij het vredesproces in de DRC is voortdurend een punt van discussie tussen donorgemeenschap en Rwandese regering. Tijdens haar bezoek aan Rwanda heeft de Mensenrechtenambassadeur gesproken met zowel de publieke als private media, lokale en internationale mensenrechtenorganisaties en organisaties van overlevenden van de genocide (Ibuka en Avega). Aan overheidszijde is gesproken met speciaal gezant voor de Grote Meren Patrick Mazimhaka, openbare aanklager Gerald Gahima en Secretaris Generaal van het ministerie van Buitenlandse Zaken Joseph Mutaboba. Daarnaast heeft zij gesproken met leden van de nationale mensenrechtencommissie en de nationale constitutionele commissie en is een bezoek gebracht aan de centrale gevangenis in Kigali. Tijdens alle gesprekken zijn bovengenoemde onderwerpen (zowel de betrokkenheid van Rwanda in de DRC als de interne mensenrechtensituatie) uitvoerig aan de orde geweest. </antwoord>
      <noten afkomstig="antwoord"/>
   </antwoorden>
</kvr>
