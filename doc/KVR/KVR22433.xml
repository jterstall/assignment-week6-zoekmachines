<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Financiën over mogelijke handel in gestolen auto's. (Ingezonden 8 februari 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22433
</item>
         <item attribuut="Inhoud">Vragen in vervolg op eerdere vragen (Aanhangsel van de Handelingen II, 2004-2005, 69) over veiling van auto's door Domeinen, die door de Belastingdienst in beslag genomen zijn en waarvan bekend is dat het om gestolen auto's gaat die doorgaans zijn omgekat zodat ze niet als gestolen geregistreerd staan. Ook vragen over de gevolgen voor burgers die zo'n auto hebben gekocht maar niet wisten dat die gestolen was.</item>
         <item attribuut="Rubriek">Belastingen (Belastingdiensten) Criminaliteit en openbare orde (Fraude) Handel en economie (Economische delicten) Staats- en bestuursrecht (Overheidsinstellingen en -bedrijven) Strafrecht en strafprocesrecht (Misdrijven) Verkeer, vervoer en waterstaat (Motorrijtuigen)</item>
         <item attribuut="Trefwoorden">Ambtsmisdrijven Belastingdienst Diefstal Domeinen Economische delicten Handel Motorrijtuigen</item>
         <item attribuut="Vindplaats">Kamervragen met antwoord 2004-2005, nr. 1113, Tweede Kamer</item>
         <item attribuut="Vraagnr_bij_indiening">2040508030</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2005-03-08</item>
         <item attribuut="Datum_indiening">2005-02-08</item>
         <item attribuut="Document-id">KVR22433</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2359" allpagenumbers="2359 2360" vetnummer="2040508030" code="0405tkkvr1113" lopendefooter="Tweede Kamer, vergaderjaar 2004–2005, Aanhangsel" filenaam="KVR22433" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1113" onderwerp="" indiendatum="2005-02-8">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2005-03-8">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Herinnert u zich uw antwoord op mijn eerdere vragen over mogelijke handel in gestolen auto’s? <voetnoot nummer="1"/>
      </vraag>
      <vraag nummer="2">Is het waar dat bij Domeinen auto’s staan die in beslag genomen zijn door de Belastingdienst en waarvan bekend is dat het om gestolen auto gaat? Zo ja, is het waar dat deze auto’s doorgaans zijn omgekat zodat ze niet als gestolen geregistreerd staan? </vraag>
      <vraag nummer="3">Is het waar dat Domeinen en de Belastingdienst geen onderzoek verrichten of in beslag genomen auto’s zijn omgekat? Zo neen, waarom niet? </vraag>
      <vraag nummer="4">Is het voorgekomen dat burgers een door Domeinen, op verzoek van de Belastingdienst, geveilde auto kochten die later bleek te zijn gestolen? Zo ja, deelt u de mening dat dit voor betreffende burgers veel onnodig bureaucratisch leed oplevert? </vraag>
      <vraag nummer="5">Deelt u de mening dat het onwenselijk is dat een overheidsorganisatie gestolen auto’s veilt? </vraag>
      <vraag nummer="6">Deelt u de mening dat bij criminele organisaties, waar de Belastingdienst auto’s in beslag neemt, een verhoogd risico bestaat dat betreffende auto’s zijn gesloten en omgekat? </vraag>
      <vraag nummer="7">Wat vindt u van de suggestie om voortaan autoteams van de politie deze auto’s te laten controleren op gewijzigde chassisnummers? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="69" documentjaargang="2004-2005">Aanhangsel Handelingen, nr. 69, vergaderjaar 2004–2005.</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Domeinen handelt in opdracht van de Belastingdienst. Indien een door de Belastingdienst inbeslaggenomen voertuig van diefstal afkomstig blijkt te zijn, wat incidenteel het geval is, wordt dit niet verkocht. </antwoord>
      <antwoord nummer="3">De aanleiding voor inbeslagname van een auto door de Belastingdienst ligt in het niet voldoen van de belastingschuld die aan het houden van een auto verbonden is. Omdat de inbeslagname ertoe moet dienen alsnog betaling van deze belastingschuld af te dwingen, is er op dat moment geen aanleiding om onderzoek te verrichten of een voertuig is gestolen dan wel is omgekat. Net zoals Domeinen dit doet bij de strafrechtelijk inbeslaggenomen voertuigen controleert Domeinen aanvullend of een door de Belastingdienst inbeslaggenomen voertuig van diefstal afkomstig is. Dit gebeurt in samenwerking met het Landelijk Informatiecentrum Voertuigcriminaliteit (LIV) bij de Dienst Wegverkeer (RDW). De eerste controle geschiedt door middel van een aansluiting op de registers bij de RDW, nadat het voertuig door de Belastingdienst is aangeleverd. Voorts stuurt Domeinen vóór een openbare verkoop bij inschrijving de (concept) kavellijsten ter controle naar het LIV. Het LIV controleert de Nederlands gekentekende, alsmede niet gekentekende en buitenlands gekentekende voertuigen met behulp van de diverse nationale en internationale registratiesystemen die het LIV ter beschikking staan. Indien uit deze beide controles blijkt dat een voertuig als gestolen gesignaleerd staat wordt het niet verkocht. Indien uit deze beide controles en op basis van de ervaring van de medewerkers bij Domeinen blijkt, dat er nader onderzoek moet worden uitgevoerd (bijvoorbeeld omdat het voertuig is geregistreerd als gesloopt), wordt een zogenoemd Permanent Autoteam van de Politie ingeschakeld om te beoordelen wat er met het voertuig aan de hand is. Indien uit dit onderzoek blijkt dat het betreffende voertuig omgekat is, wordt het niet verkocht. Mijns inziens is dit een zorgvuldige procedure waarbij de kans, dat een voertuig dat is omgekat, toch wordt verkocht, tot een minimum wordt beperkt (zie hiervoor ook mijn antwoord op vraag 4). </antwoord>
      <antwoord nummer="4">Uit de klachtenadministratie van Domeinen zijn deze gevallen niet bekend. Voor incidentele gevallen buiten de door de Belastingdienst inbeslaggenomen voertuigen geldt dat eigenaren, die een voertuig hebben gekocht dat naar later bleek van diefstal afkomstig te zijn, de volledige koopsom (inclusief opgeld) gerestitueerd hebben gekregen en compensatie hebben gekregen voor eventueel extra gemaakte kosten. </antwoord>
      <antwoord nummer="5">Ja. Daarom wordt door Domeinen actief gecontroleerd of een voertuig van diefstal afkomstig is voordat het via een openbare verkoop bij inschrijving wordt verkocht. </antwoord>
      <antwoord nummer="6">Zoals in het antwoord op vraag 3 is opgemerkt, ligt de reden voor inbeslagname door de Belastingdienst in het niet voldoen van een belastingschuld, en niet in het feit dat het een criminele organisatie betreft. </antwoord>
      <antwoord nummer="7">Zie mijn antwoord op vraag 3. </antwoord>
      <noten afkomstig="antwoord"/>
   </antwoorden>
</kvr>
