<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Ploeg en Van Zijl (beiden PvdA) over de ouderenaftrek. (Ingezonden 15 april 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7203
</item>
         <item attribuut="Inhoud">Vragen over de volgende gevallen met betrekking tot de ouderenaftrek: de zaak Van de Steen en de niet verleende betalingskorting, de zaak Kroesen en de ouderenaftrek en de zaak Van Wijk en de aanvullende ouderenaftrek.</item>
         <item attribuut="Rubriek">Belastingen (Belastingontheffing, -teruggave, -vermindering, -vrijstelling) Welzijn (Ouderen)</item>
         <item attribuut="Trefwoorden">Aftrekposten Ouderen</item>
         <item attribuut="Vindplaats">Kamervragen met antwoord 1997-1998, nr. 1302, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="PvdA">Van der Ploeg</persoon>
            <persoon partij="PvdA">Van Zijl</persoon>
         </item>
         <item attribuut="Datum_reaktie">1998-06-03</item>
         <item attribuut="Datum_indiening">1998-04-15</item>
         <item attribuut="Document-id">KVR7203</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2663" allpagenumbers="2663 2664" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7203" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1302" onderwerp="" indiendatum="1998-04-15">
         <vrager partij="PvdA" oorsprong="parlement">Van der Ploeg</vrager>
         <vrager partij="PvdA" oorsprong="parlement">Van Zijl</vrager>
         <vraagt-aan/>
      </vraagdata>
      <antwoorddata antwoorddatum="3 juni 1998) Zie ook Aanhangsel Handelingen nr. 1218, Vergaderjaar 1997–1998.">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Hebt u kennisgenomen van het kritische artikel in het Parool van 8 april jl. over diverse kwesties waarvoor u verantwoordelijk bent? </vraag>
      <vraag nummer="2">Zou u nader willen ingaan op de beschreven casusgevallen, meer in het bijzonder: – de zaak van de Steen en de niet verleende betalingskorting – de zaak Kroesen en de ouderenaftrek – de zaak van Wijk en de aanvullende ouderenaftrek </vraag>
      <vraag nummer="3">Kunt u alle onbeantwoorde vragen van de journalist wel beantwoorden nu hierom uit de Kamer gevraagd wordt? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">Ja. </antwoord>
      <antwoord nummer="2 en 3" voetnoot="1">De in de vraagstelling eerstgenoemde situatie betreft een vermindering van de voorlopige aanslag op een tijdstip waarop de daaropvolgende betaling van het resterende bedrag niet meer tijdig plaats kon vinden. Gelet op het feit dat de regeling van de betalingskorting pas vanaf 1 januari 1998 van kracht is, kan ik mij voorstellen dat zich in de aanloopfase vergelijkbare situaties hebben voorgedaan. Ik heb daarin aanleiding gevonden aan belastingplichtigen aan wie een verminderingsbeschikking is toegezonden met een dagtekening gelegen in de periode van 14 februari 1998 tot en met 28 februari 1998 alsnog de betalingskorting te verlenen mits de betaling van het resterende bedrag van de voorlopige aanslag uiterlijk op 16 maart 1998 is bijgeschreven op de rekening van de ontvanger. Over dit onderwerp merk ik nog op dat een herrekening van de in het aanslagbiljet vermelde betalingskorting slechts aan de orde is als de vermindering van de aanslag plaatsvindt nadat de betalingskorting daadwerkelijk is verleend. Voorafgaand aan de vermindering van de aanslag moet het oorspronkelijke bedrag van de aanslag dus uiterlijk op de eerste vervaldag zijn voldaan. In die situatie zal namelijk een evenredig deel van de genoten korting worden teruggenomen, hetgeen tot uitdrukking wordt gebracht in de verminderingsbeschikking. In de bijsluiter bij de voorlopige aanslag is vermeld dat de betalingskorting alleen wordt verleend als op de eerste vervaldag het volledige bedrag van de aanslag, verminderd met het bedrag van de betalingskorting, is voldaan. In de memorie van toelichting is daaraan nog toegevoegd dat dit ook geldt als het bedrag van de voorlopige aanslag door de belastingplichtige betwist wordt. In overeenstemming met hetgeen daarover in de memorie van toelichting is opgenomen, is bovendien in de bijsluiter het volgende vermeld: «Als u een te laag bedrag betaalt en u kunt dit niet voor de eerste vervaldag herstellen, dan heeft u ook geen recht meer op de korting». Het voorgaande houdt in dat belastingplichtigen die de betaling van het verschuldigde bedrag uitstellen tot het moment waarop de vermindering is verleend, het risico lopen de betalingskorting te verspelen, namelijk in het geval de vermindering pas na de eerste vervaldag van de aanslag wordt verleend en de betaling derhalve te laat plaatsvindt. In verband met de hiervoor gedane toezegging zullen belastingplichtigen die op grond daarvan alsnog voor de betalingskorting in aanmerking komen, worden geïnformeerd. De in de vraagstelling als tweede genoemde situatie betreft de aanvullende ouderenaftrek. De belastingplichtige geniet de ouderenaftrek als hij aan het eind van het kalenderjaar de leeftijd van 65 jaar heeft bereikt. Degene die recht heeft op de algemene ouderenaftrek komt ook in aanmerking voor de aanvullende ouderenaftrek als hij een AOW-uitkering voor alleenstaanden of alleenstaande ouders geniet. De Sociale Verzekeringsbank (SVB) houdt bij de inhouding van loonbelasting/premie volksverzekeringen over de AOW-uitkering in beginsel rekening met het belastingvrije bedrag, ook als de 65-plusser nog een aanvullend pensioen ontvangt van een pensioenfonds. Hetzelfde geldt voor de verhoging van het belastingvrije bedrag als recht bestaat op (aanvullende) ouderenaftrek. De belastingplichtige heeft echter de mogelijkheid het belastingvrije bedrag niet bij de SVB maar bij het pensioenfonds geldend te maken. Hiervoor moet hij bij de SVB een loonbelastingverklaring inleveren waarin hij te kennen geeft voor de AOW-uitkering in tariefgroep 0 ingedeeld te willen worden. Dit heeft echter tot gevolg dat de aanvullende ouderenaftrek in de inhoudingssfeer noch bij de SVB, noch bij het pensioenfonds in aanmerking wordt genomen. Bij de SVB niet omdat de aanvullende ouderenaftrek (evenals de «gewone» ouderenaftrek overigens) in 1998 op grond van de wettelijke bepalingen gekoppeld is aan indeling in tariefgroep 1, 2, 3, 4 of 5, en bij het pensioenfonds niet omdat de aanvullende ouderenaftrek slechts in aanmerking mag worden genomen door de instelling die een AOW-uitkering voor alleenstaanden of alleenstaande ouders uitbetaalt in de zin van de Algemene Ouderdomswet. <voetnoot nummer="1"/>Eventuele nadelige gevolgen hiervan kan de belastingplichtige voorkomen door na afloop van het jaar een aangiftebiljet in te dienen. Dit verschijnsel is met betrekking tot 1997 ook gesignaleerd in het antwoord op Kamervragen van de heer Van der Ploeg. Zie hiervoor Aanhangsel Handelingen II 1996/97, nr. 532 en het persbericht van 28 mei 1997, nr. 97/096. Daarnaast zal ik in overleg treden met de SVB teneinde te realiseren dat de betrokken belastingplichtigen voor de jaren 1997 en 1998 rechtstreeks opmerkzaam kunnen worden gemaakt op het indienen van een T-biljet. Voorts zal in de toelichting bij de eerstvolgende nieuwe versie van de loonbelastingverklaring aandacht waarin een belastingplichtige zijn belastingvrije bedrag geldend maakt bij een ander pensioen dan bij het AOW-pensioen. In een «Let op!» zal naar deze situatie worden verwezen. De loonbelastingverklaring is het juiste medium om hierover te communiceren, omdat de belastingplichtige die niet wenst dat met zijn belastingvrije bedrag rekening wordt gehouden bij zijn AOW-pensioen hiervoor altijd eerst twee loonbelastingverklaringen moet invullen. In de toelichting zal worden aangegeven dat als de belastingplichtige loonbelastingverklaringen invult omdat hij wil dat bij een ander pensioen dan het AOW-pensioen rekening wordt gehouden met zijn belastingvrije bedrag, dit betekent dat bij de loonheffing geen rekening wordt gehouden met de aanvullende ouderenaftrek. Hierbij zal ook verwezen worden naar de brochure «Als u 65 jaar wordt», waarin meer te vinden is over dit onderwerp, ook voor mensen die ouder zijn dan 65 jaar. Tevens zal hierbij aangegeven worden dat in dergelijke gevallen de belastingplichtige zijn aanvullende ouderenaftrek alleen nog geldend kan maken door na afloop van het jaar een T-biljet in te dienen als de Belastingdienst hem geen aangiftebiljet uitreikt. De in de vraagstelling laatstgenoemde situatie heeft betrekking op de berekening van de voorlopige aanslag. Bij de berekening van de voorlopige aanslag wordt zo goed mogelijk benaderd welk bedrag men over het lopende jaar is verschuldigd. Daarbij wordt een schatting gemaakt van het inkomen en de ingehouden voorheffingen. Onderdeel van de berekening is ook het belastingvrije bedrag, met inbegrip van eventuele verhogingen daarvan door de (aanvullende) ouderenaftrek. Mede gelet op het korte invoeringstraject was het in 1997 niet mogelijk de aanvullende ouderenaftrek bij de voorlopige aanslagen als een afzonderlijke grootheid te verwerken in het computerprogramma van de Belastingdienst. Aangezien het recht op aanvullende ouderenaftrek afhankelijk is van diverse factoren is besloten om bij het opleggen van voorlopige aanslagen 1997 het effect van de aanvullende ouderenaftrek te het per saldo verschuldigde bedrag. Voor het door de belastingplichtige te betalen bedrag maakt het uiteraard geen verschil welke methode wordt gebruikt. Gelet op de gunstige ervaringen daarmee is dezelfde gedragslijn gevolgd bij de voorlopige aanslagen 1998. Bij de voorlopige aanslagen 1999 zal de aanvullende ouderenaftrek wel een onderdeel vormen van het belastingvrije bedrag. Vanaf dat moment zal de aanvullende ouderenaftrek dus wel afzonderlijk op het aanslagbiljet worden vermeld. </antwoord>
      <noten afkomstig="antwoord">
         <noot nummer="1">Het pensioenfonds kan wel rekening houden met de aanvullende ouderenaftrek als het fonds de AOW-uitkering aan de rechthebbende doorbetaalt en deze zijn belastingvrije som bij het pensioenfonds geldend maakt. Bij een dergelijke doorbetaling verstrekt de SVB aan het fonds informatie over de aard van de AOW-uitkering. Als de AOW-uitkering door het SVB wordt uitbetaald, beschikt het pensioenfonds niet over deze informatie</noot>
      </noten>
   </antwoorden>
</kvr>
