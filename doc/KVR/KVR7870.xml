<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Feenstra (PvdA) over de plannen van Radio Delta. (Ingezonden 28 juli 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7870
</item>
         <item attribuut="Inhoud">Vragen over de plannen van Radio Delta om twee 400 meter hoge radiozendmasten in de Noordzee te plaatsen.</item>
         <item attribuut="Rubriek">Communicatie, media en informatievoorziening (Radio en televisie) Communicatie, media en informatievoorziening (Telecommunicatie)</item>
         <item attribuut="Trefwoorden">Radio Zendstations</item>
         <item attribuut="Vindplaats">Kamervragen met antwoord 1998-1999, nr. 64, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="PvdA">Feenstra</persoon>
         </item>
         <item attribuut="Datum_reaktie">1998-09-28</item>
         <item attribuut="Datum_indiening">1998-07-28</item>
         <item attribuut="Document-id">KVR7870</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="129" allpagenumbers="129 130" vetnummer="2979814750" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7870" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="64" onderwerp="" indiendatum="1998-07-28">
         <vrager partij="PvdA" oorsprong="parlement">Feenstra</vrager>
         <vraagt-aan/>
      </vraagdata>
      <antwoorddata antwoorddatum="1998-09-28">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u vernomen van de plannen van Radio Delta om twee 400 meter hoge radiozendmasten in de Noordzee te plaatsen, net buiten de Nederlandse 12-mijlszone? <voetnoot nummer="1"/>
      </vraag>
      <vraag nummer="2">Welke effecten kunnen deze zendmasten hebben, onder meer voor de scheepvaart en de natuur (zeezoogdieren en vogels)? </vraag>
      <vraag nummer="3" voetnoot="2">Hoe beoordeelt u deze plannen in het kader van nationale wetgeving (EHS en maatschappelijke noodzaak) en internationale overeenkomsten (OSPAR, EEZ en Voorzorgsbeginsel)? <voetnoot nummer="2"/>
      </vraag>
      <vraag nummer="4">Is de locatie gekozen omdat buiten de territoriale wateren de realisatie van dergelijke plannen eenvoudiger kan verlopen, en zo ja, welke in deze situatie relevante beleidskaders dan wel procedures gelden buiten de 12-mijlszone niet in verband met een zeelocatie binnen de 12-mijlszone dan wel een landlocatie? </vraag>
      <vraag nummer="5">Deelt u de opvatting dat het voor de beoordeling van plannen ontwikkeld in de Noordzee noodzakelijk is voor het gehele Nederlandse Noordzeegebied een volwaardig ruimtelijk beleids- en afwegingskader op te zetten? En zo ja, welke stappen zult u daartoe zetten? </vraag>
      <noten afkomstig="vraag">
         <noot nummer="1" datum="1998-07-23" bron="Persbericht Werkgroep Noordzee">Persbericht Werkgroep Noordzee, 23 juli 1998</noot>
         <noot nummer="2">EHS = Ecologische Hoofdstructuur, OSPAR = Oslo-Parijs Verdrag ter bescherming van de Zee, EEZ = Exclusief Economische Zone</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De effecten voor de scheepvaart en luchtvaart zijn afdoende te beperken. Van groot belang daarbij is het kiezen van een locatie buiten de scheepvaartroutes en de mogelijke toekomstige aan- en uitvliegroutes voor een tweede nationale luchthaven in zee. Rond de installatie zal een veiligheidszone worden ingesteld. Bovendien worden aanvullende voorschriften opgelegd (zoals verlichting) die de veiligheid voor de scheepvaart en de luchtvaart moeten waarborgen. De risico’s van storing op apparatuur aan boord van zee- en luchtvaartuigen worden onderzocht in het kader van de procedure tot verlening van een machtiging op grond van de Wet op de telecommunicatievoorzieningen (Wtv). Op grond van de Wtv dient de zender te voldoen aan de bepalingen inzake de Elektromagnetische compatibiliteit. Voorafgaande aan de verlening van de machtiging voor de zender dient in voldoende mate duidelijk te zijn in welke omvang er storingen op kunnen gaan treden en op welke wijze deze storingen kunnen worden opgelost. Aan de machtiging kunnen voorts voorschriften en beperkingen worden verbonden met betrekking tot de ingebruikname of het gebruik van de omroepzender. Nadelige effecten op de natuur zijn op basis van de nu beschikbare kennis niet uit te sluiten. Met name het risico van vogelsterfte door botsingen is waarschijnlijk. De effecten op vissen en zeezoogdieren zijn naar verwachting verwaarloosbaar, aangezien elektromagnetische straling en radiogolven niet of nauwelijks in het water doordringen. Nader onderzoek ter bepaling van de mogelijke risico’s wordt op dit moment verricht, zowel door Rijkswaterstaat als door de initiatiefnemer. </antwoord>
      <antwoord nummer="3">Er is in de huidige situatie nagenoeg geen nationale wetgeving van toepassing op dergelijke activiteiten buiten de 12-mijlszone (zie ook vraag 4). Het OSPAR-verdrag is weliswaar relevant, maar heeft geen rechtstreekse werking, waardoor ook het voorzorgsbeginsel niet zonder meer als basis kan dienen voor het opleggen van maatregelen. Het ontbreekt dus aan een formeel toetsingskader voor dit plan. De omstandigheid dat dergelijke plannen mogen worden uitgevoerd zonder dat een volwaardige toetsing aan de relevante uitgangspunten in het nationale en internationale beleid behoeft plaats te vinden, is mijns inziens ongewenst (zie ook vraag 5). In dit concrete geval is echter in goed overleg tussen initiatiefnemer en betrokken overheidsinstanties overgegaan tot een traject, gericht op zorgvuldige besluitvorming. Onderdelen van dit traject zijn een voorlichtingsbijeenkomst voor belanghebbenden en een gecoördineerde voorbereiding in de Interdepartementale Coördinatiecommissie voor Noordzee-aangelegenheden (ICONA) van de standpuntbepaling van de betrokken bewindslieden. Daarbij is uiteraard het relevante beleid, zoals het voorzorgsbeginsel, het uitgangspunt. De besluitvorming wordt in het najaar afgerond. Het geven van een definitief oordeel is op dit moment dan ook niet mogelijk. </antwoord>
      <antwoord nummer="4">De voorkeur van Delta Radio voor een locatie buiten de 12-mijlszone wordt voorzover mij bekend mede bepaald door de eenvoudiger juridische procedures rond de locatiekeuze. Buiten de 12-mijlszone zijn slechts de Wet op de telecommunicatievoorzieningen en de Wet installaties Noordzee van toepassing. Op grond van deze laatstgenoemde wet zijn bij amvb veiligheidseisen (verlichting, radarreflectoren e.d.) gesteld aan de installatie. De amvb legt de verplichting op van het voornemen een installatie op de Noordzee te plaatsen melding te maken bij de minister van Defensie, met een afschrift aan de minister van V en W. De beide ministers kunnen nadere regels stellen omtrent de uitvoering van de in de amvb genoemde eisen. De Wet milieubeheer en de Wet beheer Rijkswaterstaatswerken zijn niet van kracht buiten de 12-mijlszone. Ook het Structuurschema Groene Ruimte, waarin de Noordzee is aangewezen als kerngebied binnen de Ecologische hoofdstructuur, is niet van toepassing buiten de 12-mijlszone. </antwoord>
      <antwoord nummer="5">Ja. Met name buiten de 12-mijlszone blijkt het huidige kader tekort te schieten. In het verleden is steeds geconcludeerd, dat het niet nodig was dit te ontwikkelen aangezien er geen bouwplannen buiten de 12-mijlszone voorzien werden. Nu dit initiatief van Delta Radio er ligt, en er wellicht andere zullen volgen, moet dit standpunt opnieuw overwogen worden. Een eerste interdepartementale gedachtenvorming is deze zomer gestart op basis van reeds ontwikkelde departementale visies op de gewenste ontwikkeling van de kustzone (binnen en buiten de 12-mijlszone) met het oog op onder andere ruimtelijke, economische, milieu-, natuurlijke en veiligheidsaspecten. Ik zal u aan het eind van dit jaar informeren over de uitkomsten van deze studie en mogelijke beleidsmatige vervolgstappen. Ook ten aanzien van het wettelijk instrumentarium zijn de eerste stappen inmiddels gezet: momenteel wordt bezien of nadere regelgeving nodig is. In eerste instantie wordt daarbij gedacht aan (elementen van) de Wet milieubeheer. Een wetsvoorstel tot instelling van de Exclusieve Economische Zone (EEZ), een voorwaarde om de Wet milieubeheer van toepassing te kunnen verklaren, is reeds ingediend (Rijkswet instelling exclusieve economische zone, TK 1996–1997, 25 446 (R 1594), nrs. 1–2). In een EEZ heeft de kuststaat rechtsmacht ten aanzien van de bouw en het gebruik van kunstmatige eilanden, installaties en inrichtingen, het wetenschappelijk zeeonderzoek en de bescherming en het behoud van het mariene milieu. </antwoord>
      <noten afkomstig="antwoord"/>
   </antwoorden>
</kvr>
