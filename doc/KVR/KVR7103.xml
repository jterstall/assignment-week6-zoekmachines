<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden M. M. H. Kamp (VVD), Oedayraj Singh Varma (GroenLinks) en Swildens-Rozendaal (PvdA) over donatiegeschiktheid. (Ingezonden 9 april 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7103
</item>
         <item attribuut="Inhoud">Vragen over de procedure van geschiktheidsbeoordeling van organen en weefsel en over homoseksualiteit als contra-indicatie.</item>
         <item attribuut="Rubriek">Gezondheidszorg (Geneeskunde)</item>
         <item attribuut="Trefwoorden">Chirurgie Homoseksuelen</item>
         <item attribuut="Vindplaats">Kamervragen met antwoord 1997-1998, nr. 1215, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="VVD">M. M. H. Kamp</persoon>
            <persoon partij="GroenLinks">Oedayraj Singh Varma</persoon>
            <persoon partij="PvdA">Swildens-Rozendaal</persoon>
         </item>
         <item attribuut="Datum_reaktie">1998-05-14</item>
         <item attribuut="Datum_indiening">1998-04-09</item>
         <item attribuut="Document-id">KVR7103</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2485" allpagenumbers="2485 2486" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7103" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1215" onderwerp="" indiendatum="1998-04-9">
         <vrager partij="VVD" oorsprong="parlement">M. M. H. Kamp</vrager>
         <vrager partij="GroenLinks" oorsprong="parlement">Oedayraj Singh Varma</vrager>
         <vrager partij="PvdA" oorsprong="parlement">Swildens-Rozendaal</vrager>
         <vraagt-aan/>
      </vraagdata>
      <antwoorddata antwoorddatum="1998-05-14">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Kunt u bevestigen dat met het invullen van het donorformulier de wel of niet bereidheid tot het afstaan van organen, resp. weefsel wordt uitgesproken maar dat t.z.t. de geschiktheidsbeoordeling van deze organen resp. weefsel een aparte procedure vergt? </vraag>
      <vraag nummer="2">Op grond van welke criteria zijn de contra-indicaties voor donatiegeschiktheid die in het ziekenhuisprotocol zijn opgenomen tot stand gekomen? </vraag>
      <vraag nummer="3">Worden dezelfde contra-indicaties in alle landen van Europa op dezelfde wijze gehanteerd? Indien neen, welke verschillen zijn er dan en welke redenen liggen daaraan ten grondslag? </vraag>
      <vraag nummer="4">Deelt u de mening dat deze contra-indicaties ter bescherming van de ontvanger ten aanzien van iedereen op dezelfde wijze moeten worden toegepast? </vraag>
      <vraag nummer="5" voetnoot="1">Moet uit de bijlage van het ziekenhuisprotocol orgaan/weefseldonatie (uitgave van december 1997) afgeleid worden dat homoseksualiteit altijd als contra-indicatie geldt waarbij geen onderscheid gemaakt wordt tussen mannen en vrouwen, noch naar het wel of niet hebben van risicovol seksueel gedrag? Zo ja, hoe spoort dit met de beantwoording van de kamervragen? <voetnoot nummer="1"/>
      </vraag>
      <vraag nummer="6">Hoe gaat dit in de praktijk beoordeeld worden en bij wie ligt de bewijslast? Welke criteria worden gehanteerd om dit aan te tonen? </vraag>
      <vraag nummer="7">Deelt u de visie dat bij heteroseksuelen ook sprake kan zijn risicovol seksueel verkeer en wordt er dan met dezelfde maatstaf gemeten? Zo neen, waarom niet? </vraag>
      <vraag nummer="8">Deelt u de mening dat goede informatie en voorlichting over het hanteren van de contra-indicaties misverstanden en gevoelens van discriminatie kunnen wegnemen en ertoe kunnen bijdragen dat de bereidheid tot orgaan/weefseldonatie niet negatief wordt beïnvloed? Zo ja, bent u bereid te bevorderen dat duidelijkheid ontstaat met betrekking tot het hanteren van de contra-indicaties? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="556" documentjaargang="1997-1998">Aanhangsel Handelingen, nr. 556, vergaderjaar 1997–1998.</noot>
      </noten>
   </vragen>
   <antwoorden aantal="8">
      <antwoord nummer="1">Ja. Met het invullen van het donorformulier geeft iemand aan wel of geen toestemming voor orgaandonatie te geven. Pas bij het overlijden van iemand kan worden bekeken of zijn organen medisch gezien geschikt zijn voor orgaandonatie. </antwoord>
      <antwoord nummer="2">Het belangrijkste criterium is het belang van de ontvanger van een donororgaan. Voorkomen moet worden dat met de transplantatie van een donororgaan een ziekte of besmetting wordt overgedragen aan de ontvanger. Daarnaast zijn de contra-indicaties bedoeld om de resultaten van transplantaties te verbeteren. </antwoord>
      <antwoord nummer="3">Dit wordt zoveel mogelijk beoogd door de landen die samenwerken met Eurotransplant International en Bio Implant Services. De uitwisseling van organen en weefsels is alleen op een kwalitatief verantwoorde manier mogelijk indien alle betrokken landen dezelfde contra-indicaties hanteren. </antwoord>
      <antwoord nummer="4">Ja. </antwoord>
      <antwoord nummer="5">Mijn reactie op de bijlage uit het ziekenhuisprotocol heb ik gegeven in het antwoord op vragen van mw. Varma (Aanhangsel Handelingen nr. 556, vergaderjaar 1997–1998). Homoseksualiteit geldt als zodanig niet als contra-indicatie, het besmet zijn met onder meer HIV of het risico lopen daarmee besmet te zijn wel. In de bijlage bij het protocol is de volgende opsomming gegeven van de uit epidemiologisch onderzoek bekende risicofactoren van HIV: – «mensen die intraveneuze, intra-musculaire of subcutane injecties hebben gehad zonder medische indicatie (druggebruikers); – hemofiliepatiënten die stollingsfactoren hebben ontvangen; – homoseksualiteit; – personen die de voorafgaande 12 maanden zijn blootgesteld aan (mogelijk) HIV-geïnfecteerd bloed door percutane inoculatie (prikaccident) of door contact met een open wond, niet intacte huid of slijmvliezen; – personen die geëmigreerd zijn vanuit landen waar overdracht van HIV-infecties door heteroseksueel contact een belangrijke rol kan spelen bij de verspreiding van het HIV-virus; dit zijn met name Haïti en landen uit Centraal Afrika (...); – tatoeage, piercing, acupunctuur of een prikaccident in de voorgaande 6 maanden.» De aanwezigheid van deze risicofactoren kan bepalend zijn voor het oordeel van de arts of er sprake is van een contra-indicatie. Homoseksualiteit kan bijvoorbeeld een aanwijzing zijn voor het risico op HIV-besmetting, maar dat hoeft niet. In essentie gaat het bij het bepalen van het risico op HIV-besmetting erom dat kan worden vastgesteld of sprake is geweest van risicovol seksueel gedrag van degene die net is overleden. Niettemin hanteert in Nederland de Stichting Bio Implant Services met betrekking tot weefseldonatie de gedragslijn dat geen donorweefsels kunnen worden geaccepteerd van mannen die de afgelopen 5 jaar met andere mannen seksueel contact hebben gehad. Deze gedragslijn is in overeenstemming met de richtlijnen van de European Association of Tissue Banks en de European Association of Musculo Skeletal Transplantation. </antwoord>
      <antwoord nummer="6">In de praktijk worden de contra-indicaties en de risicofactoren gebruikt als een «check-list». Soms is op basis van een reeds bestaand medisch dossier vast te stellen of er sprake is van een contra-indicatie, soms is overleg van de arts, die het overlijden vaststelt, met de nabestaanden noodzakelijk. Hoe dit overleg precies plaatsvindt is afhankelijk van de individuele omstandigheden, die rond het moment van overlijden zeer kunnen verschillen. Het is uiteindelijk het orgaancentrum dat in overleg met de arts in het ziekenhuis en/of de transplantatiecoördinator vaststelt of het voortzetten van een donatieprocedure verantwoord is. In het belang van de ontvanger van een donororgaan, zal in geval van twijfel over de contra-indicatie in beginsel niet tot een uitname van donororganen worden overgegaan. </antwoord>
      <antwoord nummer="7">Bij heteroseksuelen kan ook sprake zijn van risicovol seksueel verkeer. Epidemiologisch gezien, komt besmetting met HIV echter meer voor bij mannelijke homoseksuelen, dan bij mannelijke heteroseksuelen. </antwoord>
      <antwoord nummer="8">Goede informatie en voorlichting over het hanteren van contra-indicaties kunnen misverstanden en gevoelens van discriminatie wegnemen. Dit is een taak van de orgaancentra, de transplantatiecoördinatoren en de artsen die met nabestaanden contact onderhouden. Het Ministerie van VWS ontwikkelt thans in samenwerking met de betrokkenen uit de gezondheidszorg een donatie-ondersteunend programma (Pro Donor). In dit programma wordt aan alle aspecten van de donatieprocedure aandacht besteed, dus ook aan de contacten met nabestaanden. Voorts heb ik de Nederlandse Transplantatie Vereniging en het Centraal begeleidingsorgaan voor de intercollegiale toetsing (CBO) gevraagd het protocol op dit punt te verduidelijken. Overigens moet de registratie van wilsverklaringen volledig los gezien worden van de beoordeling van de geschiktheid van een donor. De registratie vindt grotendeels deze maanden plaats, terwijl de beoordeling van de medische geschiktheid plaatsvindt op het moment van overlijden, hetgeen voor de meeste mensen vele jaren verder ligt. De beoordeling van de medische geschiktheid vindt plaats aan de hand van criteria die dan gelden. Het blijft dan ook van belang dat iedereen, ongeacht aandoeningen of risicofactoren, beslist om zich wel of niet als orgaandonor te laten registreren. </antwoord>
      <noten afkomstig="antwoord"/>
   </antwoorden>
</kvr>
