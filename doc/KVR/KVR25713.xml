<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Smeets en Verdaas (beiden PvdA) aan de ministers van Volkshuisvesting, Ruimtelijke Ordening en Milieubeheer, van Economische zaken en van Landbouw, Natuur en Voedselkwaliteit over huiskamerrestaurants. (Ingezonden 4 april 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25713
</item>
         <item attribuut="Inhoud">Vragen over de controle op de huiskamerrestaurants door de VWA, de van toepassing zijnde wet- en regelgeving en de mogelijke oneerlijke concurrentie met de reguliere horeca.</item>
         <item attribuut="Rubriek">Consument (Levensmiddelenkeuring) Handel en economie (Mededinging) Vrijetijdsbesteding (Horeca)</item>
         <item attribuut="Trefwoorden">Horeca Levensmiddelenkeuring Mededinging</item>
         <item attribuut="Vindplaats">Kamervragen met antwoord 2005-2006, nr. 1566, Tweede Kamer</item>
         <item attribuut="Vraagnr_bij_indiening">2050611060</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Smeets</persoon>
            <persoon partij="PvdA">Verdaas</persoon>
         </item>
         <item attribuut="Datum_reaktie">2006-05-31</item>
         <item attribuut="Datum_indiening">2006-04-04</item>
         <item attribuut="Document-id">KVR25713</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3341" allpagenumbers="3341 3342" vetnummer="2050611060" code="0506tkkvr1566" lopendefooter="Tweede Kamer, vergaderjaar 2005–2006, Aanhangsel" filenaam="KVR25713" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1566" onderwerp="" indiendatum="2006-04-4">
         <vrager partij="PvdA" oorsprong="parlement">Smeets</vrager>
         <vrager partij="PvdA" oorsprong="parlement">Verdaas</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer, van Economische zaken en van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="31 mei 2006), zie ook Aanhangsel Handelingen nr. 1384, vergaderjaar 2005–2006.">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder>de ministers van Economische Zaken en van Volksgezondheid, Welzijn en Sport (Ontvangen 31 mei 2006), zie ook Aanhangsel Handelingen nr</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Kent u de berichtgeving over de zogenaamde «huiskamerrestaurants»? 1, 2 </vraag>
      <vraag nummer="2">Kunt u een overzicht geven van de bestaande wet- en regelgeving aangaande «huiskamerrestaurants»? Kunt u hierbij ingaan op de verhouding tot de wet- en regelgeving zoals de Wet ruimtelijke ordening en de Wet Milieubeheer, die van toepassing is op de reguliere horeca? </vraag>
      <vraag nummer="3">Wat vindt u van de conclusie van het Bureau Eerlijke Mededinging dat dit soort restaurants voor oneerlijke concurrentie in de horeca zorgt? </vraag>
      <vraag nummer="4">Wat is de rol van de Voedsel- en Warenautoriteit? Hoe vaak controleren zij dit soort restaurants? Hoeveel boetes zijn er in de afgelopen jaren uitgeschreven? </vraag>
      <vraag nummer="5">Kunt u aangeven wanneer er sprake is van een regulier horecabedrijf en wanneer er nog sprake is van een hobby, zoals in het geval waarbij tegen onkostenvergoeding verschillende culturen elkaar kunnen ontmoeten? Kunt u daarbij aangeven wat de beleidsruimte van gemeenten is dergelijke «huiskamerrestaurants» toe te staan? </vraag>
      <noten afkomstig="vraag">
         <noot nummer="1" datum="2006-02-10" bron="Dagblad van het Noorden">Dagblad van het Noorden, 10 februari 2006</noot>
         <noot nummer="2" datum="2006-02-11" bron="De Stentor">De Stentor, 11 februari 2006</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Warenwet De hygiëneverordening (EG) 852/2004 is van toepassing met uitzondering van privé-keukens voor particulier gebruik. Als in «huiskamers» maaltijden geserveerd worden tegen betaling, bedrijfsmatig, en er is geen sprake meer van particulier gebruik dan dient men te voldoen aan genoemde Verordening. Feitelijk betekent dat het werken volgens de hygiënecode. Drank- en Horecawet Volgens de Drank- en Horecawet is het verboden om zonder Drank- en Horecawetvergunning bedrijfsmatig of anders dan om niet (= tegen betaling) dranken met een alcoholgehalte hoger dan 0,5% te verstrekken voor gebruik ter plaatse. Wet ruimtelijke ordening Wat betreft de Wet op de Ruimtelijke Ordening en de in de Eerste Kamer aanhangige Wet ruimtelijke ordening kan ik het volgende meedelen. In bestemmingsplannen is voor horecadoeleinden meestal een afzonderlijke bestemming opgenomen. Woningen vallen veelal onder de bestemming woondoeleinen. Ongeacht de formulering in het bestemmingsplan, mag binnen de woonbestemming volgens de jurisprudentie van de Afdeling Bestuursrechtspraak van de Raad van State een vrij beroep worden uitgeoefend, mits het beroep duidelijk ondergeschikt is aan het wonen (circa 30% van de woning), het beroep wordt uitgeoefend door de bewoner en de beroepsuitoefening niet leidt tot overlast of andere nadelige effecten met zich meebrengt. Onder het begrip «vrij beroep» vallen dienstverlenende bedrijven als administratiekantoren, andere financiële en zakelijke dienstverlening, persoonlijke verzorging (pedicure e.d) en gezondheidszorg (arts, fysiotherapeut). Horeca-activiteiten vallen niet onder een vrij beroep zoals dat begrip in de jurisprudentie is ontwikkeld. De uitoefening van een «huiskamerrestaurant» is dus in strijd te achten met de geldende woonbestemming. Planologisch gezien is het niet relevant of het al of niet om een bedrijfsmatige uitoefening van een huiskamerrestaurant gaat. Beslissend zijn de ruimtelijke uitstralingseffecten van de activiteit op de omgeving, zoals bijvoorbeeld de verkeersaantrekkende werking van de activiteit en eventuele uit deze activiteit voortvloeiende geluidhinder. De vraag is natuurlijk wanneer er sprake is van een huiskamerrestaurant. De concrete feiten en omstandigheden zijn beslissend. Het is denkbaar dat iemand voor een breder publiek op een bepaalde wijze reclame maakt voor de mogelijkheid van zijn kookkunst gebruik te maken. In dat geval moet worden aangenomen dat er sprake is van een huiskamerrestaurant. Een ander criterium is mogelijk de doelgroep. Wordt regelmatig gekookt voor een vaste groep personen (bijv. een zangkoor waar iemand lid van is of een vaste groep buurtbewoners etc.) óf voor een groep mensen waarvan de samenstelling onbepaald is (zoals dat in een restaurant ook het geval is)? In het eerste geval zal er geen sprake zijn van een huiskamerrestaurant – en zal er ook geen strijd met de bestemming «woondoeleinden» en bijbehorende voorschriften van het bestemmingsplan ontstaan – in het tweede geval zal dat in de regel wel het geval zijn. milieu De Wet milieubeheer is van toepassing als het huiskamerrestaurant valt onder het begrip «inrichting» van de Wet milieubeheer en het Inrichtingen en Vergunningenbesluit op grond van deze wet. Dit is blijkens de jurisprudentie het geval zolang sprake is van een met enige regelmaat terugkerende bedrijfsmatige, op winst gerichte activiteit waarmee wezenlijke inkomsten worden verworven. Indien inderdaad sprake is van een inrichting dan zijn de milieu-eisen uit het Besluit Horeca, Sport en Recreatie op het huiskamerrestaurant van toepassing. </antwoord>
      <antwoord nummer="3">Die conclusie kan ik niet delen. Van oneerlijke concurrentie is sprake wanneer huiskamerrestaurants bedrijfsmatig worden uitgeoefend en het college van Burgemeester en Wethouders ten onrechte niet optreedt. Huiskamerrestaurants kunnen voor meer concurrentie in de horeca zorgen. Doordat er meer concurrentie plaatsvindt, is er juist sprake van meer keuzemogelijkheden voor de consument. Wel geldt als voorwaarde dat aan de wettelijke regelgeving wordt voldaan. </antwoord>
      <antwoord nummer="4">De Voedsel en Waren Autoriteit controleert in restaurants de naleving van de Warenwet, in het bijzonder de hygiënevoorschriften, als uitvloeisel van de Europese Hygiëneverordening (EG 852/2004). De grens tussen particuliere en bedrijfsmatige activiteiten is in veel gevallen moeilijk te trekken. Zodra sprake is van niet-particulier gebruik, zoals het bereiden van voedsel voor handelsdoeleinden of voor directe verkoop vanuit huis, dienen ook deze woningen te voldoen aan de Warenwet en de Europese verordening 852/2004. De VWA controleert dan de naleving van de hygiënevoorschriften en de drankverstrekking ingevolge de Drank- en Horecawet. In de praktijk gebeurt dit op basis van klachten. De VWA is namelijk terughoudend in het wellicht nodeloos betreden van particuliere woningen. Jaarlijks krijgt de VWA slechts enkele klachten. Het aantal boetes wordt voor deze categorie niet apart geregistreerd, maar is vrijwel nihil. In verband met de privacywetgeving is voor het ter plekke controleren van een particuliere woning toestemming nodig van de bewoner dan wel een last van het Openbaar Ministerie. </antwoord>
      <antwoord nummer="5">Het onderscheid tussen hobbymatig en bedrijfsmatig is mede afhankelijk van criteria die vanuit de verschillende regelingen en wetten gehanteerd worden. Een eenduidig antwoord is moeilijk te geven. Wel kan in het algemeen gesteld worden dat wanneer het hoofdinkomen verdiend wordt in de horeca, er sprake is van een bedrijfsmatige activiteit. Volgens de Drank- en Horecawet is er bij alcoholverstrekking een vergunning nodig als er bedrijfsmatig verstrekt wordt, maar ook als er hobbymatig verstrekt wordt tegen betaling. De gemeente heeft in dezen geen beleidsvrijheid. Het vergunningstelsel van de Drank- en Horecawet heeft een gesloten karakter: als de aanvrager en de inrichting voldoen aan de vereisten die de wet stelt, moet de gemeente de vergunning verlenen. Indien een «huiskamerrestaurant» wordt uitgeoefend en dus in strijd is te achten met de geldende woonbestemming, kunnen B&amp;W handhavend optreden door middel van bestuursdwang of een dwangsom. Voordat tot handhavend optreden wordt besloten, moeten B&amp;W eerst de mogelijkheid van legalisering onderzoeken, ofwel of de activiteit via een herziening van het bestemmingsplan of via een verlening van vrijstelling daarvan kan worden toegestaan. Bij de keuze om te legaliseren beschikken B&amp;W over een bepaalde beleidsvrijheid. </antwoord>
      <noten afkomstig="antwoord"/>
   </antwoorden>
</kvr>
