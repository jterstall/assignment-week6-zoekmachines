<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Justitie over de verantwoordelijkheid van content op internet. (Ingezonden 24 januari 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31175
</item>
         <item attribuut="Inhoud">Vragen naar aanleiding van de beelden van een stelsmatig mishandelde jongen op YouTube. YouTube en XS4ALL stellen niet verantwoordelijk te zijn voor het plaatsen van filmpjes. Kan er een samenwerking komen tussen internetbedrijven of bezoekers van sites betreffende het omgaan en melden van strafrechtelijke content aan de politie.</item>
         <item attribuut="Rubriek">Communicatie, media en informatievoorziening (Netwerken) Strafrecht en strafprocesrecht (Misdrijven) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Internet Mishandeling Opsporingen</item>
         <item attribuut="Vindplaats">Kamervragen met antwoord 2007-2008, nr. 1603, Tweede Kamer</item>
         <item attribuut="Vraagnr_bij_indiening">2070809410</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2008-03-10</item>
         <item attribuut="Datum_indiening">2008-01-24</item>
         <item attribuut="Document-id">KVR31175</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3251" allpagenumbers="3251 3252" vetnummer="2070809410" code="0708tkkvr1603" lopendefooter="Tweede Kamer, vergaderjaar 2007–2008, Aanhangsel" filenaam="KVR31175" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1603" onderwerp="" indiendatum="2008-01-24">
         <vrager partij="SP" oorsprong="parlement">Gerkens</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="10 maart 2008), zie ook Aanhangsel Handelingen nr. 1331, vergaderjaar 2007–2008.">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw reactie op de tv-rapportage waarin beelden van een stelselmatig mishandelde jongen op YouTube zijn geplaatst? <voetnoot nummer="1"/>
      </vraag>
      <vraag nummer="2">Wat is uw reactie op de uitspraak van YouTube en XS4ALL dat de verantwoordelijkheid van het plaatsen van filmpjes niet bij YouTube ligt? Deelt u deze mening? In hoeverre is YouTube of Google wel verantwoordelijk wanneer het evident strafrechtelijk materiaal betreft, zoals mishandeling, beelden van overvallen of kinderpornografisch materiaal? </vraag>
      <vraag nummer="3">Kunt u aangeven hoe vaak aangifte wordt gedaan van beelden van mishandeling die worden verspreid via het internet? Zo neen, bent u bereid hier onderzoek naar te doen? </vraag>
      <vraag nummer="4">Wordt actief gerechercheerd op strafrechtelijke beelden op sites als YouTube? Zo ja wat zijn de resultaten hiervan? Zo neen, waarom niet? Zijn deze beelden aanleiding om dit wel te gaan doen? </vraag>
      <vraag nummer="5">Zijn er afspraken zoals YouTube die heeft met de entertainmentindustrie, tussen justitie en de politie betreffende het omgaan met dit materiaal? Zo ja, welke afspraken zijn dit? Zo nee waarom niet? </vraag>
      <vraag nummer="6">Vindt u het in het kader van de bestrijding van cybercrime denkbaar dat de politie afspraken maakt met de eigenaar van sites als YouTube om beelden op aangeven van de politie direct te verwijderen? Zo neen, waarom niet? </vraag>
      <vraag nummer="7">Bent u bereid om in overleg te treden met sites als YouTube om tot een samenwerking te komen waarbij bezoekers van de sites strafrechtelijke content kunnen melden bij de politie, welke vervolgens na het beoordelen van het materiaal stappen kunnen ondernemen? Zo neen, waarom niet? </vraag>
      <noten afkomstig="vraag">
         <noot nummer="1" datum="2008-01-21" bron="Een Vandaag">Een Vandaag, 21 januari 2008</noot>
      </noten>
   </vragen>
   <antwoorden aantal="6">
      <antwoord nummer="1">Ik betreur het dat een slachtoffer van mishandeling vervolgens op internet en in de media wordt geconfronteerd met beelden van deze schokkende gebeurtenis. </antwoord>
      <antwoord nummer="2" voetnoot="1">Het bedrijf YouTube, dat in november 2006 is overgenomen door Google Inc., biedt met zijn website een podium aan anderen voor het plaatsen van beeldmateriaal. Het beeldmateriaal mag worden geplaatst nadat men zich als YouTube-gebruiker heeft geregistreerd, hetgeen alleen mogelijk is indien men akkoord gaat met de gebruiksvoorwaarden. In deze gebruiksvoorwaarden is aangegeven dat het geplaatste beeldmateriaal moet voldoen aan de gebruiksrichtlijnen van YouTube. Deze gebruiksrichtlijnen geven onder meer aan dat het niet is toegestaan pornografie, dierenmisbruik, geweld en bedreigingen te plaatsen. In beginsel is degene die het beeldmateriaal plaatst verantwoordelijk voor de inhoud van dat materiaal. YouTube kan pas verantwoordelijk worden gehouden wanneer het bedrijf weet dat er beeldmateriaal is geplaatst dat in strijd is met de gebruiksrichtlijnen, maar dit materiaal vervolgens niet verwijdert. De verantwoordelijkheid ligt pas anders wanneer YouTube beducht zou moeten zijn voor misbruik vanwege het bijzondere karakter van de website. <voetnoot nummer="1"/>In dat geval mag worden verwacht dat het bedrijf het materiaal beoordeelt voordat het wordt geplaatst. </antwoord>
      <antwoord nummer="3">Het via internet verspreiden van beelden van mishandeling is op zichzelf geen strafbaar feit. Indien aangifte wordt gedaan van de mishandeling die op deze beelden te zien is, zal deze in beginsel worden behandeld als een algemene aangifte van mishandeling. Bij het Openbaar Ministerie wordt niet geregistreerd in hoeveel gevallen er naast een aangifte wegens mishandeling tevens sprake is van het verspreiden van beeldmateriaal van die mishandeling. Uiteraard kan een persoon die op de beelden voorkomt altijd op grond van de Auterswet 1912 de provider verzoeken de gegevens te verwijderen. </antwoord>
      <antwoord nummer="4">Het algemeen actief rechercheren op het internet is niet wenselijk. Net als in de fysieke maatschappij, dient de politie zich in de virtuele maatschappij terughoudend op te stellen bij het monitoren van activiteiten van burgers. Stelselmatig een bepaalde plek observeren is ongewenst in de openbare ruimte en ook in de virtuele openbare ruimte. De politie kijkt op verschillende internetsites, waaronder ook YouTube, indien in het kader van een specifiek doel of een specifiek thema surveillancehandelingen of opsporingshandelingen worden verricht. Het doel is dan om steekproefsgewijs te controleren op tevoren vastgestelde gedragingen, dan wel om, onder gezag van het openbaar ministerie, gericht opsporingsonderzoek in een concreet geval te verrichten. Zo wordt er in het kader van de aandacht die de overheid heeft voor radicalisering, periodiek steekproefsgewijs op sites, waaronder YouTube, gekeken naar haatzaaiend gedrag, zowel in tekst, beeld als geluid. </antwoord>
      <antwoord nummer="5 en 6">Omdat het plaatsen van het beeldmateriaal op zichzelf geen strafbaar feit is, ligt het niet op de weg van het Openbaar Ministerie om met partijen als YouTube afspraken te maken over de omgang met dergelijk beeldmateriaal. Zoals bij vraag 2 aangegeven verwijdert YouTube beeldmateriaal dat niet voldoet aan de gebruiksrichtlijnen van YouTube. Dit betekent dat YouTube ook op aangeven van de politie de beelden kan en zal verwijderen. Hierover hoeven geen afspraken gemaakt te worden tussen politie en YouTube. </antwoord>
      <antwoord nummer="7">De minister voor Jeugd en Gezin heeft recent een gesprek gehad met YouTube over het beleid van YouTube inzake beelden die aanstoot geven. YouTube heeft bevestigd dat zij richtlijnen heeft met betrekking tot het plaatsen van beelden door gebruikers en het verwijderen van beelden die in strijd zijn met deze richtlijnen. Dit betekent dat beelden met een aanstootgevende of strafrechtelijke content gemeld kunnen worden bij de desbetreffende provider, die zelf de beelden vervolgens kan verwijderen. Uiteraard kan iedereen die slachtoffer is van criminaliteit daarvan aangifte doen bij de politie. Verder kan bij het meldpunt cybercrime, als het gaat om terrorisme of kinderpornografie een melding worden gedaan. Afspraken tussen YouTube en politie over samenwerking zijn daartoe niet nodig. </antwoord>
      <noten afkomstig="antwoord">
         <noot nummer="1">Als recent voorbeeld binnen de jurisprudentie van een site met een dergelijk bijzonder karakter kan de website van de Vereniging Martijn genoemd worden. Zie hiervoor de uitspraak van de Rechtbank Amsterdam van 1 november 2007 (LJN: BB6926)</noot>
      </noten>
   </antwoorden>
</kvr>
