<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="15">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Blaauw (VVD) en Jorritsma-van Oosten (D66) aan de minister van Economische Zaken over de produktie van olie- en gasvoorkomens in Nederland en de exploitatie hiervan; Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1496
</item>
         <item attribuut="Inhoud">Betreft de produktie van olie- en gasvoorkomens in Nederland en de exploitatie hiervan.</item>
         <item attribuut="Rubriek">Energie, water en grondstoffen (Delfstoffenwinning)</item>
         <item attribuut="Trefwoorden">Aardgas Aardolie Delfstoffenwinning</item>
         <item attribuut="Vindplaats">Kamervragen met antwoord 1994-1995, nr. 852, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="VVD">Blaauw</persoon>
            <persoon partij="D66">Jorritsma-van Oosten</persoon>
         </item>
         <item attribuut="Datum_reaktie">1995-05-31</item>
         <item attribuut="Datum_indiening">1995-04-28</item>
         <item attribuut="Tekstcorrecties">Bij deze vraag is geen titel opgenomen.</item>
         <item attribuut="Document-id">KVR1496</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1735" allpagenumbers="1735 1736 1737" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="852" onderwerp="" indiendatum="">
         <vrager partij="VVD" oorsprong="parlement">Blaauw</vrager>
         <vrager partij="D66" oorsprong="parlement">Jorritsma-van Oosten</vrager>
         <vraagt-aan/>
      </vraagdata>
      <antwoorddata antwoorddatum="1995-05-31">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder/>
      </antwoorddata>
   </meta>
   <vragen aantal="15">
      <vraag nummer="1">Bent u van mening dat in produktie genomen olie- en gasvoorkomens in Nederland, gezien het economische belang, zo uitputtend mogelijk gee¨xploiteerd dienen te worden? </vraag>
      <vraag nummer="2">Is het u bekend dat onder meer in Canada en de VS olievelden, die door grotere maatschappijen verlaten zijn, door kleinere maatschappijen, nog vele jaren daarna economisch gee¨xploiteerd worden? </vraag>
      <vraag nummer="3" voetnoot="1 2">Vindt u het van belang, dat Nederland zo lang mogelijk zijn olie- en gasvelden in produktie houdt <voetnoot nummer="1"/>en dat de Staat bevordert dat geen onomkeerbare beslissingen worden genomen ten aanzien van de insluiting van deze velden? <voetnoot nummer="2"/>
      </vraag>
      <vraag nummer="4">Is het u in dit verband bekend, dat per mei 1994 het olieveld IJsselmonde/Ridderkerk (Concessie Rijswijk) door de huidige operator (NAM) ingesloten is, daar de exploitatie voor de huidige operator kennelijk economisch niet meer rendabel is? </vraag>
      <vraag nummer="5">Is u bekend hoeveel winbare aardolie dit veld nu nog bevat? Bent u bereid deze hoeveelheid bekend te maken, te meer omdat het hier gaat om kennelijk voor de huidige operator niet meer interessant zijnde reserves? Zo neen, waarom niet? </vraag>
      <vraag nummer="6">Is het u bovendien bekend dat de NAM voornemens is dit veld spoedig dusdanig te ontmantelen, dat het nauwelijks meer opnieuw in produktie kan worden genomen aangezien dat een te hoge investering zou vergen? </vraag>
      <vraag nummer="7" voetnoot="3">Bent u op de hoogte van initiatieven en voorstellen die tot doel hebben dit veld ondermeer door middel van leasing nog geruime tijd verder economisch te exploiteren? <voetnoot nummer="3"/>
      </vraag>
      <vraag nummer="8">Zijn er bezwaren tegen een leaseconstructie? Zo ja, welke? Zijn er binnen eeuwigdurende concessies andere mogelijkheden om tot produktieoverdracht te komen van «end of field life» velden? Zo ja, welke? Zo neen, waarom niet? </vraag>
      <vraag nummer="9">Bent u van mening dat er, indien bovenbedoelde initiatieven niet gehonoreerd worden, in feite kapitaalvernietiging plaatsvindt met betrekking tot natuurlijke delfstoffen en produktie-installaties? Bent u met ons van mening dat dit voor Nederland en de EU zeer ongewenst is? </vraag>
      <vraag nummer="10">Is het u bovendien bekend dat NAM het voornemen heeft een van de grootste onshore olievelden van het vasteland van West-Europa, het Schoonebeek-veld (Concessie Drenthe), begin 1996 in te sluiten zonder dat een plan voor het opnieuw in exploitatie nemen van dit veld voorhanden is? </vraag>
      <vraag nummer="11">Is het u bekend dat van het Schoonebeek olieveld tot op heden slechts iets meer dan de helft van de verwachte reserves benut is en dat naar verwachting het veld nog een potentie heeft van ten minste 50 jaar? </vraag>
      <vraag nummer="12">Is het u bekend dat dit olieveld op analoge wijze als voorgesteld onder vraag 7 op basis van de huidig toegepaste technieken nog vele jaren economisch te exploiteren is? </vraag>
      <vraag nummer="13">Is het u bekend dat ook ten aanzien van dit olieveld initiatieven en voorstellen liggen van derden om door middel van de huidige installatie, technieken, personeelsbezetting etc. het veld nog langdurig rendabel te exploiteren? </vraag>
      <vraag nummer="14" voetnoot="4">Bent u bereid te bevorderen dat de huidige concessiehouder <voetnoot nummer="4"/>derden toestaat op basis van de huidige technieken en installatie de exploitatie ter hand te nemen? </vraag>
      <vraag nummer="15">Bent u van mening dat er in zijn algemeenheid een overheidsbeleid moet worden ontwikkeld voor zowel «end of field life» olievelden als voor gasvelden? Hoe stelt u zich een dergelijk beleid voor? Wanneer mogen wij daarover voorstellen verwachten? </vraag>
      <noten afkomstig="vraag">
         <noot nummer="1">Strippen; velden desnoods een tijd lang laten sluimeren</noot>
         <noot nummer="2">Opdat bij tijdelijke of langdurige schaarste deze velden in ieder geval nog een bijdrage kunnen leveren aan de energiebehoefte van Nederland</noot>
         <noot nummer="3">Aangezien op basis van de huidige olieprijs nog zeker 4 miljoen vaten aardolie uit dit veld gewonnen kunnen worden zonder dat inbreuk wordt gedaan op de concessieprincipes</noot>
         <noot nummer="4">In het belang van onder meer de werkgelegenheid in Zuid-Oost Drenthe, die alleen maar verder verslechtert onder andere door de insluiting van het olieveld Schoonebeek. NAM = Nederlandse Aardolie Maatschappij</noot>
      </noten>
   </vragen>
   <antwoorden aantal="15">
      <antwoord nummer="1">Ja, waarbij ik de zinsnede «zo uitputtend mogelijk» opvat als «volgens good oil field practice». Het ligt immers niet in de rede om de exploitatie van een gas- of olievoorkomen voort te zetten in een situatie, waarin de produktiekosten hoger zijn dan de opbrengsten. </antwoord>
      <antwoord nummer="2">Ja. </antwoord>
      <antwoord nummer="3">In het antwoord op vraag 1 heb ik aangegeven, dat olie- en gasvelden naar mijn mening volgens «good oil field practice» gee¨xploiteerd dienen te worden. De Staat heeft enkele instrumenten voorhanden om een rationele ontginning te bevorderen en te voorkomen dat er onverantwoorde beslissingen worden genomen bij de insluiting van olie- en gasvelden. Ee´n van de instrumenten is het «werkverplichtingsartikel», dat in elke concessie-akte en winningsvergunning wordt opgenomen. Volgens dit artikel is de concessionaris verplicht de exploitatie van een olie- of gasveld uit te voeren «met gebruikmaking van zodanige hulpmiddelen, zo mede op zodanige schaal en wijze als uit oogpunt van doelmatige bedrijfsvoering en rationele ontginning van het delfstofvoorkomen verantwoord is.» In hetzelfde artikel is vastgelegd, dat de concessionaris de verplichting heeft «aan de minister van Economische Zaken, op diens daartoe strekkend verzoek, de gegevens ter beschikking te stellen, welke hij nodig acht om te beoordelen of de concessiehoudster aan haar in het eerste lid bedoelde verplichting voldoet». Een ander instrument is de staatsparticipatie. Via Energie Beheer Nederland B.V. is de Staat nauw betrokken bij de winning van gas uit de meeste gasvelden. </antwoord>
      <antwoord nummer="4">Ja. </antwoord>
      <antwoord nummer="5" voetnoot="3 3 3">Voor de goede orde maak ik onderscheid tussen economisch winbare en technisch winbare reserves. Voor de concessionaris zijn de directe produktiekosten hoger dan de opbrengsten (bij de huidige olieprijs). Daarmee is voor hem de economisch winbare reserve tot nul gereduceerd. De technisch winbare reserve is groter dan nul. Met de configuratie van putten en installaties die begin 1994 op het veld aanwezig was, zou – technisch gezien – nog 300.000 m <voetnoot nummer="3"/>tot 600.000 m <voetnoot nummer="3"/>olie gewonnen kunnen worden. Dat is overigens slechts 2 tot 4 procent van de tot nu toe geproduceerde hoeveelheid olie. In totaal is er 15,5 miljoen m <voetnoot nummer="3"/>olie uit het veld gewonnen. Dat is 45 % van de hoeveelheid die in de ondergrond aanwezig is. Gelet op de wereldwijd gemiddelde winningspercentage bij primaire oliewinning – 35 procent – is dit een goed resultaat. </antwoord>
      <antwoord nummer="6">Ja. </antwoord>
      <antwoord nummer="7">Ja, zij het dat de uitwerking mij niet bekend is. </antwoord>
      <antwoord nummer="8">Een leaseconstructie, waarbij de installatie eigendom blijft van de concessionaris maar de feitelijke operatie en het economische risico aan anderen wordt overgedragen, acht ik voorshands niet onmogelijk. De acceptatie zal afhangen van de concrete situatie, waarbij mede bepalend is, hoe verplichtingen die uit de mijnwetgeving en vergunningen voortvloeien gestalte krijgen. Zaken als aansprakelijkheid ten aanzien van veiligheid en schade dienen goed gewaarborgd te zijn. In principe is produktie-overdracht ook mogelijk via overdracht van de concessie. Bij overdracht van een concessie zal worden bezien of de nieuwe concessiehoudster een solide technische en financie¨le basis heeft, met het oog op de veiligheid en de hoge kosten die met opruimingswerkzaamheden gemoeid zijn. </antwoord>
      <antwoord nummer="9">De vraag of hier sprake is van kapitaalvernietiging hangt samen met de vraag of er in concreto nog een mogelijkheid aanwezig is voor een rendabele winning. Deze wordt door vele factoren bepaald, zoals onderhoudskosten, technische staat van de apparatuur, opbrengstprijs, enz. Tot op heden is mij niet gebleken, dat een verantwoorde voortzetting van de exploitatie op financieel-economische gronden mogelijk zou zijn. </antwoord>
      <antwoord nummer="10">Ja, ik ben bekend met de plannen om het olieveld Schoonebeek in te sluiten. Het is mij echter ook bekend dat de concessionaris werkt aan een plan om het veld op een andere wijze verder te ontwikkelen. </antwoord>
      <antwoord nummer="11">Inmiddels is bijna 25% van de ondergronds aanwezige hoeveelheid olie gewonnen. Internationaal gezien is dit, gelet op de hoge viscositeit van de olie, een goed resultaat. Uiteraard is het technisch mogelijk de produktie nog vele jaren voort te zetten, maar het is de vraag of dat op bedrijfseconomische gronden verantwoord is. Ik zal met de mij ter beschikking staande mijnrechtelijke instrumenten er op toezien, dat de concessionaris zich voor een verdergaande ontwikkeling van het veld blijft inspannen. </antwoord>
      <antwoord nummer="12">Leasing (in de betekenis van besteding) is wellicht e´e´n van de mogelijkheden om exploitatie voort te zetten. Er zijn meerdere mogelijkheden denkbaar, bijvoorbeeld met nieuwe boor- en produktietechnieken. Deze technieken worden thans door de concessionaris uitgewerkt. </antwoord>
      <antwoord nummer="13">Mij zijn geen concrete initiatieven bekend. </antwoord>
      <antwoord nummer="14">Het is mijn verantwoordelijkheid om te beoordelen of de concessionaris de winning voortvarend ter hand neemt, maar het behoort niet tot mijn bevoegdheid om voor te schrijven op welke wijze (in organisatorisch-financie¨le zin) dit dient te geschieden. </antwoord>
      <antwoord nummer="15">Zoals ik heb aangegeven in het antwoord op vraag 3 beschik ik over meerdere instrumenten om een verantwoorde exploitatie van olie- en gasvelden te bevorderen. Nu er steeds meer olie- en gasvelden in het eindstadium van exploitatie geraken zal ik bezien of deze instrumenten toereikend zijn en of het nodig is nieuw beleid te formuleren. Gelet op de multidisciplinaire aard van het onderwerp (mijnrechtelijk, financieel-economisch, technisch) zal mijn onderzoek enige tijd vergen en verwacht ik u binnen een jaar hierover te kunnen informeren. </antwoord>
      <noten afkomstig="antwoord"/>
   </antwoorden>
</kvr>
