<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Irrgang (SP) aan de ministers van Binnenlandse Zaken en Koninkrijksrelaties en van Defensie over de ontruiming van Fort Pannerden. (Ingezonden 21 november 2006); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26977
</item>
         <item attribuut="Inhoud">Vragen naar aanleiding van NOS-journaal (9 november 2006) over het inzetten van het leger bij de ontruiming van het 'gekraakte' Fort Pannerden. Indiener vraagt zich af of het leger vaker wordt ingezet bij ontruiming van kraakpanden, en zo ja op welke gronden. Verder wil indiener weten of de ministers van BZK en Defensie verwachten dat het leger vaker zal worden ingezet bij aangelegenheden, waarbij de openbare orde in het geding is.</item>
         <item attribuut="Rubriek">Criminaliteit en openbare orde (Handhaving openbare orde) Veiligheidsbeleid en defensie (Landmacht)</item>
         <item attribuut="Trefwoorden">Landmacht Openbare orde en veiligheid</item>
         <item attribuut="Vindplaats">Kamervragen met antwoord 2006-2007, nr. 512, Tweede Kamer</item>
         <item attribuut="Vraagnr_bij_indiening">2060703350</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Defensie (DEF)</item>
         <item attribuut="Indiener">
            <persoon partij="SP">Irrgang</persoon>
         </item>
         <item attribuut="Datum_reaktie">2006-12-19</item>
         <item attribuut="Datum_indiening">2006-11-21</item>
         <item attribuut="Document-id">KVR26977</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1109" allpagenumbers="1109 1110" vetnummer="2060703350" code="0607tkkvr512" lopendefooter="Tweede Kamer, vergaderjaar 2006–2007, Aanhangsel" filenaam="KVR26977" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="512" onderwerp="" indiendatum="2006-11-21">
         <vrager partij="SP" oorsprong="parlement">Irrgang</vrager>
         <vraagt-aan>de ministers van Binnenlandse Zaken en Koninkrijksrelaties en van Defensie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Waarom is besloten om het leger in te zetten bij de ontruiming van Fort Pannerden? <voetnoot nummer="1"/>
      </vraag>
      <vraag nummer="2">Wordt het leger vaker ingezet voor de ontruiming van een kraakpand? Zo ja, zijn voor deze ontruiming gelijksoortige criteria gehanteerd bij de besluitvorming over de inzet van het leger? Zo neen, wat is het essentiële verschil tussen eerdere ontruimingen en deze? </vraag>
      <vraag nummer="3">Verwacht u in de toekomst het leger vaker in te zetten bij ontruimingen en bij andere aangelegenheden waarbij de openbare orde in het geding kan zijn? </vraag>
      <vraag nummer="4">Welke criteria hanteert u bij de besluitvorming tot het inzetten van het leger in Nederland in kwesties betreffende de openbare orde? </vraag>
      <noten afkomstig="vraag">
         <noot nummer="1" datum="2006-11-9" bron="NOS journaal">NOS journaal, 9 november 2006</noot>
      </noten>
   </vragen>
   <antwoorden aantal="2">
      <antwoord nummer="1, 2 en 4">Het ontruimen van een pand is primair een politietaak waarbij in bijzondere gevallen – zoals in het geval van de ontruiming van fort Pannerden – om bijstand kan worden gevraagd van de Koninklijke marechaussee of andere onderdelen van de krijgsmacht. De artikelen 58 en 59 van de Politiewet 1993 geven hiervoor de juridische grondslag. Als het om bijstand bij de handhaving van de openbare orde gaat, zoals in casu, vraagt de burgemeester van de gemeente waar het politieoptreden plaatsvindt de bijstand aan en geeft de minister van Binnenlandse Zaken en Koninkrijksrelaties, na overleg met de minister van Defensie, de toestemming voor de bijstand door de krijgsmacht. Als het gaat om bijstand ter handhaving van de strafrechtelijke rechtsorde vraagt de Officier van Justitie de bijstand aan en geeft de minister van Justitie, na overleg met de minister van Defensie, toestemming voor de bijstand. Inzet van de krijgsmacht op grond van militaire bijstand vindt overigens altijd plaats onder het gezag en de aansturing van de civiele autoriteit die de aanvraag heeft ingediend. Dat betekent dus dat in het onderhavige geval, de politie, onder verantwoordelijkheid van de burgemeester, leiding gaf aan de ontruimingsactie. De krijgsmacht heeft de politie bij de ontruiming ondersteund. De redenen voor een verzoek om militaire bijstand ter handhaving van de openbare orde kunnen zijn dat de politie onvoldoende capaciteit heeft voor het benodigde grootschalig optreden, of omdat in spoedeisende situaties het politiekorps van de krijgsmacht – de Koninklijke marechaussee – eerder ter plekke kan zijn dan andere politiekorpsen, of omdat de krijgsmacht beschikt over bijzondere vaardigheden of materieel waarover de politie niet beschikt. Dit laatste was bij de ontruiming van Fort Pannerden aan de orde. In casu had het verzoek primair betrekking op de ter beschikkingsstelling van zwaar materieel van de genie (brugleggers, mattenleggers en takelapparatuur) en communicatiemiddelen. De middelen waren nodig omdat het te ontruimen object gelegen is op een landstrook tussen twee rivieren en voor de politie moeilijk te betreden bleek zonder de genoemde hulpmiddelen. Daarnaast werd de communicatie bij het fort belemmerd door 180 cm dikke muren. De militaire bijstand was er derhalve op gericht de mobiliteit van de politie en de communicatie tussen politie onderling en met hulpdiensten tijdens deze actie te verbeteren om zo de ontruiming geordend en veilig te laten plaatsvinden. </antwoord>
      <antwoord nummer="3">De krijgsmacht heeft als één van zijn hoofdtaken de ondersteuning van civiele autoriteiten bij rechtshandhaving, rampenbestrijding en humanitaire hulp, zowel nationaal als internationaal en staat hiervoor paraat. Indien een beroep wordt gedaan op Defensie op grond van militaire bijstand zal Defensie hier in beginsel aan meewerken. Met de ministeries van Binnenlandse Zaken en Koninkrijksrelaties en van Justitie zijn hierover afspraken gemaakt in het kader van de Intensivering van de Civiel-Militaire Samenwerking. U bent hierover uitgebreid geïnformeerd door middel van de Rapportage Intensivering Civiel Militaire Samenwerking,, 24 mei 2006 (Kamerstukken II, 2005–2006, 30 300 X, nr. 106). In dit kader worden schaarse en specialistische capaciteiten gegarandeerd ter beschikking gesteld aan het civiele gezag in Nederland. Inzet van Defensiemiddelen in dit kader vindt overigens altijd plaats onder het gezag van de civiele autoriteiten. </antwoord>
      <noten afkomstig="antwoord"/>
   </antwoorden>
</kvr>
