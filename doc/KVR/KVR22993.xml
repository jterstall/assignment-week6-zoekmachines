<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bussemaker (PvdA) aan de staatssecretaris van Sociale Zaken en Werkgelegenheid over het feit dat er steeds minder ID'ers zijn. (Ingezonden 21 april 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22993
</item>
         <item attribuut="Inhoud">Vragen over de verwachting dat er in Rotterdam een kaalslag zal plaatsvinden onder mensen met een in- en doorstroombaan (ID'ers) in het primair onderwijs, van de 6000 ID'ers zouden er nog 2000 overblijven, als gevolg van inkrimpingen op het gemeentelijk werkgelegenheidsbudget.</item>
         <item attribuut="Rubriek">Arbeid (Subsidies) Arbeid (Werkloosheidsbestrijding) Basisonderwijs (Onderwijspersoneel)</item>
         <item attribuut="Trefwoorden">Onderwijsgevenden basisonderwijs Subsidies Werkloosheidsbestrijding</item>
         <item attribuut="Vindplaats">Kamervragen met antwoord 2004-2005, nr. 1626, Tweede Kamer</item>
         <item attribuut="Vraagnr_bij_indiening">2040513460</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
         </item>
         <item attribuut="Datum_reaktie">2005-05-12</item>
         <item attribuut="Datum_indiening">2005-04-21</item>
         <item attribuut="Document-id">KVR22993</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3465" allpagenumbers="3465 3466" vetnummer="2040513460" code="0405tkkvr1626" lopendefooter="Tweede Kamer, vergaderjaar 2004–2005, Aanhangsel" filenaam="KVR22993" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1626" onderwerp="" indiendatum="2005-04-21">
         <vrager partij="PvdA" oorsprong="parlement">Bussemaker</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="12mei 2005">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2">Hebt u kennisgenomen van het bericht dat er steeds minder mensen met een in- en doorstroombaan (ID-banen) op straat en in de school zijn <voetnoot nummer="1"/>en ook van het bericht dat de helft van de Rotterdammers met een gesubsidieerde baan op zoek moet naar een andere baan? <voetnoot nummer="2"/>
      </vraag>
      <vraag nummer="2">Bent u, net zoals het Sectorbestuur Onderwijsarbeidsmarkt (SBO) en het Participatiefonds, bang voor een kaalslag onder de 6000 ID’ers die in het primair onderwijs werken? </vraag>
      <vraag nummer="3">Beschikt u over gegevens die de schatting dat er uiteindelijk maar 2000 ID’ers in het primair onderwijs over zullen blijven, ondersteunen dan wel ontkrachten? </vraag>
      <vraag nummer="4">Hoe beoordeelt u het voorstel van de gemeente Rotterdam dat de helft van de mensen met een gesubsidieerde baan op zoek moet naar ander werk? </vraag>
      <vraag nummer="5">Deelt u de mening van het Rotterdamse gemeentebestuur dat ID-banen verdwijnen doordat vanwege Rijksbezuinigingen het gemeentelijk werkgelegenheidsbudget de komende jaren met honderd miljoen zal inkrimpen? </vraag>
      <noten afkomstig="vraag">
         <noot nummer="1" datum="2005-03-25" bron="VNG-magazine">VNG-magazine, 25 maart 2005</noot>
         <noot nummer="2" datum="2005-04-15" bron="Trouw" titel="Bonden in actie voor ID-banen">Trouw, 15 april 2005: «Bonden in actie voor ID-banen»</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Met de komst van de WWB is het doel bij de inzet van het werkdeel waaruit ook gesubsidieerde banen kunnen worden gefinancierd, uitstroom naar regulier werk. Er is geen sprake meer van een dubbele doelstelling zoals deze gold voor de ID-banen: bevorderen van uitstroom naar regulier werk én het verbeteren van de maatschappelijke dienstverlening. Gemeenten zijn verantwoordelijk voor het realiseren van uitstroom uit de uitkering en gesubsidieerde banen en hebben de vrijheid hier zelf invulling aan te geven. Gemeenten bepalen dus of zij gesubsidieerde arbeid inzetten en zo ja in welke sector (zie ook antwoord op uw kamervragen van 7 februari jl. kenmerk 2040507880). </antwoord>
      <antwoord nummer="3">Uit de gegevens van de ID-monitor blijkt dat het aantal ID-banen in het onderwijs begin 2003 10.260 bedroeg en eind 2004 7.960. De uitstroom uit het onderwijs was in 2003 998 waarvan 576 (57%) naar regulier werk. In 2004 was de uitstroom 1017, waarvan 697 (69%) naar regulier werk. Uitstroom naar regulier werk is daarmee de belangrijkste oorzaak van de daling. Ik weet niet hoeveel gesubsidieerde banen er momenteel nog zijn in het onderwijs. Vanaf 2005 zijn de aparte monitors voor de gesubsidieerde banen in het kader van de Wiw en ID vervallen en vervangen door de Statistiek Reïntegratie Gemeenten (SRG). In deze statistiek wordt gerapporteerd over de gesubsidieerde banen die sinds 1 januari 2004 tot stand zijn gekomen onder de WWB onder de term Loonkostensubsidies en uitstroom uit deze banen. De statistiek bevat gezien de doelstelling van de WWB (uitstroom), beleidsvrijheid van gemeenten en het streven om de administratieve lastendruk te verkleinen geen informatie over de sectoren waar de gesubsidieerde banen worden ingezet. </antwoord>
      <antwoord nummer="4">Zoals ik ook in antwoord op vraag 2 heb aangegeven is de gemeente Rotterdam zelf verantwoordelijk voor de mate waarin en de wijze waarop ze uitstroom vanuit gesubsidieerde banen naar werk organiseert. </antwoord>
      <antwoord nummer="5">De afname van het aantal ID-banen kan vanaf 2003 geen gevolg meer zijn van rijksbezuinigingen die in 2003 immers volledig gerealiseerd was. Per 1 januari 2004 is budget voor 45.500 ID-banen overgeheveld naar het werkdeel van de WWB. Blijkens de ID-monitor waren er eind 2003 nog ca. 45.000 ID-banen. </antwoord>
      <noten afkomstig="antwoord"/>
   </antwoorden>
</kvr>
