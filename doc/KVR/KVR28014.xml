<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Roefs (PvdA) aan de staatssecretaris van Financiën over het verschil in milieukorting. (Ingezonden 23 maart 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28014
</item>
         <item attribuut="Inhoud">Vragen naar aanleiding van een toespraak van de staatssecretaris van financiën over vergroening van het fiscale stelsel. Daaruit blijkt dat door het vergroten van het verschil in milieukorting relatief minder zuinige auto's van grotere klassen goedkoper worden. Vragensteller is van mening dat absolute zuinigheid een beter criterium is dan relatieve zuinigheid, omdat de consument anders in de verleiding komt een door het belastingvoordeel een grotere, in absolute zin meer vervuilende, auto aan te schaffen. In dit verband vraagt hij ook naar de uitvoering van de motie-Huizinga-Heringa (kamerstuk 30800 XI, nr. 61) over het invoeren van bpm-differentiatie op basis van absolute in plaats van relatieve zuinigheid.</item>
         <item attribuut="Rubriek">Belastingen (Motorrijtuigenbelasting)</item>
         <item attribuut="Trefwoorden">BPM</item>
         <item attribuut="Vindplaats">Kamervragen met antwoord 2006-2007, nr. 1441, Tweede Kamer</item>
         <item attribuut="Vraagnr_bij_indiening">2060710350</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Roefs</persoon>
         </item>
         <item attribuut="Datum_reaktie">2007-05-04</item>
         <item attribuut="Datum_indiening">2007-03-23</item>
         <item attribuut="Document-id">KVR28014</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3063" allpagenumbers="3063 3064" vetnummer="2060710350" code="0607tkkvr1441" lopendefooter="Tweede Kamer, vergaderjaar 2006–2007, Aanhangsel" filenaam="KVR28014" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1441" onderwerp="" indiendatum="2007-03-23">
         <vrager partij="PvdA" oorsprong="parlement">Roefs</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="4 mei 2007), zie ook Aanhangsel Handelingen nr. 1308, vergaderjaar 2006–2007">
         <antwoorder functie="staatssecretaris" ministerie="Financiën">De Jager</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de tekst van de toespraak «Vergroening van het fiscale stelsel»? <voetnoot nummer="1"/>
      </vraag>
      <vraag nummer="2">Vindt u dat door het vergroten van het verschil in milieukorting relatief minder zuinige auto’s van grotere klasses goedkoper worden? Zo neen, waarom niet? </vraag>
      <vraag nummer="3">Vindt u dat absolute zuinigheid een beter criterium is dan relatieve zuinigheid? </vraag>
      <vraag nummer="4">Bent u niet bang dat de consument door het belastingvoordeel in de verleiding komt een grotere auto aan te schaffen die in absolute zin een stuk vervuilender is dan een kleine zuinige auto? Zo neen, waarom niet? </vraag>
      <vraag nummer="5">Hoe gaat u de motie-Huizinga-Heringa (Kamerstuk 30 800 XI, nr. 61) vormgeven in uw plannen? Hebt u hierover al contact gehad met de minister van Volkshuisvesting, Ruimtelijke Ordening en Milieubeheer? </vraag>
      <noten afkomstig="vraag">
         <noot nummer="1" weblink="http://www.minfin.nl/nl/actueel/ toespraken,jan-kees-de-jager/03/Vergroening-van-het-fiscale-stelsel.html">http://www.minfin.nl/nl/actueel/ toespraken,jan-kees-de-jager/03/Vergroening-van-het-fiscale-stelsel.html</noot>
      </noten>
   </vragen>
   <antwoorden aantal="5">
      <antwoord nummer="1">Deze heb ik uitgesproken op 20 maart jongstleden, daar ben ik dus inderdaad van op de hoogte. </antwoord>
      <antwoord nummer="2">Ik ben op dit moment bezig om in samenwerking met de minister van VROM, de minister van EZ en de minister van V&amp;W de afspraak uit het Coalitieakkoord met betrekking tot de milieudifferentiatie in de BPM in te vullen. Het vergroten van het verschil in milieukorting in de BPM is een maatregel die in overweging wordt genomen. De huidige milieukorting is gebaseerd op het labelsysteem. In dit systeem worden relatief zuinige auto’s ingedeeld in het A-, B- of C-label, en relatief onzuinige auto’s in een label D of slechter. Door het vergroten van de aan de labels gekoppelde bedragen worden de relatief minder zuinige auto’s dus juist duurder, en niet goedkoper ten opzichte van de auto’s met een A-, B- of C-label. </antwoord>
      <antwoord nummer="3">Het huidige energielabel is gebaseerd op een mix van deze beide elementen. Voor 25% wordt het label bepaald door de absolute zuinigheid van de auto, voor 75% door de relatieve zuinigheid ten opzichte van andere auto’s van vergelijkbare grootte. De differentiatie van de BPM sluit aan bij deze labelindeling. Op dit moment wordt bezien op welke manier invulling wordt gegeven aan de in het Coalitieakkoord opgenomen extra opbrengst van de BPM uit een verdere differentiatie naar milieukenmerken. Overleg over een mogelijke herziening van het labelsysteem maakt daarvan deel uit. </antwoord>
      <antwoord nummer="4" voetnoot="2">Een overstap van een kleine auto met een ongunstig label naar een grotere auto met gunstiger label, maar wél een hogere absolute CO <voetnoot nummer="2"/>-uitstoot ligt minder voor de hand. Deze auto’s zijn veelal geen elkaar beconcurrerende producten. Bovendien bevinden de in absolute zin zuinige auto’s zich door de absolute component van 25% in het energielabel grotendeels binnen de A en B labelgroep. Grotere auto’s met een A of B label komen maar zeer beperkt voor. Grotere auto’s met een A label, eigenlijk alleen hybride auto’s, zijn ook in absolute zin zuinig. Voor de kleinere, in absolute zin nog redelijk zuinige auto’s die tóch in de D t/m G groep ingedeeld zijn, zijn van hetzelfde type vaak zuinigere varianten beschikbaar met een kleinere motor en een gunstiger label. </antwoord>
      <antwoord nummer="5">In deze motie wordt de regering verzocht de BPM-differentiatie vorm te geven op basis van absolute zuinigheid, en wordt gevraagd auto’s die op alternatieve brandstoffen rijden in te delen op basis van hun prestaties op deze brandstoffen, en niet zoals nu op hun prestaties op benzine. Ten slotte wordt de regering gevraagd zich in Europees verband in te zetten voor een geharmoniseerd label, op basis van absolute zuinigheid, uitstoot van fijn stof en uitstoot van NO x . Over de vormgeving van de milieudifferentiatie in de BPM in samenhang met de afspraken uit het Coalitieakkoord vindt, zoals hiervoor is aangegeven, onder meer overleg plaats met de minister van VROM. De inpassing in het labelsysteem van auto’s die op alternatieve brandstoffen rijden wordt meegenomen bij de invulling van de maatregelen uit het Coalitieakkoord. De Nederlandse regering is inderdaad voorstander van een Europees label, en zet zich daar ook voor in. Een Commissievoorstel voor een Europees label wordt in de loop van dit jaar verwacht. </antwoord>
      <noten afkomstig="antwoord"/>
   </antwoorden>
</kvr>
