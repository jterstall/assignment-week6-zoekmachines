<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hermann (GroenLinks) aan de minister van Volksgezondheid, Welzijn en Sport over de ambulancedienst Texel. (Ingezonden 3 juni 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9631
</item>
         <item attribuut="Inhoud">Vragen naar aanleiding van het artikel 'Ambulancedienst op Texel stapt naar rechter' in de Telegraaf van 1 juni 1999. De vragen betreffen het financiële tekort van de ambulancedienst op Texel, waardoor één van de twee ambulances niet meer rijdt.</item>
         <item attribuut="Rubriek">Gezondheidszorg (Overig)</item>
         <item attribuut="Trefwoorden">Ambulancevervoer Texel</item>
         <item attribuut="Vindplaats">Kamervragen met antwoord 1998-1999, nr. 1610, Tweede Kamer</item>
         <item attribuut="Vraagnr_bij_indiening">2989913980</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GroenLinks">Hermann</persoon>
         </item>
         <item attribuut="Datum_reaktie">1999-06-23</item>
         <item attribuut="Datum_indiening">1999-06-03</item>
         <item attribuut="Document-id">KVR9631</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3223" allpagenumbers="3223 3224" vetnummer="2989913980" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9631" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1610" onderwerp="" indiendatum="1999-06-3">
         <vrager partij="GroenLinks" oorsprong="parlement">Hermann</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-06-23">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het artikel «Ambulancedienst op Texel stapt naar rechter»? <voetnoot nummer="1"/>
      </vraag>
      <vraag nummer="2">Heeft uw ministerie financiële middelen toegezegd als tegemoetkoming in de kosten van het operationeel houden van twee ambulances op Texel? </vraag>
      <vraag nummer="3">Zijn deze middelen nog steeds niet toegekend? Zo ja, kunt u toelichten waarom deze middelen nog niet zijn toegekend? </vraag>
      <vraag nummer="4">Bent u bereid deze middelen op korte termijn alsnog ter beschikking te stellen? Zo neen, waarom niet? </vraag>
      <vraag nummer="5">Is er, doordat een van de twee ambulances niet meer rijdt een voor de volksgezondheid onveilige situatie ontstaan? Zo ja, welke maatregelen gaat u nemen om deze situatie ongedaan te maken? </vraag>
      <noten afkomstig="vraag">
         <noot nummer="1" datum="1999-06-1" bron="De Telegraaf">De Telegraaf, 1 juni 1999</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2, 3 en 4">Zoals ik in mijn antwoorden op de vragen van het Tweede Kamerlid Buijs (nr. 2989912880) heb aangegeven, heb ik in december 1997 aan de Ambulancedienst Texel laten weten onder voorwaarden bereid te zijn het COTG te verzoeken een openstaande loonvordering te verrekenen in het tarief van de ambulancedienst en bij de vaststelling van het budget voor 1998 rekening te houden met de beschikbaarheid van twee ambulances op Texel. Voorwaarde was dat Ambulancedienst Texel alles zou doen wat in zijn vermogen ligt om op korte termijn een samenwerkingsverband aan te gaan met de ambulancediensten in de regio Noord-Holland Noord, met als einddoel de vorming van een regionale ambulancevoorziening. Eerst met zijn brief van 17 februari 1999 heeft Ambulancedienst Texel aan mij laten weten steeds bereid te zijn geweest om aan deze voorwaarde te voldoen. Naar aanleiding van die reactie zou ik mijn verzoek aan het COTG kunnen doen. In de tussentijd echter (juni 1998) heeft Ambulancedienst Texel bij het COTG verzocht om een aanpassing van het tarief van de ambulancedienst. Het COTG heeft in december 1998 het verzoek afgewezen. Tegen dit besluit is Ambulancedienst Texel bij het COTG in bezwaar gegaan. Vervolgens heeft Ambulancedienst Texel het COTG verzocht om uitstel voor de indiening van de nadere motivering van zijn bezwaarschrift. Tot tweemaal toe is daarna nogmaals om uitstel verzocht. Gelet op het feit dat het COTG reeds een besluit had genomen over het vaststellingsverzoek van de Ambulancedienst Texel en Ambulancedienst Texel een bezwaarprocedure had ingesteld bij het COTG, zou een brief van mij aan het COTG op dat moment geen zin meer hebben. Ik heb dit aan Ambulancedienst Texel schriftelijk laten weten op 6 april 1999. </antwoord>
      <antwoord nummer="5">Het besluit van Ambulancedienst Texel om per 1 juni 1999 de tweede ambulance stil te zetten, is voor de Centrale Post Ambulancevervoer Noord-Holland Noord en de GGD Kop van Noord-Holland aanleiding geweest om maatregelen te nemen om de ambulancezorg op Texel te kunnen continueren. Gelet op de algemeen geldende procedures in het kader van de Wet Tarieven Gezondheidszorg, is het aan de Ambulancedienst Texel om zo snel mogelijk de bezwaarprocedure bij het COTG voort te laten zetten. In 1998 is een nieuwe budgetsystematiek ingevoerd waarbij de beschikbaarheidsfunctie deels wordt gehonoreerd door middel van een vast bedrag per aanhangsel (in feite per in de vergunning toegestane ambulance). In het budget voor 1998 wordt dus al rekening gehouden met het feit dat het provinciale spreidingsplan bepaalt dat er twee ambulances op Texel moeten zijn. De feitelijke beschikbaarheid van de ambulances (door middel van een parate dienst of door middel van een bereikbaarheidsdienst) is iets dat door de ambulancedienst zelf verder moet worden ingevuld. Het huidige budgetsysteem voor de ambulancezorg wordt op dit moment door het COTG herzien op basis van een onderzoek dat in 1998 door KPMG Management Consulting in opdracht van de Landelijke Federatie Ambulancezorg is uitgevoerd. Op basis van de uitkomsten van het onderzoek, en – vooruitlopend op besluitvorming door het COTG – informatie van het COTG, zijn er voldoende aanwijzingen dat er in de per 1 januari 2000 te wijzigen budgetsystematiek, voor Texel sprake zal zijn van een budgetophoging. Los van het feit dat de vorming van regionale ambulancevoorzieningen onderdeel is van mijn beleid en dat van de ambulancesector en de zorgverzekeraars, is het juist voor landelijke gebieden – en zeker ook voor de Waddeneilanden – een voorwaarde om binnen de gegeven budgettaire kaders verantwoorde ambulancezorg te kunnen blijven leveren. Een regionale ambulancevoorziening zal naar mijn overtuiging voor Texel betere mogelijkheden kunnen bieden om zodanige alternatieven te kunnen ontwikkelen voor een parate tweede ambulance dat binnen aanvaardbare kosten toch verantwoorde zorg voor acute patiënten geleverd kan blijven worden. </antwoord>
      <noten afkomstig="antwoord"/>
   </antwoorden>
</kvr>
