<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Feenstra (PvdA) aan de minister van Volkshuisvesting, Ruimtelijke Ordening en Milieubeheer over een inval bij het bedrijf Allied Signal. (Ingezonden 11 februari 2000); Antwoord</item>
         <item attribuut="Bestand">33Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11301
</item>
         <item attribuut="Inhoud">Vragen over inval bij bedrijf in Weert, dat fluorkoolwaterstoffen (CFK's) produceert en een emissie (uitstoot) zou leveren.</item>
         <item attribuut="Rubriek">Milieu (Luchtverontreiniging)</item>
         <item attribuut="Trefwoorden">Luchtverontreiniging</item>
         <item attribuut="Vindplaats">Kamervragen met antwoord 1999-2000, nr. 925, Tweede Kamer</item>
         <item attribuut="Vraagnr_bij_indiening">2990006810</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Feenstra</persoon>
         </item>
         <item attribuut="Datum_reaktie">2000-03-16</item>
         <item attribuut="Datum_indiening">2000-02-11</item>
         <item attribuut="Document-id">KVR11301</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2011" allpagenumbers="2011 2012 2013" vetnummer="2990006810" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11301" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="925" onderwerp="" indiendatum="2000-02-11">
         <vrager partij="PvdA" oorsprong="parlement">Feenstra</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-03-16">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">De Milieu Inlichtingen en Opsporings Dienst (MIOD) en het OM hebben gisteren een inval gedaan bij het fluorkoolwaterstoffen (CFK’s) producerende bedrijf Allied Signal te Weert. Van welke feiten wordt het bedrijf verdacht? <voetnoot nummer="1"/>
      </vraag>
      <vraag nummer="2">Op basis van welke signalen en sinds wanneer zijn MIOD en OM met deze zaak bezig? </vraag>
      <vraag nummer="3">Levert het bedrijf een emissie van CFK’s, en zo ja, hoe verhoudt deze uitstoot zich tot de vergunning en hoe is het toezicht en de handhaving daarop verlopen? </vraag>
      <vraag nummer="4">Hoe beoordeelt u de berichten, dat er sprake zou zijn van afzet van CFK’s aan landen die het Montreal Protocol van 1987 hebben ondertekend? </vraag>
      <vraag nummer="5">Hoe beoordeelt u de berichten, dat er sprake is van afzet van CFK’s aan sectoren binnen Nederland? </vraag>
      <vraag nummer="6">In de berichtgeving staat dat illegale handel zeer profijtelijk kan zijn; genoemd zijn prijsverschillen van 5 naar 60 gld. per kilo. Op welke wijze wordt dergelijke illegale afzet effectief voorkomen? </vraag>
      <vraag nummer="7">Hoe beoordeelt u in politieke zin en tegen de achtergrond van het Montreal Protocol de aanwezigheid van de derde producent in grootte van CFK’s ter wereld binnen de Nederlandse grenzen? </vraag>
      <noten afkomstig="vraag">
         <noot nummer="1" datum="2000-02-9" bron="Zie Netwerk">Zie Netwerk, 9 februari 2000</noot>
      </noten>
   </vragen>
   <antwoorden aantal="7">
      <antwoord nummer="1">AlliedSignal Fluorochemicals Europe B.V. wordt over de periode van 1 januari 1997 tot en met 31 december 1999 ervan verdacht dat het de administratie over bepaalde schadelijke stoffen die het bedrijf in beheer had niet goed heeft bijgehouden. Dat levert een verdenking op van overtreding van «Besluit van 25 oktober 1995, houdende regels betreffende stoffen die de ozonlaag aantasten», middels artikel 24 van de Wet Milieugevaarlijke Stoffen strafbaar gesteld in artikel 1a onder 1 e van de Wet op de Economische Delicten en voorts van het plegen van valsheid in geschrifte. </antwoord>
      <antwoord nummer="2">Op 15 april 1998 is door de Inspectie Milieuhygiëne van het Ministerie van Volkshuisvesting, Ruimtelijke Ordening en Milieubeheer aan het Kernteam «zware milieucriminaliteit» van de politie Rotterdam-Rijnmond een verslag ter hand gesteld van een reguliere bedrijfscontrole bij AlliedSignal over het jaar 1996 van de Inspectie Milieuhygiëne (regio Zuid). Tijdens de genoemde controle zijn onregelmatigheden geconstateerd. Naar aanleiding van dit verslag is onder leiding van de officier van justitie bij het arrondissementsparket Rotterdam een voorbereidend strafrechtelijk onderzoek gestart tegen AlliedSignal. Het Kernteam «zware milieucriminaliteit» heeft van april 1998 tot juni 1999 nader onderzoek gedaan. Op 2 juni 1999 heeft het Kernteam het onderzoek overgedragen aan het opsporingsteam, genaamd «FRICRI», een samenwerkingsverband van het milieubijstandsteam van de Inspectie Milieuhygiëne en de Dienst Recherchezaken, onder de verantwoordelijkheid van de officier van justitie bij het arrondissementsparket te Maastricht. Op 12 oktober 1999 werd op vordering van de officier van justitie te Maastricht door de rechter-commissaris in het arrondissement Roermond een gerechtelijk vooronderzoek tegen AlliedSignal ingesteld. Met ingang van 1 februari 2000 maakt het onderzoeksteam deel uit van het MIOT (Milieu-Inlichtingen en Opsporingsteam) van het Ministerie van Volkshuisvesting, Ruimtelijke Ordening en Milieubeheer en wordt het onderzoek onder de verantwoordelijkheid van het Openbaar Ministerie te Maastricht als MIOT-onderzoek voortgezet. Over het MIOT heb ik de Kamer bericht in de halfjaarlijkse voortgangsrapportage over de Milieuhandhaving winter 1999/2000 (kenmerk IMH/HH/CN/lb/03020004L). </antwoord>
      <antwoord nummer="3">AlliedSignal produceert jaarlijks ongeveer 15 miljoen kg CFK’s (CFK11 en CFK12). Bij deze productie ontstaan emissies van CFK’s. Het betreft CFK11, CFK12 en CFK13. De afgelopen jaren werden jaarlijks circa 2000 kg CFK11 en 8000 kg CFK12 geëmitteerd. In de vergunning van Gedeputeerde Staten van Limburg in het kader van de Wet Milieubeheer zijn geen eisen opgenomen ten aanzien van de hoeveelheid geëmitteerde CFK11 en CFK12. De provincie is voornemens om de mogelijkheden te onderzoeken om deze voornamelijk diffuse emissies nader te reguleren. Wel is in de vergunning een onderzoeks- en rapportageverplichting voor deze stoffen opgenomen. Voor CFK13 zijn wel eisen inzake de emissie in de vergunning opgenomen. Volgens de vergunning, verleend op 9 april 1996 door Gedeputeerde Staten van Limburg, mocht de emissie van CFK13 maximaal 23.000 kg per jaar bedragen. In 1996 bedroeg de emissie van CFK13 23.500 kg, in 1997 eveneens en in 1998 30.400 kg. Op aandrang van de Inspectie Milieuhygiëne is het bedrijf door de provincie Limburg gedwongen om de emissies van CFK13 vergaand te reduceren. De betreffende eisen zijn vastgelegd in de veranderingsvergunning van 1 juli 1999. Op grond hiervan moest bij AlliedSignal uiterlijk op 1-10-1996 de emissie van CFK13 met minimaal 90% gereduceerd zijn ten opzichte van de niet gereinigde emissie van CFK13. Inmiddels is de voorziene CFK-terugwinginstallatie in bedrijf genomen en wordt periodiek (5 keer per week) de hoeveelheid CFK13 gemeten vóór de terugwininstallatie en een keer per kwartaal vergeleken met de afgevangen hoeveelheid CFK. Over het op deze wijze bepaalde rendement van de CFK-terugwininstallatie wordt een keer per kwartaal (voor het eerst uiterlijk op 1 april 2000) gerapporteerd aan de provincie Limburg. </antwoord>
      <antwoord nummer="4">Op grond van het Montreal Protocol is de productie van CFK’s toegestaan voor essentiële toepassingen en, tot op zekere hoogte, voor de basale behoeften van de ontwikkelingslanden, het zogenoemde «Basic Domestic Use». Het aantal essentiële toepassingen waarvoor de productie van CFK’s nog was toegestaan, is van jaar tot jaar verminderd. Ook de productie in industrielanden voor ontwikkelingslanden is teruggelopen omdat deze door China en India voor een steeds groter deel is overgenomen. Deze productievermindering in industrielanden bracht met zich mee dat een aantal producten is gestopt, omdat een rendabel niveau niet meer kon worden gehaald. De productierechten zijn daarbij volgens de regels van het Montreal Protocol, de EU-Verordening en nationale regels overgedragen aan de nog overblijvende producten. Eén van deze bedrijven is AlliedSignal. De totale productie van CFK’s bedraagt nu circa 15 miljoen kilo per jaar. De productie in Weert is bestemd voor essentiële medische toepassingen in zogenoemde «metric dose inhalers» (MDI’s) ten behoeve van astmapatiënten (ca. 20%) en voor «Basic Domestic Use» in ontwikkelingslanden (ca. 80%), waarbij niet uitgesloten mag worden dat een substantieel deel van deze laatstgenoemde toepassing eveneens bestemd is voor essentieel gebruik. Afzet van de productie richting ontwikkelingslanden die het Montreal Protocol hebben ondertekend is dus toegestaan, zolang de vergunde hoeveelheden niet overschreden worden. </antwoord>
      <antwoord nummer="5">Zoals in het antwoord op vraag 4 is aangegeven, mag afzet van (na 1/1/1995 geproduceerde) CFK’s aan sectoren binnen Nederland alleen plaatsvinden indien het gaat om essentiële toepassingen. In het kader van het ingestelde strafrechtelijk onderzoek naar AlliedSignal wordt onderzocht of de CFK-regeling onder andere op dit punt is overtreden. </antwoord>
      <antwoord nummer="6">Circa 10% van alle koelinstallaties in Nederland bevat nog CFK’s. De overige koelinstallaties zijn gevuld met HCFK’s (circa 75%), HFK of andere koudmiddelen zoals ammoniak. Naar verwachting zal medio 2000 de nieuwe EU-Verordening voor ozonlaagaantastende stoffen van kracht zijn: hierin is bepaald dat de handel in gerecycleerde CFK’s verboden is en dat het bijvullen van koelinstallaties met CFK’s vanaf 1/1/2001 verboden is. De Inspectie Milieuhygiëne zal in 2000 een specifieke controleactie verrichten om te bewerkstelligen dat de koelinstallaties die nog CFK’s bevatten, of voldoen aan de lekdichtheidseisen of omgebouwd worden naar minder schadelijke middelen. Tevens zal de Inspectie Milieuhygiëne doorgaan met het uitoefenen van toezicht op de handelsstromen van CFK’s die vrijkomen bij de Nederlandse producent en verricht de Douane controles op illegale invoer in de EU van CFK’s. Nederland is tevens initiatiefnemer om te komen tot structurele Europese samenwerking bij de handhaving van de CFK-regelgeving, waartoe een eerste bijeenkomst in mei 2000 in Griekenland wordt georganiseerd. </antwoord>
      <antwoord nummer="7">Bij de uitfasering van de productie van CFK’s in het kader van het Montreal Protocol behoort een systeem van overdracht van productierechten tussen de producenten. Nederland volgt in deze afspraken het Protocol, dat wil zeggen dat de uitfasering mede wordt vormgegeven door middel van concentratie van productie. De locatie van de productie is daarbij niet van belang; wel telt het niveau van de lokale milieuvoorschriften en -controle. Zoals ik heb aangegeven in mijn brief van 17 februari 2000 aan de Voorzitter van de Vaste Commissie voor Milieubeheer van de Tweede Kamer heeft AlliedSignal te kennen gegeven de productie van CFK’s in 2002 te zullen beëindigen. Tevens gaf ik in die brief aan het voornemen te hebben om op korte termijn duidelijke afspraken te maken over een mogelijke snellere productie-afbouw, bijvoorbeeld door uitsluitend uit te gaan van productie ten behoeve van essentieel gebruik. </antwoord>
      <noten afkomstig="antwoord"/>
   </antwoorden>
</kvr>
