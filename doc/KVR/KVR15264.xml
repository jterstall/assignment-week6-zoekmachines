<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rehwinkel (PvdA) aan de minister van Onderwijs, Cultuur en Wetenschappen over de IB-groep. (Ingezonden 19 februari 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15264
</item>
         <item attribuut="Inhoud">Vragen naar aanleiding van krantenberichten waarin melding wordt gemaakt van de verduistering van 975.000 euro door een medewerker van de IB-Groep. Uit een persbericht van de IB-Groep hierover blijkt dat er een gebrek aan controle is.</item>
         <item attribuut="Rubriek">Criminaliteit en openbare orde (Fraude) Hoger onderwijs (Studiefinanciering)</item>
         <item attribuut="Trefwoorden">Fraude IB-Groep</item>
         <item attribuut="Vindplaats">Kamervragen met antwoord 2001-2002, nr. 801, Tweede Kamer</item>
         <item attribuut="Vraagnr_bij_indiening">2010206490</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Rehwinkel</persoon>
         </item>
         <item attribuut="Datum_reaktie">2002-03-11</item>
         <item attribuut="Datum_indiening">2002-02-19</item>
         <item attribuut="Document-id">KVR15264</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1683" allpagenumbers="1683 1684" vetnummer="2010206490" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15264" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="801" onderwerp="" indiendatum="2002-02-19">
         <vrager partij="PvdA" oorsprong="parlement">Rehwinkel</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2002-03-11">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Heeft u kennis genomen van de krantenberichten waarin melding wordt gemaakt van de verduistering van 975 duizend euro door een medewerker van de IB-Groep? </vraag>
      <vraag nummer="2" voetnoot="1">Heeft u kennisgenomen van het persbericht van de IB-Groep terzake, waarin wordt gesteld dat «de procedureel voorgeschreven controles onvoldoende zijn nageleefd». Wat vindt u van dit klaarblijkelijke gebrek aan controle? Voelt u zich hiervoor verantwoordelijk? <voetnoot nummer="1"/>
      </vraag>
      <vraag nummer="3">Heeft u kennisgenomen van de uitspraak in hetzelfde persbericht dat de verantwoordelijkheid van de IB-Groep zich op dit moment beperkt «tot het terugvorderen van het op onrechtmatige wijze verkregen geld, via civiel-rechtelijke instrumenten»? </vraag>
      <vraag nummer="4">Vindt u dat de inspanningen van de IB-Groep er ook op gericht moeten zijn de naleving van voornoemde controles te verbeteren? </vraag>
      <vraag nummer="5">Bent u bereid hierover nadere afspraken te maken in het nog te ondertekenen Prestatiecontract 2002 en de Kamer hierover te informeren? </vraag>
      <vraag nummer="6" voetnoot="2">Welke andere afspraken kunnen met de IB-Groep worden gemaakt, teneinde verduistering van (belasting)geld en andere onregelmatigheden zo veel mogelijk te voorkomen? <voetnoot nummer="2"/>
      </vraag>
      <vraag nummer="7">Sterkt dit voorval u in de overtuiging dat het nuttig en wenselijk is dat u in de toekomst de jaarrekening van de IB-Groep goedkeurt en zodoende betrokken bent bij (de rechtmatigheid van) de uitgaven van de IB-Groep? </vraag>
      <vraag nummer="8">Bent u bereid nauw contact te houden met de IB-Groep over het terugvorderen van het op onrechtmatige wijze verkregen geld en de Kamer over de voortgang hiervan te informeren? </vraag>
      <vraag nummer="9">Wordt de IB-Groep tijdelijk door u gecompenseerd voor deze inkomstenderving? </vraag>
      <noten afkomstig="vraag">
         <noot nummer="1" datum="2002-02-14" bron="Spits, Volkskrant">Spits, Volkskrant, 14 februari 2002</noot>
         <noot nummer="1" datum="2002-02-13" bron="Persbericht IB Groep " titel="IB-Groep doet aangifte van verduistering">Persbericht IB Groep «IB-Groep doet aangifte van verduistering», 13 februari 2002</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ja, ik heb kennis genomen van het persbericht. Op besturingsniveau zijn in de WVI de verantwoordelijkheden verdeeld. Ik voel mij verantwoordelijk voor het adequaat functioneren van deze taaktoedeling. Omdat het interne bedrijfsvoering betreft is dit primair de verantwoordelijkheid van de hoofddirectie, waar de Raad op toeziet. De hoofddirectie heeft de Raad onmiddellijk op de hoogte gesteld en dezelfde dag heeft de IB-Groep opdracht tot een diepgaand onderzoek verstrekt aan Forensic Accounting van KPMG. Ik ben per fax d.d. 6 februari jl. door de IB-Groep op de hoogte gebracht. Ik heb met mijn brief van 13 februari de Raad van Toezicht verzocht mij verslag uit te brengen van de gebeurtenissen rond de onrechtmatigheden. Tevens heb ik verzocht aan te geven op welke wijze de Raad dit volgt c.q. toezicht houdt. Voordat ik mij een mening vorm wacht ik eerst het verslag van de Raad van Toezicht af. </antwoord>
      <antwoord nummer="3">Ja. De betreffende passage had alleen betrekking op het terugvorderen van de onrechtmatig verkregen middelen. Daarnaast is uiteraard door de IB-Groep aangifte gedaan en is een strafrechtelijk onderzoek gestart tegen betrokkene. Voor het overige wordt het genoemde rapport van KPMG afgewacht. </antwoord>
      <antwoord nummer="4">Ja. In zijn algemeenheid rapporteert de Departementale Accountantsdienst jaarlijks achteraf over de administratieve organisatie en de naleving ervan. De IB-Groep heeft overigens aan de Raad duidelijk gemaakt dat een dergelijke, vergelijkbare situatie zich in deze vorm niet in de organisatie voordoet, omdat verder de noodzakelijke functiescheiding, ook organisatorisch, is ingevoerd en deze als zodanig naar behoren functioneert. Ik wil de mate en ernst van de onvoldoende naleving eerst in samenhang gerapporteerd krijgen van de Raad van Toezicht en daarna pas tot een oordeel komen over het functioneren van de verantwoordelijkheden. </antwoord>
      <antwoord nummer="5">In het Prestatiecontract 2002 is vastgelegd dat het financieel beheer en de administratieve organisatie op orde moet worden gebracht conform de aanbevelingen van de Departementale Accountantsdienst en de Algemene Rekenkamer. Voorts is als prestatie-indicator opgenomen, dat het (algemene) oordeel van de (Departementale) Accountantsdienst over het financieel beheer – dat in 2000 nog de kwalificatie matig had – in 2002 de kwalificatie voldoende moet hebben. </antwoord>
      <antwoord nummer="6">Het op orde houden, dan wel waar nodig het verbeteren, van de administratieve organisatie komt in het 4-maandsoverleg met de hoofddirectie, en zonodig in het voor- en najaarsoverleg met de Raad van Toezicht, aan de orde. </antwoord>
      <antwoord nummer="7">Ja, onverminderd de toebedeelde verantwoordelijkheden. </antwoord>
      <antwoord nummer="8">Ja. Ik zal de Kamer, nadat KPMG gerapporteerd heeft, informeren over het standpunt van de Raad van Toezicht en u mijn reactie daarop geven. </antwoord>
      <antwoord nummer="9">Nee. Een eventuele schade zal de IB-Groep moeten opvangen binnen haar financiële middelen. </antwoord>
      <noten afkomstig="antwoord"/>
   </antwoorden>
</kvr>
