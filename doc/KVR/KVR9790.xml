<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Volksgezondheid, Welzijn en Sport en de staatssecretaris van Sociale Zaken en Werkgelegenheid, dhr. Hoogervorst, over de bestrijding van OPS. (Ingezonden 22 juni 1999); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9790
</item>
         <item attribuut="Inhoud">Vragen over continuering van de subsidieregeling tijdelijke financiering diagnostiek OPS (organisch psychosyndroom) en over het feit dat de arbozorg te kort schiet bij de begeleiding van patienten.</item>
         <item attribuut="Rubriek">Arbeid (Arbeidsbescherming) Gezondheidszorg (Maatschappelijke gezondheidszorg) Milieu (Gevaarlijke stoffen)</item>
         <item attribuut="Trefwoorden">Arbeidsbescherming Gevaarlijke stoffen Preventieve gezondheidszorg</item>
         <item attribuut="Vindplaats">Kamervragen met antwoord 1998-1999, nr. 1747, Tweede Kamer</item>
         <item attribuut="Vraagnr_bij_indiening">2989914980</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">1999-07-14</item>
         <item attribuut="Datum_indiening">1999-06-22</item>
         <item attribuut="Document-id">KVR9790</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3499" allpagenumbers="3499 3500 3501" vetnummer="2989914980" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9790" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1747" onderwerp="" indiendatum="1999-06-22">
         <vrager partij="SP" oorsprong="parlement">De Wit</vrager>
         <vraagt-aan>de minister van Volksgezondheid, Welzijn en Sport en de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="1999-07-14">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Gaat u de aanbeveling van de Ziekenfondsraad om de subsidieregeling tijdelijke financiering diagnostiek OPS te continueren voor 3 jaar (2000 t/m 2002) overnemen? <voetnoot nummer="1"/>
      </vraag>
      <vraag nummer="2">Is uw verwachting nog steeds dat in het kader van de arbozorg een passende regeling voor iedereen tot stand zal komen? Zo ja, wat is uw reactie op het gegeven dat 80% van de gevalsbeoordelingen ten laste zijn gebracht van de AWBZ-subsidie en dat ongeveer de helft van de patiënten van de Solvent-teams geen rechtstreekse toegang had tot de bedrijfsarts omdat zij niet meer in dienst waren bij een werkgever of omdat het contact met de arbodienst die mogelijkheid niet bood? </vraag>
      <vraag nummer="3" voetnoot="2">Hebt u kennis genomen van de constatering van de vereniging OPS dat bedrijfsartsen niet voldoende op de hoogte zijn van OPS en dat een aantal arbodiensten of bedrijfsartsen meer aan het belang van de werkgever denkt dan aan dat van de werknemer? <voetnoot nummer="2"/>Zo ja, erkent u dat de onafhankelijkheid van bedrijfsartsen onder druk staat, mede gezien de bevinding van het Solvent Team dat circa 6% van het bedrijfsleven de kosten weigert te dragen en een «verkapte» verwijzing naar de huisarts doet? </vraag>
      <vraag nummer="4">Erkent u dat financiering van de OPS diagnostiek in het kader van de arbozorg, in de uitvoeringspraktijk wordt gelogenstraft zoals de Raad stelt? Zo ja, denkt u dat in de toekomst een voorziening in de sfeer van aanspraken in de wettelijke ziektekosten kan en moet worden getroffen? </vraag>
      <vraag nummer="5">Zijn in 1998 meer patiënten dan in 1997 verwezen bij wie geen causale relatie met neurotoxische stoffen kon worden vastgesteld? Zo ja, kunnen onnodige verwijzingen worden voorkomen door screening met periodiek arbeidsgezondheidskundig onderzoek onder risicogroepen, en bent u bereid de bedrijven aan te sporen dit goed op te zetten? </vraag>
      <vraag nummer="6">Vindt u een wachttijd van 6 weken voor de intakeprocedure en 3 maanden voor de tweede fase na afhandeling van de eerste fase, waar de onderzoekers naar streven, aanvaardbaar? Zo ja, denkt u dat de capaciteit voldoende is om dit te realiseren? </vraag>
      <vraag nummer="7">Wat is uw reactie op de constatering van de onderzoekers dat de herhalingsonderzoeken in de toekomst zullen stijgen waardoor meer neuropsychologische capaciteit nodig is? </vraag>
      <vraag nummer="8">Voorziet de door het Solvent Team opgezette begeleiding, in de vorm van psychosociale behandeling en cognitieve strategietraining voldoende in de behoefte van de patiënten, mede gezien de opmerkingen van de onderzoekers en de vereniging OPS dat hiermee gedeeltelijk tegemoet wordt gekomen aan de behoefte? Zo neen, wat bent u bereid hieraan te doen? </vraag>
      <vraag nummer="9">Kunt u inzicht geven in de alternatieve therapieën die geboden worden aan de OPS-patiënten of in ontwikkeling zijn, wat de werkzaamheid is van deze therapieën en in hoeverre deze toegankelijk zijn voor alle OPS-patiënten? </vraag>
      <vraag nummer="10">Bent u met de onderzoekers van mening dat een punt van zorg is dat een aantal patiënten bij wie OPS is vastgesteld toch blijft doorwerken met hoge concentraties oplosmiddelen uit angst voor achteruitgang van inkomen en welke consequenties heeft dat voor u? </vraag>
      <vraag nummer="11">Is het waar dat voor aansprakelijkheidsprocedures de diagnose van de Solvent Teams onvoldoende is en dat ook «arbeidshygiënische research» nodig is? Zo ja, wie moet dat betalen en zou het de positie van patiënten niet aanmerkelijk versterken als OPS als beroepsziekte wordt erkend? </vraag>
      <noten afkomstig="vraag">
         <noot nummer="1">Rapportage 1998 Solvent Team Project van de Ziekenfondsraad, mei 1999</noot>
         <noot nummer="2">Bijdrage vereniging OPS aan rapportage</noot>
      </noten>
   </vragen>
   <antwoorden aantal="11">
      <antwoord nummer="1">Ja. Het College voor Zorgverzekeringen (voorheen: Ziekenfondsraad) zal één dezer dagen verzocht worden de subsidieregeling met drie jaar te verlengen. </antwoord>
      <antwoord nummer="2">In de praktijk blijkt het niet altijd mogelijk te zijn om de kosten van een beoordeling door het Solvent Team ten laste te brengen van de werkgever of de arbozorg. Daarom wordt de subsidieregeling ook verlengd. In het kader van de arbozorg moeten de inspanningen vooral gericht zijn op tijdige herkenning en verwijzing van OPS-patiënten naar de Solvent Teams. Daartoe is het van belang dat binnen arbodiensten voldoende kennis en deskundigheid aanwezig is. De Solvent Teams doen het nodige aan voorlichting. Ook heeft het ministerie van SZW een voorlichtingsbrochure voor bedrijfsartsen uitgegeven. Er zijn steeds meer arbodiensten, die in het kader van het periodiek arbeidsgezondheidskundig onderzoek een speciaal ontwikkelde screeningstest uitvoeren, op grond waarvan betere indicaties kunnen worden verkregen voor verwijzing naar de Solvent Teams. Er is, zoals bekend, tevens sprake van een grote beleidsinzet, gericht op het vervangen van oplosmiddelen in bedrijfstakken waar OPS een risico vormt. </antwoord>
      <antwoord nummer="3">Voor preventie van OPS geldt dat er inmiddels zoveel bekendheid gegeven is aan OPS en er tevens instrumenten beschikbaar zijn voor het her- en erkennen van OPS-problematiek, dat arbodiensten en bedrijfsartsen hun professionele verantwoordelijkheid goed kunnen waarmaken. De onafhankelijkheid van bedrijfsartsen en arbodiensten is bij de toepassing van deze instrumenten niet in het geding. Het certificatiesysteem en het professioneel statuut voor bedrijfsartsen bieden daartoe voldoende waarborgen. </antwoord>
      <antwoord nummer="4">In de praktijk blijkt het niet altijd mogelijk te zijn om de kosten van een beoordeling door het Solvent Team ten laste te brengen van de werkgever of de arbozorg. Met het College van Zorgverzekeringen zijn wij van mening dat de beslissing over de vraag of in de toekomst een voorziening in de sfeer van aanspraken in de wettelijke ziektekosten kan en moet worden getroffen, genomen moet worden na de verlenging van de subsidie met drie jaar, oftewel na 2002. </antwoord>
      <antwoord nummer="5">In 1998 hebben meer verwijzingen plaatsgevonden, waarin geen causaal verband met blootstelling aan neurotoxische stoffen kon worden vastgesteld. Het is van belang onnodige verwijzingen naar de Solvent Teams te voorkomen, zowel in het belang van de betrokken werknemers als met het oog op de belasting voor de Solvent Teams. Zoals in het bovenstaande reeds gemeld is, voeren steeds meer arbodiensten screenend onderzoek uit, waardoor verwijzingen in de toekomst gerichter zullen plaatsvinden en de Solvent Teams kosteneffectiever kunnen werken. In het kader van de Arbo-convenantenaanpak zal ook aandacht worden besteed aan tijdige herkenning van klachten van blootgestelde werknemers. </antwoord>
      <antwoord nummer="6">Gezien de dalende trend van de wachttijden, die is ingezet sinds de Solvent Teams aan de slag zijn gegaan, is het streven van de onderzoekers aanvaardbaar. Aanleiding om over te gaan tot subsidieverlening was destijds vooral de te lange wachttijd. In 1997 bedroeg de wachttijd van intake en eindbeoordeling nog 17 maanden, in 1998 was dit al teruggebracht naar 8,5 maand. De onderzoekers zullen in hun volgende rapportage aangeven of zij hun streefgetallen gehaald hebben. De realisatie van dit streven is overigens niet slechts afhankelijk van de capaciteit van de Solvent Teams, maar ook van een effectieve zeeffunctie van de verwijzers (arbodiensten, huisartsen en specialisten). De onderzoekers geven aan dat enerzijds de capaciteit goed wordt benut en anderzijds de zeeffunctie van de verwijzers steeds beter gaat functioneren. Wij hebben geen reden om daaraan te twijfelen. </antwoord>
      <antwoord nummer="7">De rol van de Solvent Teams verandert geleidelijk. Waar herhalingsonderzoeken voor de bestaande gevallen in de toekomst zullen stijgen, zullen de werkzaamheden op het gebied van intakegesprekken dalen als gevolg van de verbeterde zeeffunctie. Daardoor blijft de totale capaciteit per saldo nagenoeg gelijk. De onderzoekers maken in hun jaarverslag ook geen melding van verwachte budgettaire problemen. </antwoord>
      <antwoord nummer="8">De huidige begeleidingsvormen, psychosociale behandeling en cognitieve strategietraining, hebben beide een experimentele status. Het ontwikkelen van dergelijke nieuwe begeleidingsvormen was en is één van de doelstellingen van de subsidieregeling tijdelijke financiering diagnostiek OPS. Als blijkt dat de (uitontwikkelde) begeleidingsvormen effectief zijn, ligt het in de rede dat meer patiënten die deelnemen aan het Solvent Team Project hiervan gebruik zullen maken. </antwoord>
      <antwoord nummer="9">Werkzame alternatieve therapieën zijn ons niet bekend. </antwoord>
      <antwoord nummer="10">Het feit dat volgens de rapportage 1998 Solvent Team Project van de Ziekenfondsraad sommige werknemers blijven doorwerken met hoge concentraties oplosmiddelen uit angst voor achteruitgang van het inkomen benadrukt dat de oorzaken van OPS primair aan de bron moeten worden aangepakt door vervanging van oplosmiddelen en andere beheersmaatregelen. Door middel van nieuwe en bestaande wettelijke voorschriften (vervangingsplicht en beleidsregels) zal worden bewerkstelligd dat blootstelling aan oplosmiddelen tot een veilig niveau wordt teruggebracht. Daarnaast moet alles in het werk worden gesteld om werknemers, die werken in omstandigheden waar een kans bestaat op het ontstaan van OPS, goed voor te lichten en te instrueren over veilig werken zolang er nog geen alternatief is voor het gebruik van oplosmiddelen. </antwoord>
      <antwoord nummer="11">De Solvent Teams stellen de medische causaliteit vast: is er sprake van een organisch psychosyndroom als gevolg van blootstelling aan neurotoxische stoffen op het werk. Die vaststelling gebeurt op basis van onderzoek, voornamelijk bij uitsluiting van andere mogelijke oorzaken voor de klachten van de patiënt. In een civiele procedure voor schadevergoeding gaat het naast medische causaliteit ook om de beantwoording van de vraag of aansprakelijkheid van de werkgever mag worden aangenomen. Die vraag wordt niet door de Solvent Teams beantwoord. De beantwoording van die vraag vergt juridische deskundigheid. Als voor het vaststellen van aansprakelijkheid nader onderzoek moet worden verricht (bijvoorbeeld naar de specifieke omstandigheden waaronder werd gewerkt) om een tekortschieten van de werkgever in zijn zorgplicht voor de werknemer aan te tonen, dan moeten de kosten voor dergelijk onderzoek door de procespartijen worden gedragen. Een erkenning van OPS als beroepsziekte in algemene zin zou niet betekenen dat daarmee de positie van de OPS-patiënt in een individuele civiele procedure wordt versterkt, omdat de medische en juridische causaliteit in elk individueel geval opnieuw moet worden aangetoond. Het ingezette beleid tot terugdringing van de blootstelling aan oplosmiddelen geeft aan dat er zeker sprake is van een politieke en maatschappelijke erkenning van de OPS-problematiek. </antwoord>
      <noten afkomstig="antwoord"/>
   </antwoorden>
</kvr>
