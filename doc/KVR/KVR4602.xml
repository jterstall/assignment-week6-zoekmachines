<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Reitsma (CDA) over mogelijke vermindering van het aantal kaartcontroleurs op de Amsterdamse trams. (Ingezonden 7 maart 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4602
</item>
         <item attribuut="Rubriek">Verkeer, vervoer en waterstaat (Openbaar vervoer)</item>
         <item attribuut="Trefwoorden">Openbaar vervoer</item>
         <item attribuut="Vindplaats">Kamervragen met antwoord 1996-1997, nr. 912, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Reitsma</persoon>
         </item>
         <item attribuut="Datum_reaktie">1997-03-24</item>
         <item attribuut="Datum_indiening">1997-03-07</item>
         <item attribuut="Document-id">KVR4602</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1865" allpagenumbers="1865 1866" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="912" onderwerp="" indiendatum="1997-03-7">
         <vrager partij="CDA" oorsprong="parlement">Reitsma</vrager>
         <vraagt-aan/>
      </vraagdata>
      <antwoorddata antwoorddatum="1997-03-24">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van het voornemen tot forse vermindering van het aantal kaartcontroleurs op Amsterdams trams deze zomer? <voetnoot nummer="1"/>
      </vraag>
      <vraag nummer="2">Is deze vermindering een gevolg van het niet invullen van vrijkomende uren door invoering van de 36-urige werkweek? </vraag>
      <vraag nummer="3">Wat voor gevolgen zal deze verminderde controle hebben op het zwartrijden in de Amsterdamse trams? </vraag>
      <vraag nummer="4">Zijn er problemen te verwachten ten aanzien van de financiering van het conducteursproject? </vraag>
      <vraag nummer="5">Welke gevolgen heeft dit voor de exploitatiebijdragen van het Rijk aan het GVB? </vraag>
      <vraag nummer="6">Brengt deze handelwijze het financieel gezondmaken van het GVB in gevaar en welke voornemens heeft de minister om vanuit rijksmiddelen bij te dragen aan de financiële positie van het GVB? </vraag>
      <vraag nummer="7">Bent u bereid om met de gemeente Amsterdam naar een oplossing voor deze problematiek te zoeken? Zo ja, aan welke maatregelen denkt u dan? </vraag>
      <vraag nummer="8">Kunt u toezeggen, dat de bijdrage van het Rijk aan het GVB niet ten koste gaat van het instandhouden van het voorzieningenniveau stad- en streekvervoer elders in Nederland? </vraag>
      <noten afkomstig="vraag">
         <noot nummer="1" datum="1997-03-4" bron="NRC Handelsblad">NRC Handelsblad, 4 maart 1997</noot>
      </noten>
   </vragen>
   <antwoorden aantal="8">
      <antwoord nummer="1">Ja, uit berichten in de pers, niet anderszins. </antwoord>
      <antwoord nummer="2">De wijze van invoering van de 36-urige werkweek en eventuele effecten daarvan zijn de bestuurlijke verantwoordelijkheid van het College van Burgemeester en Wethouders van Amsterdam en de management-verantwoordelijkheid van de directie van het Gemeentevervoerbedrijf (GVB). </antwoord>
      <antwoord nummer="3">De bestrijding van het zwartrijden is de bestuurlijke verantwoordelijkheid van de rijksbijdragegerechtigde, in casu het bestuur van het Kaderwetgebied Regionaal Orgaan Amsterdam (ROA) en de management-verantwoordelijkheid van de directie van het GVB. Wel wordt jaarlijks een rapportage hierover aan Verkeer en Waterstaat verstrekt, maar daaruit is niet af te leiden welke gevolgen eventuele vermindering van controle op het zwartrijden zou hebben. </antwoord>
      <antwoord nummer="4">De financiering van het conducteursproject als zodanig is een zaak van ROA, BenW van Amsterdam en de directie van het GVB. </antwoord>
      <antwoord nummer="5">Sinds enige jaren worden bijdragen gegeven voor Projecten Sociale Veiligheid (PSV). Het conducteursproject is in de afgelopen jaren een project in deze zin geweest en derhalve zijn daaraan bijdragen gegeven in de kosten die hiervoor door het ROA aan VenW zijn verantwoord. Voor 1997 is nog niet bekend welke projectvoorstellen door ROA zullen worden ingediend en derhalve is nog niet bekend of aan het conducteursproject een bijdrage zal worden gegeven. Deze bijdrage zal in ieder geval nooit hoger zijn dan de kosten die worden verantwoord en wordt gegeven tot een vooraf voor ROA bepaald maximum dat deel uitmaakt van het totale vooraf bepaalde budget voor 1997 voor PSV-gelden. Er zijn geen rechtstreekse gevolgen voor de rijksbijdrage exploitatie die aan ROA wordt verstrekt. Wel is de rijksbijdrage in hoofdzaak afhankelijk van de ontwikkeling van de vervoeromvang in het gebied van ROA van jaar op jaar. In die zin kan eventuele wijziging van het aantal betalende reizigers wel gevolgen hebben voor de toekomstige rijksbijdrage, evenwel niet rechtstreeks aan het GVB, maar aan ROA voor het openbaar stads- en streekvervoer in het gehele gebied. </antwoord>
      <antwoord nummer="6">Over het effect van deze handelwijze op het financieel gezond maken van het GVB heb ik geen oordeel: het beleid van het GVB en de effecten daarvan op de financiële situatie behoren tot de verantwoordelijkheid van het bestuur van ROA, college van BenW van Amsterdam en de directie van het GVB. Ik heb op dit moment geen concrete voornemens om vanuit rijksmiddelen bij te dragen aan de financiële positie van het GVB. Wel is momenteel een interdepartementale werkgroep aan het onderzoeken op welke wijze het rijk in financiële zin ondersteuning zou kunnen bieden bij de verzelfstandiging van de gemeentelijke vervoerbedrijven. </antwoord>
      <antwoord nummer="7">Gelet op het gestelde ad 5 ben ik van mening dat het Rijk zijn verantwoordelijkheid draagt door verstrekking van de rijksbijdrage aan ROA voor exploitatie in algemene zin en daarnaast voor het conducteursproject voorzover kosten daarvoor aan mij worden verantwoord. </antwoord>
      <antwoord nummer="8">Zoals blijkt uit mijn antwoord ad 5 is de algemene exploitatiebijdrage aan ROA in hoofdzaak vervoerafhankelijk. Voor de verdeling van het budget voor de rijksbijdrage gelden in geheel Nederland dezelfde regels. In die zin krijgt ROA naar rato van de vervoerprestatie niet meer rijksbijdrage ten koste van andere belanghebbenden. </antwoord>
      <noten afkomstig="antwoord"/>
   </antwoorden>
</kvr>
