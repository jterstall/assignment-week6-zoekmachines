<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Steenhoven (GroenLinks) aan de minister van Verkeer en Waterstaat over onderzoeken rond de 2e Maasvlakte. (Ingezonden 8 februari 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13169
</item>
         <item attribuut="Inhoud">Vragen over de mogelijke belangenverstrengeling tussen het Gemeentelijk Havenbedrijf Rotterdam en het bureau KPMG in relatie tot de opdracht die het ministerie van Verkeer en Waterstaat aan KPMG heeft gegeven om het meningsverschil tussen het gemeentelijk havenbedrijf en het Centraal Planbureau over het betwiste ruimtetekort in de haven te onderzoeken.</item>
         <item attribuut="Rubriek">Ruimtelijke ordening en infrastructuur (Industrieterreinen) Verkeer, vervoer en waterstaat (Havens)</item>
         <item attribuut="Trefwoorden">Havens Organisatie- en adviesbureaus Rijnmond</item>
         <item attribuut="Vindplaats">Kamervragen met antwoord 2000-2001, nr. 735, Tweede Kamer</item>
         <item attribuut="Vraagnr_bij_indiening">2000106120</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Van der Steenhoven</persoon>
         </item>
         <item attribuut="Datum_reaktie">2001-02-22</item>
         <item attribuut="Datum_indiening">2001-02-08</item>
         <item attribuut="Document-id">KVR13169</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1519" allpagenumbers="1519 1520" vetnummer="2000106120" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13169" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="735" onderwerp="" indiendatum="2001-02-8">
         <vrager partij="GroenLinks" oorsprong="parlement">Van der Steenhoven</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-02-22">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is er naar uw oordeel sprake van dat het Gemeentelijk Havenbedrijf Rotterdam voor haar eigen onderzoeken slechts die adviseurs inhuurt die al bij voorbaat bereid zijn om in het belang van het havenbedrijf te adviseren en anderen, als de Erasmus Universiteit, buitensluit? <voetnoot nummer="1"/>
      </vraag>
      <vraag nummer="2">Heeft u reden te twijfelen aan deze aantijging? Zo ja, welke? Hoe beoordeelt u de beschuldiging van de onderzoeker van de Erasmusuniversiteit? </vraag>
      <vraag nummer="3">Klopt het dat u bureau KPMG opdracht hebt gegeven de grond van het meningsverschil tussen het gemeentelijke havenbedrijf en het Centraal Planbureau over het betwiste ruimtetekort in de haven te onderzoeken? Zo ja, waarom acht u een dergelijk onderzoek noodzakelijk en waarom twijfelt u aan de integriteit, kundigheid en onafhankelijkheid van het Centraal Planbureau bij zijn adviezen? </vraag>
      <vraag nummer="4">Is het u bekend dat bureau KPMG diverse onderzoeken uitvoert voor het Gemeentelijk Havenbedrijf Rotterdam en daarmee een belang heeft bij een goede verstandhouding met het havenbedrijf? Zo ja, waarom heeft u juist KPMG geselecteerd om dit onderzoek uit te voeren? </vraag>
      <vraag nummer="5">Bent u ook van mening dat de keuze voor KPMG minder gelukkig is, gezien de verbondenheid van KPMG aan het gemeentelijk havenbedrijf en gezien de verdenking dat het havenbedrijf slechts opdrachten gunt aan bedrijven die de voor haar gunstige adviezen schrijft? </vraag>
      <vraag nummer="6">Zal KPMG ook een oordeel geven over de onderzoeksvraag omtrent het ruimtetekort in de haven? Hoe weegt dit oordeel voor u naast dit van het Centraal Planbureau? </vraag>
      <noten afkomstig="vraag">
         <noot nummer="1" datum="2001-02-6" bron="Zie het artikel  in Nieuwsblad voor Transport" titel="Te veel ambities hebben kan verstikkend werken">Zie het artikel «Te veel ambities hebben kan verstikkend werken» in Nieuwsblad voor Transport, 6 februari 2001</noot>
      </noten>
   </vragen>
   <antwoorden aantal="6">
      <antwoord nummer="1">De keuze van adviseurs is een verantwoordelijkheid van het Gemeentelijk Havenbedrijf. Het is niet aan mij om daar een oordeel over te geven. Bij de onderzoeken die in opdracht van PMR worden uitgevoerd wordt gestreefd naar objectief en onafhankelijk onderzoek. Daartoe worden de administratieve procedures die daarvoor zijn vastgesteld gevolgd. De gemeente Rotterdam is één van de partners van PMR. </antwoord>
      <antwoord nummer="2">Zie het antwoord op vraag 1. </antwoord>
      <antwoord nummer="3">De projectdirectie PMR heeft KPMG opdracht gegeven een onderzoek uit te voeren met als vraagstelling: «Waarom pas in een zeer laat stadium van het kosten-batenonderzoek PMR onduidelijkheid is gerezen over de consequenties van de geluidsnormen (maximaal toelaatbare geluidsgrenzen) die een gebruiksbeperking kunnen opleggen aan de ruimte in het westelijk havengebied en met name Maasvlakte 1?» De vraagstelling van de audit is dus een hele andere dan die in de vraag wordt genoemd. De aanleiding voor het KPMG-onderzoek is geweest de briefwisseling tussen CPB en Gemeentelijk Havenbedrijf over het feit dat enerzijds uit cijfers van het CPB (NEI en RIVM) blijkt dat op korte termijn geen capaciteitsprobleem voor containerterminals in het Rotterdamse havengebied wordt verwacht, terwijl anderzijds door rederijen om ruimte voor nieuwe terminals (op de landaanwinning) wordt gevraagd. Uit de briefwisseling blijkt onder meer dat het CPB tot nu toe onvoldoende rekening had gehouden met de gebruiksbeperkingen op de huidige Maasvlakte als gevolg van geluidsnormen. Tot dan toe had het CPB zich vooral geconcentreerd op de gebruiksbeperkingen als gevolg van geluidsnormen in het Waal-Eemhavengebied. Deze briefwisseling heb ik op 22 december 2000 aan de Tweede Kamer aangeboden. </antwoord>
      <antwoord nummer="4">Zie het antwoord op vraag 1. KPMG is voor de uitvoering van de audit geselecteerd, omdat het bureau over de expertise en over de onafhankelijkheid beschikt om de audit adequaat uit te voeren. Dit blijkt ook uit de rapportage. Hierin wordt immers een feitelijk verslag van de gang van zaken gegeven aan de hand van rapporten, besprekingsverslagen en interviews. </antwoord>
      <antwoord nummer="5">Zie het antwoord op de vragen 1 en 4. </antwoord>
      <antwoord nummer="6">Deze onderzoeksvraag is geen onderdeel van de opdracht geweest en er is thans geen aanleiding om een dergelijke opdracht te verstrekken. </antwoord>
      <noten afkomstig="antwoord"/>
   </antwoorden>
</kvr>
