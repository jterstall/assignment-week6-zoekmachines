<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de ministers van Justitie en van Binnenlandse Zaken en Koninkrijksrelaties over de rechtsbescherming bij preventief fouilleren. (Ingezonden 3 oktober 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18786
</item>
         <item attribuut="Inhoud">Vragen over uitlating van de burgemeester van Den Helder over de toelaatbaarheid van preventief fouilleren buiten aangewezen veiligheidsrisicogebieden (aanvulling op eerdere vragen van hetzelfde Kamerlid over het mogelijk gebrek aan rechtsbescherming bij preventief fouilleren; Aanhangsel van de Handelingen, 2002-2003, 1859).</item>
         <item attribuut="Rubriek">Criminaliteit en openbare orde (Handhaving openbare orde) Criminaliteit en openbare orde (Politie) Staats- en bestuursrecht (Grondrechten) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Criminaliteitsbestrijding Mensenrechten Openbare orde en veiligheid Politie</item>
         <item attribuut="Vindplaats">Kamervragen met antwoord 2003-2004, nr. 227, Tweede Kamer</item>
         <item attribuut="Vraagnr_bij_indiening">2030400820</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2003-10-30</item>
         <item attribuut="Datum_indiening">2003-10-03</item>
         <item attribuut="Document-id">KVR18786</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="483" allpagenumbers="483 484" vetnummer="2030400820" code="0304tkkvr227" lopendefooter="Tweede Kamer, vergaderjaar 2003–2004, Aanhangsel" filenaam="KVR18786" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="227" onderwerp="" indiendatum="2003-10-3">
         <vrager partij="GroenLinks" oorsprong="parlement">Vos</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2003-10-30">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht «Politiehanden over je heupen ...»? <voetnoot nummer="1"/>
      </vraag>
      <vraag nummer="2">Wat is uw reactie op de opmerking van burgemeester J. Staatsen van Den Helder dat preventief fouilleren buiten het veiligheidsrisicogebied ook is toegestaan als iemand zich eerst aantoonbaar in dat risicogebied bevond en er daarna uit vertrekt? </vraag>
      <vraag nummer="3">Op welke wijze kan een burger op dit moment, indien bij hem geen wapens zijn aangetroffen, onterechte preventieve fouilleringen bij de overheid aan de orde stellen en voorkomen? </vraag>
      <vraag nummer="4">Wat is uw reactie op het feit dat de burgemeester van Den Helder bij de bekendmaking van de aanwijzing van de Falgabuurt als veiligheidsrisicogebied, de clausule die de burger wijst op de mogelijkheid van bezwaar heeft weggelaten? </vraag>
      <vraag nummer="5">Deelt u de mening dat, gelet op uw antwoord op vraag 2 tot en met 6 en de wachttijden bij de rechtbanken, het meer dan een jaar kan duren voordat er in deze zaak een eindoordeel van de rechter en/of de Raad van State ligt? Op welke wijze kan de rechtsbescherming van de burger inzake preventief fouilleren in de tussentijd worden gewaarborgd? </vraag>
      <vraag nummer="6">Is het waar dat, gelet op de relatief korte duur van de aanwijzing tot een veiligheidsrisicogebied en de wachttijden bij de rechtbanken, de rechtbank in een bodemprocedure niet aan een inhoudelijke toets van de aanwijzing toekomt, omdat de aanwijzing dan inmiddels is verlopen zodat de burger geen belang meer heeft bij een beslissing van de rechter? Zo ja, op welke wijze kunt u de burgers in Nederland garanderen dat, door het ontbreken van een inhoudelijke rechterlijke toets, geen ongerechtvaardigde inbreuk op hun recht op eerbiediging van de persoonlijke levenssfeer (artikel 8 EVRM) zal worden gemaakt? </vraag>
      <noten afkomstig="vraag">
         <noot nummer="1" datum="2003-09-29" bron="Helderse Courant">Helderse Courant, 29 september 2003</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Vos over het mogelijk gebrek aan rechtsbescherming bij preventief fouilleren, Aanhangsel Handelingen nr. 1859, vergaderjaar 2002–2003. </toelichting>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Krachtens artikel 151b van de Gemeentewet kan de gemeenteraad bij verordening de burgemeester de bevoegdheid verlenen om bepaalde gebieden als veiligheidsrisicogebied aan te wijzen. Uitsluitend in deze gebieden kan – op grond van een bevel van de officier van justitie – preventief tot fouilleren en het doorzoeken van voertuigen en verpakkingsmiddelen, inclusief bagage, worden overgegaan. </antwoord>
      <antwoord nummer="3">De essentie van preventief fouilleren en preventief onderzoek van voertuigen en verpakkingsmiddelen, inclusief bagage, is dat er geen concrete verdenking aan vooraf hoeft te gaan. Dit heeft voor een persoon die wordt gefouilleerd als voordeel dat hij of zij niet direct als verdachte van een misdrijf te kijk staat. Iedereen die zich in het veiligheidsrisicogebied bevindt kan immers aan een onderzoek worden onderworpen. Het feit dat er bij een dergelijk onderzoek geen wapens worden aangetroffen, maakt het preventief fouilleren of het preventief onderzoek niet onrechtmatig. </antwoord>
      <antwoord nummer="4">Ingevolge artikel 3:45 van de Algemene wet bestuursrecht is een bestuursorgaan verplicht belanghebbenden te wijzen op bestaande bezwaar- of beroepsmogelijkheden. Dit artikel schept deze mogelijkheden zelf echter niet. Het feit dat het bestuursorgaan (in het onderhavige geval de burgemeester van Den Helder) heeft verzuimd belanghebbenden te wijzen op bestaande bezwaar- of beroepsmogelijkheden, kan derhalve hooguit tot gevolg hebben dat de belanghebbende een beroep kan doen op artikel 6:11 van de Algemene wet bestuursrecht (verschoonbare termijnoverschrijding). Het is aan de rechter om te bepalen of dit gevolg, gelet op de omstandigheden van het geval, gerechtvaardigd is. Deze zal daarbij rekening kunnen houden met belangen van eventuele derden. </antwoord>
      <antwoord nummer="5 en 6">Naast de bevoegdheid om bezwaar te maken en beroep in te stellen heeft de burger eveneens de mogelijkheid om, op grond van artikel 8:81 van de Algemene wet bestuursrecht, de president van de rechtbank die bevoegd is of kan worden in de hoofdzaak, te verzoeken een voorlopige voorziening te treffen indien onverwijlde spoed, gelet op de betrokken belangen, dat vereist. Daarnaast kan de burger, krachtens artikel 8:52 van de Algemene wet bestuursrecht, tegelijkertijd met het indienen van het beroepschrift of later, ook verzoeken om een versnelde behandeling. De rechtbank kan ook ambtshalve beslissen dat versnelde behandeling zal volgen. Voorwaarde is slechts dat de zaak spoedeisend is. Tenslotte is in artikel 8:86 van de Algemene wet bestuursrecht aan de president ook nog de bevoegdheid toegekend om, als aan bepaalde voorwaarden is voldaan, onmiddellijk uitspraak te doen in de hoofdzaak. Hieruit mag blijken dat de bestuursrechter (en ook de voorzieningenrechter) verschillende bevoegdheden ter beschikking staan om de procedure te bespoedigen. Bovendien leert de ervaring dat de versnelde en vereenvoudigde behandeling, alsmede de voorlopige voorzieningprocedure, in het algemeen spoedig verlopen (kamerstuk, 27 461, nr. 1). Wellicht ten overvloede wijs ik u er tenslotte op dat de onderhavige zaak nog (altijd) «onder de rechter» is – het bezwaar van betrokkene is niet-ontvankelijk verklaard, waarna deze een bodemprocedure is gestart – hetgeen mij ertoe noopt om terughoudend te zijn in de beoordeling van de uitspraak. </antwoord>
      <noten afkomstig="antwoord"/>
   </antwoorden>
</kvr>
