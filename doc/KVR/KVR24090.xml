<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Haverkamp (CDA) aan de staatssecretarissen van Verkeer en Waterstaat en van Economische Zaken over de compensatie voor gedupeerde luchtreizigers. (Ingezonden 9 september 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24090
</item>
         <item attribuut="Inhoud">Vragen naar aanleiding van het artikel 'Duizenden luchtreizigers claimen geld' in NRC Handelsblad van 1 september 2005. Sinds de invoering van EU-verordening 261/2004 vragen reizigers schadevergoeding van luchtvaartmaatschappijen wegens annulering van vluchten en vertragingen. Maar in veel gevallen lijken de luchtvaartmaatschappijen de rechten van passagiers niet te erkennen.</item>
         <item attribuut="Rubriek">Burgerlijk recht en burgerlijk procesrecht (Verbintenissenrecht) Verkeer, vervoer en waterstaat (Luchtvaart) Verkeer, vervoer en waterstaat (Personenvervoer)</item>
         <item attribuut="Trefwoorden">Consumenten Luchtvaart Personenvervoer Schadevergoeding</item>
         <item attribuut="Vindplaats">Kamervragen met antwoord 2005-2006, nr. 161, Tweede Kamer</item>
         <item attribuut="Vraagnr_bij_indiening">2040521220</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Haverkamp</persoon>
         </item>
         <item attribuut="Datum_reaktie">2005-10-13</item>
         <item attribuut="Datum_indiening">2005-09-09</item>
         <item attribuut="Document-id">KVR24090</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="345" allpagenumbers="345 346" vetnummer="2040521220" code="0506tkkvr161" lopendefooter="Tweede Kamer, vergaderjaar 2005–2006, Aanhangsel" filenaam="KVR24090" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="161" onderwerp="" indiendatum="2005-09-9">
         <vrager partij="CDA" oorsprong="parlement">Haverkamp</vrager>
         <vraagt-aan>de staatssecretarissen van Verkeer en Waterstaat en van Economische Zaken</vraagt-aan>
      </vraagdata>
      <antwoorddata antwoorddatum="2005-10-13">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het artikel «Duizenden luchtreizigers claimen geld»? <voetnoot nummer="1"/>
      </vraag>
      <vraag nummer="2">Deelt u de opvatting van de krant dat de sinds 17 februari jl. van kracht zijnde EU-verordening 261/2004 door luchtvaartmaatschappijen, consumenten en consumentorganisaties verschillend geïnterpreteerd wordt, bijvoorbeeld op het punt van de schade die geclaimd kan worden? </vraag>
      <vraag nummer="3">Wat is tot op heden ondernomen om bekendheid te geven aan de verordening, en bent u van plan de voorlichting te intensiveren? </vraag>
      <vraag nummer="4">Is het waar dat de toezichthoudende instantie, de Inspectie Verkeer en Waterstaat, individuele klachten van passagiers slechts doorstuurt naar de betreffende luchtvaartmaatschappij en op basis hiervan niet handhavend optreedt? Zo ja, in hoeverre is dit in overeenstemming met artikel 16 van de betreffende verordening? </vraag>
      <vraag nummer="5">Welke weg staat een gedupeerde luchtreiziger open om alsnog zijn gelijk te halen? Welke rol ziet u in dit verband voor de nieuw op te richten consumentenautoriteit? </vraag>
      <vraag nummer="6">Waarom is het toezicht neergelegd bij de Inspectie Verkeer en Waterstaat en beschikt deze instantie over de juiste bevoegdheden om eventueel handhavend op te treden? </vraag>
      <noten afkomstig="vraag">
         <noot nummer="1" datum="2005-09-1" bron="NRC Handelsblad">NRC Handelsblad, 1 september 2005</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="1">Ja. Dit hangt samen met het feit dat EU-verordening 261/2004 (hierna de verordening) ruim interpretabel is. Gebleken is dat ook in de overige lidstaten de verordening verschillend wordt geïnterpreteerd. Dit is duidelijk naar voren gekomen tijdens twee recente bijeenkomsten van de onderscheidenlijke DBC-handhavingsautoriteiten <voetnoot nummer="1"/>georganiseerd door respectievelijk de Europese Commissie (EC) en de Air Transport Users Council (onderdeel van de Engelse luchtvaartautoriteit). De EC zal naar verwachting nog voor het eind van dit jaar een bijeenkomst beleggen met alle nationale handhavingsautoriteiten om tot een gecoördineerde en geharmoniseerde aanpak van de verordening te komen. </antwoord>
      <antwoord nummer="3">Gegeven het belang van de verordening voor de consument is hieraan ruime bekendheid gegeven door en in samenwerking met diverse partijen als Europese Unie c.q. de EC, de rijksoverheid, maatschappelijke organisaties en luchtvaartmaatschappijen. Op Europees niveau is dit gebeurd door middel van schriftelijk en audiovisueel voorlichtingsmateriaal, dat via diverse kanalen is gedistribueerd. Door het Ministerie van Verkeer en Waterstaat is via de reguliere kanalen (internet, pers) bekendheid gegeven aan de verordening en is op de internetsite van de Inspectie Verkeer en Waterstaat (hierna de Inspectie) eveneens informatie over de verordening opgenomen. De Inspectie heeft voorts belangenorganisaties als de Consumentenbond en de ANWB over de inhoud en strekking van de verordening geïnformeerd. Zo is reeds in mei jl. met de Consumentenbond en de ANWB afgesproken om na de vakantieperiode een inventarisatie te houden over de wijze waarop in de praktijk uitvoering aan de verordening wordt gegeven. Aan de hand van de uitkomst van deze momenteel lopende inventarisatie wordt bekeken of nadere voorlichting richting publiek en sector nodig is. Benadrukt wordt dat de luchtvaartmaatschappij die de vlucht uitvoert, conform artikel 14 van de verordening de verplichting heeft om de passagiers te informeren. De Inspectie heeft vanaf de inwerkingtreding van de verordening erop toegezien dat de luchtvaartmaatschappijen deze verplichting ook naleven. Tot nu toe heeft de Inspectie één luchtvaartmaatschappij aangesproken op de naleving van de verordening, wat betreft de voorlichting aan passagiers. </antwoord>
      <antwoord nummer="4">Nee. Ten aanzien van de individuele klachtafhandeling vervult de Inspectie een faciliterende rol. De Inspectie zal een ingekomen klacht altijd eerst toetsen aan de verordening. Zo is de Inspectie alleen bevoegd ten aanzien van vluchten van en naar Nederland. Als een klacht niet een vlucht van of naar Nederland betreft zal de Inspectie die, conform de verordening, doorsturen naar de desbetreffende bevoegde buitenlandse instantie. Aldus kan een passagier op eenvoudige wijze een klacht indienen tegen een luchtvaartmaatschappij zonder zich druk te hoeven maken welke de juiste bevoegde instantie is. Passagiers die geconfronteerd worden met een instapweigering of een vertraging dan wel annulering van hun vlucht dienen zich eerst te wenden tot de betreffende luchtvaartmaatschappij. Voor zover inzake een klacht uit de beoordeling van de stukken blijkt dat een passagier niet eerst contact heeft opgenomen met de betreffende luchtvaartmaatschappij, wordt deze door de Inspectie geadviseerd zich alsnog met zijn klacht tot de luchtvaartmaatschappij te richten. Het is immers de eigen verantwoordelijkheid van de passagier om de luchtvaartmaatschappij in de gelegenheid te stellen op een klacht te reageren. Het is vervolgens de taak van de luchtvaartmaatschappij om te zorgen voor een juiste – in overeenstemming met de verordening – afhandeling van de klacht. Een adequate, transparante en goed onderbouwde afdoening van klachten door een luchtvaartmaatschappij voorkomt veelal het ontstaan van geschillen daarover. Als een klacht, getoetst aan de verordening, kan worden aangemerkt als een vermeende overtreding van de verordening zal de Inspectie deze met het oog op haar handhavingstaak als zodanig registreren. Vervolgens wordt de klacht met de vermelding van de overtreding doorgestuurd naar de betrokken luchtvaartmaatschappij met het verzoek deze, met inachtneming van de verordening en binnen een redelijke termijn, af te doen en de Inspectie van de uitkomst op de hoogte te stellen. Het antwoord van de luchtvaartmaatschappij is bepalend voor het al dan niet in stand blijven van de registratie van de vermeende overtreding en derhalve voor het nemen van eventuele verdere actie door de Inspectie. Gebleken is overigens dat door tussenkomst van de Inspectie de passagiers de behandeling van hun klacht heropend zien en veelal alsnog gehoor vinden bij de desbetreffende luchtvaartmaatschappij. De Inspectie handhaaft de verordening als een luchtvaartmaatschappij principieel weigert de verordening na te leven dan wel, gelet op het aantal en soort ingekomen klachten, structureel in strijd met de verordening handelt. Het gaat met andere woorden niet om handhavend optreden op basis van alle individuele klachten, maar om optreden tegen een stelselmatige dan wel flagrante schending van de rechten van passagiers. Bovengenoemde aanpak komt, zowel wat betreft de DBC-klachtenafhandeling als wat betreft de handhaving van de verordening, overeen met die van het merendeel van de overige lidstaten. Een dergelijke aanpak doet ook recht aan de verordening waar de kern van de zaak is dat luchtvaartmaatschappijen structureel hun verplichtingen tegenover passagiers nakomen. </antwoord>
      <antwoord nummer="5">Indien de passagier ook na tussenkomst van de Inspectie ontevreden is over de wijze waarop de luchtvaartmaatschappij zijn klacht heeft afgedaan, heeft die passagier het recht om overeenkomstig het nationale procesrecht langs juridische weg alsnog zijn gelijk te halen bij de rechter. Gewezen wordt op overweging 22 van de considerans in de verordening, waaruit blijkt dat het toezicht geen afbreuk mag doen aan de rechten van passagiers en luchtvaartmaatschappijen om overeenkomstig het nationale procesrecht langs juridische weg schadevergoeding te eisen bij een rechtbank. Ingevolge het wetsvoorstel «Wet handhaving consumentenbescherming» blijft, ook na oprichting van de Consumentenautoriteit, het toezicht op de naleving van de verordening bij de Inspectie. De consumentenautoriteit en, onder meer, de Inspectie zullen deel uitmaken van het Europees netwerk van consumententoezichthouders, als bedoeld in verordening (EG) nr. 2006/2004 (PbL 364/1), en in dat kader nauw met elkaar samenwerken. Deze samenwerking zal nader worden uitgewerkt in een samenwerkingsprotocol. </antwoord>
      <antwoord nummer="6">Aangezien de Inspectie belast is met de uitvoering en handhaving van regelgeving op het terrein van de luchtvaart lag het in de rede om ook het toezicht op de naleving van de verordening bij haar te beleggen. Overigens heeft het merendeel van de lidstaten dit toezicht eveneens ondergebracht bij de onderscheidenlijke luchtvaartautoriteiten. Er is gekozen voor bestuursrechtelijke handhaving. De Inspectie zal na wijziging van de Wet luchtvaart beschikken over voldoende bestuursrechtelijke dwangmiddelen voor een adequate handhaving van de verordening. Het wetgevingstraject tot wijziging van de Wet luchtvaart is inmiddels gaande. </antwoord>
      <noten afkomstig="antwoord">
         <noot nummer="1">DBC = Denied Boarding Compensation</noot>
      </noten>
   </antwoorden>
</kvr>
