<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bakker (D66) aan de minister van Economische Zaken en de staatssecretaris van Onderwijs, Cultuur en Wetenschappen, mw. Van der Laan, over de mogelijke overname van Canal+ door UPC. (Ingezonden 29 juli 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18456
</item>
         <item attribuut="Inhoud">Door de overname van Canal+ door UPC zou er een machtpositie kunnen ontstaan die de positie ten aanzien van de distributie van programma's van zowel de publieke als de commerciële omroepen ondermijnt, doordat zij in toenemende mate te maken krijgen met een distributiemonopolie (Volkskrant, 24 en 25 juli 2003).</item>
         <item attribuut="Rubriek">Communicatie, media en informatievoorziening (Radio en televisie) Communicatie, media en informatievoorziening (Telecommunicatie)</item>
         <item attribuut="Trefwoorden">Kabelnetten Satellieten Televisie</item>
         <item attribuut="Vindplaats">Kamervragen met antwoord 2002-2003, nr. 1867, Tweede Kamer</item>
         <item attribuut="Vraagnr_bij_indiening">2020315430</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="D66">Bakker</persoon>
         </item>
         <item attribuut="Datum_reaktie">2003-09-03</item>
         <item attribuut="Datum_indiening">2003-07-29</item>
         <item attribuut="Document-id">KVR18456</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3923" allpagenumbers="3923 3924" vetnummer="2020315430" code="0203tkkvr1867" lopendefooter="Tweede Kamer, vergaderjaar 2002–2003, Aanhangsel" filenaam="KVR18456" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1867" onderwerp="" indiendatum="2003-07-29">
         <vrager partij="D66" oorsprong="parlement">Bakker</vrager>
         <vraagt-aan>de minister van Economische Zaken en de staatssecretaris van Onderwijs, Cultuur en Wetenschappen, mw. Van der Laan,</vraagt-aan>
      </vraagdata>
      <antwoorddata antwoorddatum="2003-09-3">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de staatssecretaris van Onderwijs, Cultuur en Wetenschappen, mw</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u er van kennisgenomen dat UPC overweegt om abonneetelevisie Canal+ en satellietbedrijf Canal digital te kopen? <voetnoot nummer="1"/>
      </vraag>
      <vraag nummer="2">Deelt u de zorg die daarover is ontstaan bij bij voorbeeld de publieke omroep, dat hierdoor een machtspositie ontstaat die de positie ten aanzien van de distributie van programma’s van zowel de publieke als de commerciële omroepen ondermijnt doordat zij in toenemende mate te maken krijgen met een distributiemonopolie? </vraag>
      <vraag nummer="3">Deelt u eveneens de zorg dat consumenten op deze manier meer en meer te maken krijgen met een monopolist als het gaat om de distributie en aanlevering van televisieprogramma’s? </vraag>
      <vraag nummer="4">Blijft u van mening, zoals eerder in de diverse kabelnota’s is uiteengezet, dat het belangrijk is dat consumenten kunnen kiezen door zowel op de kabel, als tussen de diverse infrastructuren (digitale ether, kabel, satelliet) de keuze te hebben uit verschillende aanbieders? Komt dit beleidsuitgangspunt hierdoor in gevaar? </vraag>
      <vraag nummer="5">Bent u bereid om deze ontwikkeling om advies voor te leggen aan de OPTA en de Nma? </vraag>
      <vraag nummer="6">Wat is er gebeurd met de wens van de Kamer om een vervolg te geven aan de toenmalige commissie-Jessurun, die zich boog over het cross-ownership, (het feit dat producenten van content, distributeurs van content en aanbieders van content in toenemende mate in dezelfde handen zijn)? Wat is destijds gebeurd met de aanbevelingen van die commissie? </vraag>
      <vraag nummer="7">Bent u bereid om alsnog op korte termijn de concurrentieverhoudingen in dezen onder de loep te nemen en te overwegen om – net zoals dat in andere Europese landen het geval is – beperkingen te stellen aan de omvang van eigendoms- en machtspositie van bedrijven? </vraag>
      <vraag nummer="8" voetnoot="2">Hebt u voorts kennis genomen van het feit dat UPC voor drie jaar lang de rechten op de UEFA Champions League heeft verworven en dat het bedrijf deze wedstrijden via betaaltelevisie wil aanbieden? <voetnoot nummer="2"/>
      </vraag>
      <vraag nummer="9">Hoe verhoudt zich dat tot de Europese regels en de Nederlandse lijst, waarin wordt bepaald dat belangrijke sportevenementen (waaronder de Champions League) op een open (publiek of commercieel) net te zien moeten zijn en niet achter de decoder mogen verdwijnen. Bent u van plan om op basis van deze Europese regels in te grijpen om ook hier een ongewenste machtspositie, die slecht is voor de positie van de televisie-consument, te voorkomen? </vraag>
      <noten afkomstig="vraag">
         <noot nummer="1" datum="2003-07-24" bron="De Volkskrant">De Volkskrant, 24 juli 2003</noot>
         <noot nummer="2" datum="2003-07-25" bron="De Volkskrant">De Volkskrant, 25 juli 2003</noot>
      </noten>
   </vragen>
   <antwoorden aantal="9">
      <antwoord nummer="1">Ik heb kennis genomen van het door vragensteller aangehaalde artikel. </antwoord>
      <antwoord nummer="2">Indien het daadwerkelijk tot een overname komt, moet deze volgens artikel 34 van de Mededingingswet worden getoetst door de NMa wanneer de overname binnen het toepassingsbereik van de Mededingingswet valt. Daarbij is het beslissende criterium het ontstaan of de versterking van economische machtsposities. Of er door een eventuele overname bij distributie en aanlevering van programma’s via satelliet en/of betaaltelevisie een economische machtspositie ontstaat of wordt versterkt waarmee daadwerkelijke mededinging op significante wijze wordt belemmerd, kan ik zo zonder nader onderzoek niet beoordelen. Dat is de taak van de NMa. Ik heb wel begrepen dat de publieke en commerciële omroepen bezorgd zijn over het verdwijnen van een onafhankelijk satellietplatform. Daarbij wil ik opmerken dat zij formeel niet van Canal Digitaal afhankelijk zijn voor verspreiding van hun programma’s via de satelliet. Voor de publieke omroep geldt overigens dat doorgifte van hun programma’s via de kabel is verzekerd via artikel 82i van de Mediawet. </antwoord>
      <antwoord nummer="3">Zoals ook aangegeven in het antwoord op vraag 2, is het ontstaan of versterken van eventuele machtsposities op de te onderscheiden relevante markten een aandachtspunt bij de beoordeling door de NMa van deze eventuele overname. De eventuele gevolgen van de overname voor de consument, bijvoorbeeld wat betreft keuzevrijheid, hebben mijn aandacht. Aannemelijk is, dat bij een concentratietoets door de NMa zeker bezien zal worden of de greep van UPC op bijvoorbeeld de mogelijk relevante markt voor betaaltelevisie, niet te groot wordt en de keuze voor de consument voor deze vorm van aanlevering van televisieprogramma’s niet te beperkt. </antwoord>
      <antwoord nummer="4">Inderdaad is een belangrijk uitgangspunt voor het overheidsbeleid keuzevrijheid voor de consument. Daartoe is het beleid gericht op bevordering van concurrentie op en tussen infrastructuren. Het is mede afhankelijk van de exacte vorm van overname of dit beleidsuitgangspunt in gevaar komt. Dat moet alsdan worden bezien. Overigens heb ik bij het antwoord op vraag 3 reeds aangegeven dat keuzevrijheid voor de consument een van de toetsingscriteria is bij een beoordeling door de NMa van de eventuele overname. </antwoord>
      <antwoord nummer="5">Zoals ook aangegeven bij het antwoord op vraag 2: mocht het tot een daadwerkelijke overname komen, dan zal deze, er van uit gaande dat deze binnen het toepassingsbereik van het concentratietoezicht op grond van de Mededingingswet valt, tevoren gemeld dienen te worden bij de NMa op grond van artikel 34 van de Mededingingswet, waarna de NMa de overname beoordeelt. Aangenomen mag worden dat de NMa de OPTA zal consulteren bij deze beoordeling. </antwoord>
      <antwoord nummer="6" voetnoot="1 2 3">Naar aanleiding van het advies van de commissie-mediaconcentraties (commissie Jessurun) <voetnoot nummer="1"/>is het Commissariaat voor de Media sinds 2000 door het Kabinet belast met de monitoring van mediaconcentraties. <voetnoot nummer="2"/>Het Commissariaat heeft sindsdien over resp. 2001 en 2002 zijn rapporten met aanbevelingen uitgebracht aan het Kabinet. <voetnoot nummer="3"/>Het eerste rapport is op 29 maart 2002 aan de Kamer aangeboden. Het rapport over 2002 kunt u binnenkort tegemoet zien. </antwoord>
      <antwoord nummer="7">De Staatssecretaris van Onderwijs, Cultuur en Wetenschappen, mw. Van der Laan, heeft mij naar aanleiding van het door het Commissariaat voor de Media uitgebrachte rapport «Concentratie en Pluriformiteit van de Nederlandse media 2002» uitgenodigd gezamenlijk te bezien of nader beleid op het gebied van mediaconcentraties geboden is. Deze uitnodiging heb ik aanvaard. De Staatssecretaris zal, als daar aanleiding toe zal blijken, de Kamer hierover nader informeren. </antwoord>
      <antwoord nummer="8">Ja. </antwoord>
      <antwoord nummer="9">De UEFA heeft de uitzendrechten van de Champions League, in verband met de concurrentiebevordering, in afzonderlijke pakketten voor het open net en voor betaaltelevisie verkocht. UPC heeft de exclusieve rechten voor uitzending via betaaltelevisie verworven. De exclusieve rechten voor uitzending op het open net, tot en met medio 2006, waren reeds door de NOS verworven. De NOS zendt de belangrijkste wedstrijd per speeldag, waaronder in ieder geval de wedstrijden van de Nederlandse clubs en de finale – conform de Nederlandse evenementenlijst – rechtstreeks op het open net uit. De andere wedstrijden worden direct daarna in samenvatting uitgezonden. Daarmee wordt voldaan aan de doelstellingen van de Europese regels en de Nederlandse lijst. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="27 087" documentnummer="1">Kamerstuk 27 087, nr. 1</noot>
         <noot nummer="2" documenttype="Kamerstuk" kamerstuk-id="27 087" documentnummer="3">Kamerstuk 27 087, nr. 3</noot>
         <noot nummer="3">Mediaconcentratie in Beeld. Concentratie en pluriformiteit van de Nederlandse Media in 2001 (maart 2002) Mediaconcentratie in Beeld. Concentratie en pluriformiteit van de Nederlandse Media in 2002 (mei 2003)</noot>
      </noten>
   </antwoorden>
</kvr>
