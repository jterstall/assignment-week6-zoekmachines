<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Irrgang (SP) aan de minister van Economische Zaken over de maandagpost. (Ingezonden 23 augustus 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26473
</item>
         <item attribuut="Inhoud">Uit een steekproef is gebleken dat de maandagpostbezorging minder goed scoort dan op de andere dagen van de week, hoewel er aanzienlijk minder post te bezorgen is. Voldoet TPG hiermee aan de universele dienstverlening?</item>
         <item attribuut="Rubriek">Communicatie, media en informatievoorziening (Post)</item>
         <item attribuut="Trefwoorden">Posterijen</item>
         <item attribuut="Vindplaats">Kamervragen met antwoord 2006-2007, nr. 68, Tweede Kamer</item>
         <item attribuut="Vraagnr_bij_indiening">2050617900</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Irrgang</persoon>
         </item>
         <item attribuut="Datum_reaktie">2006-09-28</item>
         <item attribuut="Datum_indiening">2006-08-23</item>
         <item attribuut="Document-id">KVR26473</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="143" allpagenumbers="143 144" vetnummer="2050617900" code="0607tkkvr68" lopendefooter="Tweede Kamer, vergaderjaar 2006–2007, Aanhangsel" filenaam="KVR26473" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="68" onderwerp="" indiendatum="2006-08-23">
         <vrager partij="SP" oorsprong="parlement">Irrgang</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2006-09-28">
         <antwoorder functie="minister" ministerie="Economische Zaken">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw reactie op het artikel «Maandagpost niet altijd op tijd in de bus»? <voetnoot nummer="1"/>
      </vraag>
      <vraag nummer="2">Deelt u de mening van TNT Post Groep (TPG) dat de betreffende steekproef «niet representatief» is? Zo ja, kunt u dit toelichten? Zo neen, is de uitkomst van de steekproef voor u reden de maandagpostbezorging – gedurende een bepaalde periode – extra onder de loep te nemen? </vraag>
      <vraag nummer="3">Is het waar dat ondanks het feit dat de maandagpost «slechts» één à twee miljoen brieven telt, en dus een stuk minder is dan het dagelijks gemiddelde van 17 miljoen, de postbezorging op maandag minder goed scoort dan de rest van de week? Zo neen, kunt u dit met cijfers staven? Zo ja, wat is hier de oorzaak van? Wat gaat u hieraan doen? </vraag>
      <vraag nummer="4">Kunt u aangeven in hoeverre de maandagpost voldoet aan de universele dienstverlening? </vraag>
      <vraag nummer="5">Deelt u de mening dat het onlangs door TPG gesuggereerde afschaffen van de maandagpost ongewenst is? </vraag>
      <noten afkomstig="vraag">
         <noot nummer="1" datum="2006-08-21" bron="Algemeen Dagblad">Algemeen Dagblad, 21 augustus 2006</noot>
      </noten>
   </vragen>
   <antwoorden aantal="5">
      <antwoord nummer="1">Het onderzoek dat het AD heeft gehouden is een momentopname. De norm die aan TNT gesteld wordt voor de overkomstduur van brieven betreft het gemiddelde over het gehele jaar van zowel consumentenpost als zakelijke brieven t/m 50 gram. Bij zo’n norm zal het altijd voorkomen dat er op dagniveau afwijkingen naar beneden maar ook naar boven zijn. TNT mag dus over een geheel kalenderjaar genomen niet lager scoren dan dat 95% van de post de daarop volgende bezorgingsdag wordt bezorgd. Maatgevend voor de prestaties van TNT zijn de kwaliteitscijfers die TNT conform het Besluit Algemene Richtlijnen Post (Barp) aan OPTA rapporteert. Zie hiervoor ook de concessierapportage over 2004. TNT heeft mij laten weten dat het onafhankelijke Intomart GfK in het bewuste weekend een kwaliteitsresultaat van 95,2% heeft gerapporteerd. Ook bij dit cijfer is sprake van een momentopname, maar deze maakt onderdeel uit van het onderzoek dat dagelijks herhaald wordt en op basis waarvan het jaarcijfer voor consumentenpost wordt vastgesteld. </antwoord>
      <antwoord nummer="2">Aan een steekproef mag men in ieder geval geen absolute waarde toekennen. Een dergelijk onderzoek dient aan een aantal eisen te voldoen om representatief te kunnen worden genoemd. Belangrijke eisen zijn (1) voldoende spreiding over het land in verzending en ontvangst (2) variatie in de te verzenden items naar grootte, gewicht, wijze van adresseren e.d. Een dergelijk onderzoek dient zoveel mogelijk te zijn ingericht overeenkomstig de verhoudingen waarin deze kenmerken in de werkelijke poststroom voorkomen. Het AD heeft door 6 personen op één verzendmoment 50 brieven laten posten, soms in één brievenbus en soms in een paar bussen. De 300 brieven waren gericht aan slechts 6 adressen. In Nederland zijn ruim 19.000 brievenbussen en 7 miljoen afgiftepunten. Gezien de beperkte geografische spreiding in dit onderzoek kan het onderzoek statistisch gesproken inderdaad niet representatief genoemd worden. Andere kenmerken van het onderzoek door het AD zijn mij niet bekend. Het is aan OPTA te bepalen welke controle er wordt uitgeoefend. </antwoord>
      <antwoord nummer="3">TNT heeft bericht dat de overkomstduur van in het weekend geposte stukken inderdaad enigszins lager ligt dan op doordeweekse dagen. Er is sprake van verschillende factoren, zoals onder meer het opnieuw starten van het sorteerproces op zondagavond en de organisatie van de bezorging op maandag die afwijkt vanwege de veel geringere aantallen te bezorgen poststukken. TNT heeft verzekerd dat er extra aandacht aan besteed wordt om de overkomstduur van de maandagbezorging verder te verbeteren. Gelet op de gestelde norm voor de overkomstduur (95%) en de resultaten in de afgelopen jaren (96,1% in 2003 en 96,5% in 2004) is er geen aanleiding tot het nemen van maatregelen. </antwoord>
      <antwoord nummer="4">De regels inzake universele dienstverlening verplichten TNT om zes dagen in de week post te bezorgen, waaronder ook de maandagpost valt. De eisen ten aanzien van de overkomstduur betreffen het gemiddelde over het hele jaar en niet specifieke dagen in de week, zoals ook in het antwoord op vraag 1 is aangegeven. De OPTA toetst of aan deze eisen is voldaan. De OPTA onderzoekt thans de rapportage van de overkomstduur over het jaar 2005 en zal hierover zijn oordeel aan de Minister van Economische Zaken berichten. </antwoord>
      <antwoord nummer="5">TNT heeft mij laten weten dat het voornemen om de postbezorging op maandag te laten vervallen op een misverstand berust. TNT heeft daar een persbericht over naar buiten gebracht, waarin staat dat berichten hierover onjuist zijn en dat de beslissing over de bezorging op maandag niet bij TNT ligt, maar bij de regering en het Parlement. In de memorie van toelichting bij het wetsvoorstel voor de nieuwe Postwet dat bij de Tweede Kamer ligt, is duidelijk aangegeven dat voor de postbezorging wordt uitgegaan van zes dagen per week dus inclusief de maandag. </antwoord>
      <noten afkomstig="antwoord"/>
   </antwoorden>
</kvr>
