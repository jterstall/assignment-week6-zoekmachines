<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid Dibi (GroenLinks) aan de minister en
staatssecretaris van Onderwijs, Cultuur en Wetenschap, mw. Dijksma, en de
minister van Binnenlandse Zaken en Koninkrijksrelaties over basisscholen die
allochtone stagiairs weigeren (Ingezonden 14 april 2008); Antwoord</item>
         <item attribuut="Bestand">16Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR32015</item>
         <item attribuut="Inhoud">Vragen naar aanleiding van een bericht in het Nederlands Dagblad van
10 april 2008 over basisscholen die allochtone stagiairs zouden weigeren.
Indiener vraagt onder andere om via onderzoek de precieze cijfers boven water
te krijgen. Daarnaast vraagt hij om maatregelen tegen de uitval van allochtone
pabostudenten in het licht van het groeiende lerarentekort.</item>
         <item attribuut="Rubriek">Arbeid (Overig)
Basisonderwijs (Onderwijspersoneel)
Hoger onderwijs (Studierichtingen)
Welzijn (Vreemdelingen en asielzoekers)</item>
         <item attribuut="Trefwoorden">Lerarenopleidingen
Onderwijsgevenden basisonderwijs
Stages
Vreemdelingen</item>
         <item attribuut="Vindplaats">Kamervragen met antwoord 2007-2008, nr. 2387, Tweede Kamer</item>
         <item attribuut="Vraagnr_bij_indiening">2070817520</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="GroenLinks">Dibi</persoon>
         </item>
         <item attribuut="Datum_reaktie">2008-05-19</item>
         <item attribuut="Datum_indiening">2008-04-14</item>
         <item attribuut="Document-id">KVR32015</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4891" allpagenumbers="4891 4892" vetnummer="2070817520" code="0708tkkvr2387" lopendefooter="Tweede Kamer, vergaderjaar 2007–2008, Aanhangsel" filenaam="KVR32015" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2387" onderwerp="" indiendatum="2008-04-14">
         <vrager partij="GroenLinks" oorsprong="parlement">Dibi</vrager>
         <vraagt-aan>de minister en staatssecretaris van Onderwijs, Cultuur en Wetenschap, mw. Dijksma, en de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2008-05-19">
         <antwoorder functie="staatssecretaris" ministerie="Onderwijs, Cultuur en Wetenschap">Dijksma</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het artikel «Scholen weigeren allochtone stagiairs»? <voetnoot nummer="1"/>
      </vraag>
      <vraag nummer="2">Verontrust het u dat het Sectorbestuur Onderwijsarbeidsmarkt stelt dat basisscholen vaak allochtone pabostagiairs weigeren? Zo neen, waarom niet? Zo ja, wat gaat u daar aan doen? </vraag>
      <vraag nummer="3">Bent u bereid via onderzoek de precieze cijfers boven tafel te krijgen, waarbij ook inzichtelijk wordt gemaakt bij welke type scholen de problemen het grootst zijn? Zo neen, waarom niet? </vraag>
      <vraag nummer="4">Is het waar dat de helft van de allochtone pabostudenten afhaken? Is bekend wat de oorzaken zijn? Zo neen, bent u bereid die te onderzoeken? Zo ja, wat gaat u daar aan doen? </vraag>
      <vraag nummer="5">Deelt u de mening dat gezien het lerarentekort alle toekomstige leraren hard nodig zijn en gekoesterd moeten worden? Bent u vanwege het grote maatschappelijke belang bereid met alle betrokken partijen keiharde afspraken te maken om dit probleem op te lossen? </vraag>
      <vraag nummer="6">Deelt u de mening dat het ontoelaatbaar is dat scholen stagiairs weigeren om het enkele feit dat zij een hoofddoek dragen? Bent u bereid de Algemene Wet Gelijke Behandeling dusdanig aan te passen zodat dat niet meer mogelijk is? Zo neen, waarom niet? </vraag>
      <noten afkomstig="vraag">
         <noot nummer="1" datum="2008-04-10" bron="Nederlands Dagblad">Nederlands Dagblad, 10 april 2008</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Allochtone studenten moeten dezelfde kansen krijgen en op dezelfde manier behandeld worden als autochtone studenten. Als scholen stagiaires niet aannemen op grond van het feit dat zij allochtoon zijn, is dat inderdaad verontrustend. De Algemene Wet Gelijke Behandeling (AWGB) verbiedt dat scholen een dergelijk onderscheid maken. Studenten die vinden dat zij op verkeerde gronden zijn afgewezen kunnen zich wenden tot een Meldpunt Discriminatie of de Commissie Gelijke Behandeling. </antwoord>
      <antwoord nummer="3">Het is van belang de kansen van allochtonen binnen de onderwijsarbeidsmarkt goed te monitoren. Hiertoe wordt ondermeer in de jaarlijkse nota «Werken in het Onderwijs» ingegaan op studierendement en arbeidskansen van allochtonen binnen het onderwijs. Daarnaast heeft de Stichting Beroepen in het Onderwijs (SBO) met een subsidie van OCW het programma Full Colour II uitgevoerd. Als onderdeel van dit programma heeft SBO onderzoek laten uitvoeren naar de achtergrond van het feit dat allochtone studenten het minder goed doen aan de PABO. In dit kader is begin dit jaar een onderzoekrapport verschenen met als titel: «Waarom stoppen zoveel allochtone studenten met de Pabo?». Om inzicht te krijgen in hoe individuele scholen invulling geven aan diversiteitsbeleid is daarnaast een digitale quickscan ontwikkeld waarbij scholen zelf hun diversiteitsbeleid onder de loep kunnen nemen. Ik vind het tegen deze achtergrond niet nodig om op dit moment aanvullend onderzoek te laten doen. </antwoord>
      <antwoord nummer="4">Het opleidingsrendement van allochtone pabo-studenten is inderdaad lager dan van autochtone studiegenoten. Van de allochtone studenten was het rendement bijna 40 procent, dit is aanzienlijk lager dan het gemiddelde rendement van 59 procent. Overigens is dit lagere rendement voor de opleiding leraar basisonderwijs van allochtone studenten vergelijkbaar met het gemiddelde rendement van allochtone studenten voor alle hbo-opleidingen. In het onderzoeksrapport «Waarom stoppen zoveel allochtone studenten met de Pabo?» wordt ingegaan op de oorzaken van de uitval. Daarnaast bevat het rapport een aantal aanbevelingen om het rendement te verbeteren. Behalve een betere ondersteuning tijdens de stage zouden pabo-opleidingen extra moeten investeren in een goede matching tussen studenten en scholen bij het vinden van een stageplek. Ik acht het de verantwoordelijkheid van lerarenopleidingen om hier invulling aan te geven. Ik zal hier ook aandacht voor vragen in het overleg tussen OCW en de lerarenopleidingen. </antwoord>
      <antwoord nummer="5">Ik deel die mening. Ik wijs hierbij op het actieplan LeerKracht en de afspraken die over de uitvoering van dit actieplan zijn gemaakt met sociale partners. In het convenant, dat nu nog de status van een onderhandelingskkoord heeft, hebben sociale partners afspraken gemaakt over het streven naar een personeelsbestand dat een betere afspiegeling is van de Nederlandse bevolking en naar het aanboren van onbenut arbeidspotentieel. De sociale partners zullen zich er ondermeer voor inzetten om het aandeel allochtone leraren te vergroten. </antwoord>
      <antwoord nummer="6">De AWGB beschermt tegen discriminatie op grond van godsdienst. Het is in het algemeen ontoelaatbaar dat scholen stagiairs weigeren omdat zij een hoofddoek dragen. Dit geldt in elk geval voor openbare scholen. In sommige gevallen moet er echter een afweging worden gemaakt tussen het recht op gelijke behandeling enerzijds en de vrijheid om een onderwijsinstelling vorm te geven op godsdienstige of levensbeschouwelijke grondslag onderscheid maakt op grond van godsdienst. Een katholieke school, die haar katholieke identiteit actief uitdraagt, mag bijvoorbeeld van een stagiaire vragen dat zij hetzelfde doet – en dus geen hoofddoek draagt. De Commissie gelijke behandeling eist dan wel dat de instelling een consistent beleid voet om die katholieke identiteit gestalte te geven: ook moet zij duidelijk kunnen maken dat het uitdragen van deze identiteit noodzakelijk is voor de betreffende functie. Ik ben van mening dat hiermee de noodzakelijke ruimte wordt geboden om de verschillende in het geding zijnde belangen recht te doen. </antwoord>
      <noten afkomstig="antwoord"/>
   </antwoorden>
</kvr>
