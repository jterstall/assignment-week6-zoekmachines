<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over mogelijk misbruik van Europese subsidies voor gehandicapten-werkprojecten. (Ingezonden 24 april 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7215
</item>
         <item attribuut="Rubriek">Arbeid (Werknemers) Welzijn (Geestelijk gehandicapten) Welzijn (Lichamelijk gehandicapten)</item>
         <item attribuut="Trefwoorden">Gehandicapte werknemers Subsidies</item>
         <item attribuut="Vindplaats">Kamervragen met antwoord 1997-1998, nr. 1310, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1998-06-04</item>
         <item attribuut="Datum_indiening">1998-04-24</item>
         <item attribuut="Document-id">KVR7215</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2679" allpagenumbers="2679 2680" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7215" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1310" onderwerp="" indiendatum="1998-04-24">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1998-06-4">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van het Horizonproject van de Nederlandse Vereniging voor supported Employment (NVSE), die met behulp van subsidie van het Europees Sociaal Fonds, gehandicapten aan het werk helpt? <voetnoot nummer="1"/>
      </vraag>
      <vraag nummer="2">Heeft de NVSE in het kader van Horizon voor 1996 en 1997 f 1,7 miljoen aan subsidie ontvangen? </vraag>
      <vraag nummer="3">Hebt u inzicht in de werkwijze van de NVSE, en is het waar dat zij instellingen die lid zijn van de NVSE, een bedrag uitbetaalt om gehandicapten naar werk toe te leiden? </vraag>
      <vraag nummer="4">Is het waar dat deze instellingen met succes werken, maar slechts een beperkt deel uitbetaald krijgen van het bedrag dat ze kwijt zijn en dat het grootste deel van het subsidiegeld, namelijk 70%, niet bij deze instellingen terecht komt? </vraag>
      <vraag nummer="5">Bent u van mening dat de subsidiegelden zoveel mogelijk gebruikt moeten worden voor het doel dat ze dienen, en dat niet een relatief groot bedrag op moet gaan aan overhead? </vraag>
      <vraag nummer="6">Bent u bereid onderzoek te laten verrichten naar de gang van zaken bij de NVSE? Zo ja, zou hiervan dan onderdeel uit kunnen maken of gelden, die bedoeld zijn voor een van de zwakste groepen van de samenleving, verkeerd terecht komen, bijvoorbeeld via BV-constructies van de subsidie-experts van de NVSE? </vraag>
      <vraag nummer="7">Op welke wijze wordt het gebruik van ESF-subsidiegelden gecontroleerd? </vraag>
      <noten afkomstig="vraag">
         <noot nummer="1" datum="1998-04-22" bron="NOVA">NOVA, 22 april 1998</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake ingediend 24 april 1998. </toelichting>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Neen. Er is een aanvraag voor subsidie tot dat bedrag gehonoreerd. Er is tot nog toe op basis van tussentijdse rapportages f 1,1 mln. betaald. Het definitief te betalen bedrag wordt bepaald aan de hand van een einddeclaratie die nog niet is ingediend. </antwoord>
      <antwoord nummer="3">De NVSE heeft een plan ingediend om de werkwijze genaamd Supported Employment te bevorderen en uit te dragen en volgens deze werkwijze gehandicapten aan werk te helpen. Dat plan is mij bekend en op dat plan is subsidie toegezegd. Onderdeel van dit plan is het beschikbaar stellen van een geldbedrag door de NVSE aan deelnemende instellingen. </antwoord>
      <antwoord nummer="4">De NVSE heeft in tussentijdse rapportages aangegeven dat de uitvoering van het plan overeenkomstig de aanvraag verloopt. Het subsidiebedrag had een breder doel dan alleen het feitelijk begeleiden van gehandicapten. Het deel dat niet bij de begeleidende instellingen in de vorm van betalingen terechtkomt was mede bestemd voor begeleiding van die instellingen en andere activiteiten die de NVSE in dit kader zou uitvoeren. Hoeveel er bij de instellingen terecht komt moet nog worden gemeld in de einddeclaratie. Uit voorlopig tussenonderzoek blijkt dat het getal van 70 (%) niet kan worden bevestigd. </antwoord>
      <antwoord nummer="5">Ik ben van mening dat subsidiegelden ten goede moeten komen aan het doel waarvoor ze bedoeld zijn. Dat hoeft overigens niet te betekenen dat ze als betaling geheel terecht komen bij de instellingen die de activiteiten uitvoeren, omdat er afhankelijk van projectopzet ook andere, ondersteunende, activiteiten van kunnen worden gefinancierd. </antwoord>
      <antwoord nummer="6">Ja. De accountantsdienst van mijn ministerie heeft reeds een onderzoek in deze zin op zich genomen. </antwoord>
      <antwoord nummer="7">De besteding van de subsidiegelden die worden toegezegd onder het programma Horizon worden gecontroleerd langs verschillende wegen. Ter eerste worden de begrotingen die bij de aanvragen gevoegd moeten zijn, onderzocht. Er worden voorschriften gegeven over de wijze van administreren en rapporteren. Er worden, steekproefsgewijs, bezoeken gebracht aan de projecten om te bezien welke voortgang het project heeft en of er een correcte administratie wordt gevoerd. Vervolgens worden er voortgangsrapportages gevraagd en die worden bezien. Verder wordt er geëist dat er een accountantsverklaring wordt gevoegd bij de einddeclaratie. De einddeclaratie wordt beoordeeld door mijn ministerie en mijn accountantsdienst voert onderzoeken uit op accountantsverklaringen die aan de einddeclaraties zijn toegevoegd. Tot slot kunnen controles bij de projecten worden gehouden door de accountantsdienst van mijn ministerie en door de Algemene Rekenkamer alsmede door de Europese Commissie en de Europese Rekenkamer. </antwoord>
      <noten afkomstig="antwoord"/>
   </antwoorden>
</kvr>
