<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ormel (CDA) aan de minister van Justitie over de toename van hulp bij zelfdoding. (Ingezonden 20 maart 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18076
</item>
         <item attribuut="Inhoud">Vragen over het optreden van Stichting De Einder als zelfmoordconsulent en aanbieder van zelfmoordbegeleiding.</item>
         <item attribuut="Rubriek">Gezondheidszorg (Euthanasie) Strafrecht en strafprocesrecht (Vervolging)</item>
         <item attribuut="Trefwoorden">Euthanasie Strafvervolging Zelfdoding</item>
         <item attribuut="Vindplaats">Kamervragen met antwoord 2002-2003, nr. 1544, Tweede Kamer</item>
         <item attribuut="Vraagnr_bij_indiening">2020309060</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Ormel</persoon>
         </item>
         <item attribuut="Datum_reaktie">2003-07-02</item>
         <item attribuut="Datum_indiening">2003-03-20</item>
         <item attribuut="Document-id">KVR18076</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3229" allpagenumbers="3229 3230" vetnummer="2020309060" code="0203tkkvr1544" lopendefooter="Tweede Kamer, vergaderjaar 2002–2003, Aanhangsel" filenaam="KVR18076" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1544" onderwerp="" indiendatum="2003-03-20">
         <vrager partij="CDA" oorsprong="parlement">Ormel</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2 juli 2003), zie ook Aanhangsel Handelingen nr. 1150 en 1297, vergaderjaar 2002–2003">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van het artikel «Hulp bij zelfdoding neemt flink toe»? <voetnoot nummer="1"/>Wat is uw mening over de Stichting De Einder die, volgens bovengenoemd artikel, zelfmoordconsulenten opleidt en zelfmoordenaars begeleidt? </vraag>
      <vraag nummer="2">Is het waar dat deze stichting vorig jaar 374 «cliënten» heeft begeleid? Waaruit bestaat deze begeleiding? Kent u de statuten van de Stichting De Einder? </vraag>
      <vraag nummer="3">Overtreedt de stichting met het aanbieden van zelfmoordbegeleiding de wet? Kunt u de stichting verbieden indien deze aanzet tot overtreding van de wet? </vraag>
      <vraag nummer="4">Waarom wordt slechts één van de zogenaamde zelfmoordconsulenten van de Stichting De Einder strafrechtelijk vervolgd? </vraag>
      <noten afkomstig="vraag">
         <noot nummer="2"/>
         <noot nummer="1" datum="2003-03-18" bron="Spits">Spits, 18 maart 2003</noot>
         <noot nummer="2">Volgens het krantenartikel pleegden in 2002, 46 mensen zelfmoord onder begeleiding van zogenaamde zelfmoordconsulenten</noot>
      </noten>
   </vragen>
   <antwoorden aantal="4">
      <antwoord nummer="1">Ja. Voor zover de Stichting De Einder handelt binnen de grenzen van het strafrecht, zijn haar activiteiten toelaatbaar. </antwoord>
      <antwoord nummer="2">In het jaarverslag 2002 van de Stichting wordt vermeld dat het aantal begeleide cliënten 374 bedraagt. Uit het jaarverslag kan worden opgemaakt dat de begeleiding bestaat uit het steunen van mensen die zelf een einde aan hun leven willen maken. Daarbij zou binnen de grenzen die moraal en het strafrecht stellen, hulp worden verleend. Uit het jaarverslag wordt het volgende geciteerd: «Cliënten die frequent contacten wensen, gaat het vaak om (on)zekerheid ten aanzien van de effectiviteit van methoden, alsmede verkrijgbaarheid van medicijnen. Vaak heeft men geruchten vernomen, die door de counselor kunnen worden ontzenuwd. Er zijn echter ook cliënten, die na verkregen (schriftelijke) informatie en slechts één gesprek begrijpen dat ze zelf kunnen werken aan een plan dat is gericht op het realiseren van zeggenschap over hun levenseinde. Cliënten, die contacten met de counselor als therapeutisch ervaren, zijn bij De Einder niet op hun plaats. Nochtans zijn er begeleidingen die enkele jaren voortduren met een meer of minder hoge contactfrequentie. In overleg richt de cliënt zich dan tot een andere instantie, tenzij de counselor het werk voor De Einder combineert met een praktijk voor levensvragen in het algemeen of specifiek.» De statuten van de Stichting De Einder zijn mij bekend. Zie verder het antwoord op vraag 3. </antwoord>
      <antwoord nummer="3">Artikel 294 van het Wetboek van Strafrecht bepaalt dat hij die opzettelijk een ander bij zelfdoding behulpzaam is of hem de middelen daartoe verschaft een strafbaar feit pleegt indien de zelfdoding volgt, tenzij een arts de zorgvuldigheidseisen, vermeld in de Wet toetsing levensbeëindiging op verzoek en hulp bij zelfdoding, in acht heeft genomen. Voor zover uit het jaarverslag kan worden opgemaakt zijn de hulpverleners van de Stichting geen arts met als gevolg dat het inachtnemen van de zorgvuldigheidseisen geen strafuitsluitingsgrond oplevert. De hulpverleners dienen binnen de grenzen van het Strafrecht te handelen om zich niet schuldig te maken aan het plegen van een strafbaar feit. Uit jurisprudentie van de Hoge Raad (zie 5 december 1995, NJ 1996, 322) kan worden opgemaakt dat onder het begrip behulpzaamheid bij zelfdoding in de zin van artikel 294 van het Wetboek van Strafrecht niet kan worden verstaan het verschaffen van algemene informatie, het voeren van gesprekken en het geven van morele steun. Dergelijk handelen is derhalve volgens deze uitleg van de Hoge Raad in het algemeen niet strafbaar. Wel strafbaar is in beginsel degene die in het concrete geval middelen verschaft of toedient en duidelijke, op navolging en uitvoering gerichte instructies geeft aan degene die tot zelfdoding heeft besloten. Uit het jaarverslag kan niet worden opgemaakt dat de hulpverleners in beginsel een ontoelaatbare vorm van hulpverlening geven. Dit laat onverlet dat het Openbaar Ministerie in een concreet geval kan overgaan tot vervolging als blijkt dat de grenzen van artikel 294 van het Wetboek van Strafrecht zijn overschreden. Aan deze zaken wordt ook in het jaarverslag gerefereerd. De Statuten van de Stichting zijn mij bekend. Op grond van artikel 20 van Boek 2 van het Burgerlijk Wetboek kan een rechtspersoon waarvan de werkzaamheid of het doel in strijd is met de openbare orde, door de rechtbank op verzoek van het openbaar ministerie verboden worden verklaard en ontbonden. In artikel 2 van de statuten van de Stichting wordt het doel als volgt omschreven: het bevorderen en, indien wenselijk, zelf uitvoeren van professionele begeleiding van mensen met een doodswens die hulp vragen, met respect voor de autonomie van degenen die om hulp vragen alsmede het bespreekbaar maken van het verschijnsel dat er mensen zijn die een doodswens hebben. Dit doel is als zodanig niet in strijd met de openbare orde. Indien de Stichting activiteiten gaat ontplooien die in strijd zijn met de openbare orde kan deze op grond van artikel 20 voornoemd worden ontbonden. </antwoord>
      <antwoord nummer="4">Het Openbaar Ministerie kan strafrechtelijke vervolging instellen indien blijkt dat er sprake is van overtreding van artikel 294 Wetboek van Strafrecht. Als er na een geslaagde zelfmoord niet kan worden vastgesteld dat de overledene is geholpen en dat daarbij de grenzen van het Wetboek van Strafrecht zijn overschreden, dan bestaat er voor het Openbaar Ministerie geen aanleiding om tot strafrechtelijke vervolging over te gaan. Overigens heeft de arrondissementsrechtbank te Groningen bij vonnis van 10 april jl. de hulpverlener van de Stichting De Einder Noord wegens medeplegen van een overtreding van artikel 294 Wetboek van Strafrecht veroordeeld tot een voorwaardelijke gevangenisstraf voor de duur van zes maanden. </antwoord>
      <noten afkomstig="antwoord"/>
   </antwoorden>
</kvr>
