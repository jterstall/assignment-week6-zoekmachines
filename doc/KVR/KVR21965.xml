<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de minister-president, minister van Algemene Zaken en de ministers van Economische zaken, van Buitenlandse Zaken, van Sociale Zaken en Werkgelegenheid, voor Vreemdelingenzaken en Integratie en van Onderwijs, Cultuur en Wetenschap over het toelaten van kenniswerkers. (Ingezonden 10 december 2004); Antwoord</item>
         <item attribuut="Bestand">26Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21965
</item>
         <item attribuut="Inhoud">Vragen naar aanleiding van berichten dat kennisintensieve bedrijven nog steeds erg veel hinder ondervinden van lange bureaucratische procedures om buitenlandse specialisten die slechts tijdelijk in Nederland werkzaam zullen zijn van een tijdelijke verblijfsvergunning te voorzien.</item>
         <item attribuut="Rubriek">Arbeid (Arbeidsomstandigheden) Arbeid (Werknemers) Welzijn (Vreemdelingen en asielzoekers) Wetenschap en technologie (Algemeen)</item>
         <item attribuut="Trefwoorden">Arbeidsmarkt Buitenlandse werknemers Innovatie Vreemdelingen</item>
         <item attribuut="Vindplaats">Kamervragen met antwoord 2004-2005, nr. 694, Tweede Kamer</item>
         <item attribuut="Vraagnr_bij_indiening">2040504660</item>
         <item attribuut="Afkomstig_van">Minister-President (MP) Algemene Zaken (AZ) Buitenlandse Zaken (BUZA) Sociale Zaken en Werkgelegenheid (SZW) Vreemdelingenzaken en Integratie (VI) Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2005-01-05</item>
         <item attribuut="Datum_indiening">2004-12-10</item>
         <item attribuut="Document-id">KVR21965</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1467" allpagenumbers="1467 1468 1469 1470" vetnummer="2040504660" code="0405tkkvr694" lopendefooter="Tweede Kamer, vergaderjaar 2004–2005, Aanhangsel" filenaam="KVR21965" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="694" onderwerp="" indiendatum="2004-12-10">
         <vrager partij="D66" oorsprong="parlement">Lambrechts</vrager>
         <vraagt-aan>de minister-president, minister van Algemene Zaken en de ministers van Economische zaken, van Buitenlandse Zaken, van Sociale Zaken en Werkgelegenheid, voor Vreemdelingenzaken en Integratie en van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Is het u bekend dat kennisintensieve bedrijven nog steeds erg veel hinder ondervinden van de lange en bureaucratische procedures die gevolgd moeten worden om buitenlandse specialisten die slechts tijdelijk in Nederland werkzaam zullen zijn van een tijdelijke verblijfsvergunning te voorzien? </vraag>
      <vraag nummer="2">Is het waar dat de regeling die per 1 oktober jl. in werking is getreden nog steeds niet effectief is en dat derhalve nog niet één buitenlandse kenniswerker van deze nieuwe regeling gebruik heeft kunnen maken? </vraag>
      <vraag nummer="3" voetnoot="1">Hoe verklaart u dat deze regeling nog steeds niet werkt terwijl u, ook in verschillende beleidsnota’s, de indruk wekt dat kenniswerkers sinds kort zonder enige belemmering Nederland in kunnen? <voetnoot nummer="1"/>
      </vraag>
      <vraag nummer="4">Is het u bekend dat bedrijven miljardenopdrachten dreigen mis te lopen omdat de Nederlandse overheid er niet in slaagt een aantrekkelijke, snelle en effectieve verblijfsregeling voor kenniswerkers te ontwerpen waar andere landen zoals Engeland en Frankrijk die wel kunnen bieden? Is het u bekend dat bijvoorbeeld het bedrijf Fluor Daniel B.V. een order van 3,7 miljard euro dreigt mis te lopen omdat de benodigde kenniswerkers uit Koeweit nog geen vergunning is verleend? </vraag>
      <vraag nummer="5">Hoe ziet de regeling in Engeland en Frankrijk er precies uit? Zijn de regelingen in Engeland en Frankrijk ook in Nederland te implementeren? </vraag>
      <vraag nummer="6">Is het u bekend dat zeer veel kenniswerkers niet eens onder deze (nog niet werkende) regeling zullen vallen omdat de regeling alleen geldt voor Nederlandse bedrijven die een Nederlands arbeidscontract hebben? Is het waar dat de regeling geen oplossing gaat bieden voor buitenlandse opdrachtgevers die tijdelijk hun eigen specialisten bij een Nederlands bedrijf willen detacheren om er zeker van te zijn dat de benodigde kennis aanwezig is? Is het waar dat de regeling evenmin een oplossing biedt voor buitenlandse studenten, voor zelfstandigen, voor kenniswerkers uit de niet visum-plichtige landen zoals de Verenigde Staten en Japan? Is het waar dat de laatste groep een gewone werkvergunning aan moet vragen hetgeen veel uren tijd vraagt dan een aanvraag voor een Machtiging voor Voorlopig Verblijf? Hoe oordeelt u daarover? </vraag>
      <vraag nummer="7">Is het waar dat het CWI voor bedrijven eveneens bij het aantrekken van buitenlandse kenniswerkers een vertragende – en dus belemmerende factor is omdat bedrijven via de wet WAV gehouden zijn om eerst te kijken of er geen Nederlandse werknemer is die de vacature kan vervullen? Zo ja hoeveel vertraging levert dit gemiddeld op? </vraag>
      <vraag nummer="8">Bent u bereid en in staat om met alle betrokken departementen te weten Justitie, Sociale Zaken, Buitenlandse Zaken, Economische Zaken en Onderwijs Cultuur en Wetenschap in overleg te treden om op korte termijn een regeling te treffen die een effectieve oplossing biedt met slechts één loket voor buitenlandse kenniswerkers die tijdelijk hun kennis in Nederland willen inzetten? Zo ja op welke termijn kan de Kamer een dergelijke regeling tegemoet zien? </vraag>
      <vraag nummer="9">Ziet u kans voor de tussenliggende periode een werkbare nood-oplossing aan te reiken die voorkomt dat bedrijven met hun opdrachten tussentijds uitwijken naar andere landen waar wel een één-loket procedure voor kenniswerkers bestaat? </vraag>
      <vraag nummer="10">Bent u bereid deze vragen nog vóór het kerstreces te beantwoorden? </vraag>
      <noten afkomstig="vraag">
         <noot nummer="1">Zie onder andere de Internationaliseringnota Hoger Onderwijs 2004</noot>
      </noten>
   </vragen>
   <antwoorden aantal="8">
      <antwoord nummer="1, 2 en 3">De Kennismigrantenregeling is met ingang van 1 oktober 2004 inwerking getreden. De IND heeft de uitvoering ervan direct ter hand genomen. Dit specifieke beleidskader voorziet er echter in dat er eerst afspraken met werkgevers worden gemaakt alvorens er daadwerkelijk aanvragen kunnen worden ingediend en afgehandeld. Afspraken met werkgevers zijn een noodzakelijke stap in het traject om uitvoering van de regeling te kunnen waarborgen. Deze afspraken, die zien op de verplichtingen van de werkgever voor de werknemer, worden schriftelijk vastgelegd. De precieze tekst van de garantstelling en overige verplichtingen van de werkgever is in overleg met werkgevers en betrokken ministeries vastgesteld. Het betreft onder andere een garantstelling door werkgever dat de vreemdeling een volledige aanvraag zal indienen, dat wil zeggen dat alle vereiste bescheiden bij de aanvraag zijn overgelegd. Daarnaast dient de werkgever aan te geven dat hij zich ervan bewust dat hij de IND dient te informeren zodra de situatie tussen werknemer en werkgever zich wijzigt. Dat tot op heden nog geen kennismigranten van de regeling gebruik hebben kunnen maken betekent daarmee niet dat ik de uitvoering van het beleid niet ter hand heb genomen. Het traject van implementatie is thans voldoende afgerond om aanvragen te kunnen afdoen. Betaande convenanthouders worden thans in de gelegenheid gesteld om een verklaring af te leggen en aanvragen in te dienen. Met ingang van 1 januari 2005 zullen niet-convenanthouders daartoe in de gelegenheid worden gesteld. </antwoord>
      <antwoord nummer="4">De Kennismigrantenregeling is een eenvoudige procedure waardoor toelating van kennismigranten wordt geborgd. Er is één loket, één procedure en één vergunning. De regeling kent een flink pakket aan maatregelen waardoor de bekende mobiliteitsobstakels bij de toelating van buitenlandse kennismigranten worden weggenomen. Voor zover wordt gerefereerd aan de problematiek rondom het bedrijf Fluor Daniel B.V. is van belang dat de betreffende kenniswerkers uit Koeweit niet als kennismigrant kunnen worden aangemerkt omdat zij niet in dienst treden bij een werkgever in Nederland. Hiermee is overigens niets gezegd over de wenselijkheid van binnenkomst van deze kenniswerkers. Dit houdt in dat binnen de bestaande kaders van de wet-en regelgeving CWI en IND de afhandeling van aanvragen om tewerkstellingsvergunningen respectievelijk verblijfsvergunningen ter hand zullen nemen. Overigens heeft CWI aangegeven dat Fluor Daniel B.V. één aanvraag om een tewerkstellingsvergunning heeft ingediend; deze is in november dit jaar verleend. Voor het overige zijn (nog) geen tewerkstellingsvergunningen aangevraagd voor werknemers uit Koeweit die ten behoeve van Fluor Daniel B.V. werkzaamheden zouden gaan verrichten. </antwoord>
      <antwoord nummer="5">In het kader van het Highly Skilled Migrants Programme (HSMP) worden personen met uitzonderlijke vaardigheden in staat gesteld om in het Verenigd Koninkrijk te komen om werk te zoeken, zonder een aanbod voor een dienstbetrekking te hebben gekregen. Het HSMP werkt volgens een puntensysteem, waarbij voor toelating een minimum aantal punten moet worden behaald. Punten zijn afhankelijk van de mate waarin een aanvrager voldoet aan de volgende crtiteria: kwalificaties die aan het Britse niveau voldoen; werkervaring op het niveau van graduate, senior of specialist; het inkomen gebaseerd op het inkomen van de laatste 12 maanden in het land waar hij of zij werkzaam is geweest; de bijzondere prestaties in het relevante vakgebied; de prestaties van de partner. Een migrant die op basis van dit programma wordt toegelaten krijgt een jaar de tijd om werk te zoeken. Na een jaar kan een economische actieve migrant een verlenging van de verblijfsvergunning met nog eens 3 jaar vragen. Daarnaast moet hij of zij hiervoor aantonen dat er geen beroep op de openbare kas is gedaan en mag hij of zij geen gevangenisstraf hebben gekregen. De eerste ervaringen met het programma geven aan dat de vergunning voor vrijwel 100% van de deelnemers na één jaar is verlengd. Hiermee is overigens niet gezegd dat de migrant ook op zijn niveau werkt. Ten aanzien van het Nederlands stelsel zit het verschil vooral daar in dat in Nederland de werkgever van tevoren heeft aangegeven een bepaalde migrant te willen hebben. Een migrant wordt naar Nederland toegehaald om een vacature in de personeelsvoorziening van een werkgever te vervullen (vraagsturing). In het Britse systeem kunnen migranten die aan bovengenoemde criteria voldoen eenvoudiger toetreden. Deze vaardigheden hoeven echter niet overeen te komen met de tekorten op de arbeidsmarkt (aanbodsturing). Het staat de migrant immers vrij om iedere aangeboden baan aan te nemen. Dit kan tot verdringing leiden als de migrant geen functie op zijn niveau kan vinden. Concluderend kan worden gesteld dat het belangrijkste verschil is dat het Kabinet met het huidige systeem heeft gekozen voor een vraaggestuurd model en niet een aanbodgestuurd model zoals het Britse systeem dit is. Indien de kennismigrant wordt toegelaten is er in alle gevallen een werkgever die deze persoon in dienst laat treden. Dit reduceert het risico op verdringing aanzienlijk. Bovendien wordt het risico uitgesloten dat de desbetreffende vreemdelingen ten koste komen van de openbare kas, doordat hij een beroep op de bijstand doet (zij verblijven immers rechtmatig in Nederland tot en met de beslissing op een mogelijke procedure tegen intrekking van de verblijfsvergunning). Deze bijstandskosten kunnen, bij afwezigheid van een werkgever die financieel garant staat, niet verhaald worden. Er is op dit moment geen informatie beschikbaar over het systeem dat Frankrijk hanteert. </antwoord>
      <antwoord nummer="6">Het is niet juist dat de regeling alleen geldt voor Nederlandse bedrijven die een Nederlands arbeidscontract hebben. Indien de buitenlandse werkgever de verklaring van toepassing wil verklaren op in Nederland gevestigde nevenvestigingen, dochterondernemingen of bij kantoren van dit bedrijf of de onderwijsinstelling, dient de werkgever in Nederland hiervoor bedoelde verklaring af te leggen. Hierdoor is het voor een buitenlands bedrijf mogelijk een werknemer van een vestiging in het buitenland als kennismigrant te detacheren bij het in Nederland gevestigde bedrijfsonderdeel. Voor zover het werknemers betreft van een buitenlandse werkgever zonder vestiging in Nederland die zijn werknemers bij een Nederlands bedrijf werkzaamheden wil laten verrichten zonder dat deze werknemers bij het Nederlandse bedrijf in dienst treden geldt de kennismigrantenregeling niet. Volledigheidshalve wijs ik in dit op de beantwoording inzake de vraag over het bedrijf Fluor Daniel B.V. Het Kabinet stelt verder dat buitenlandse studenten gedurende de periode dat zij hier studeren niet worden aangemerkt als kennismigrant. De student wordt eerst een kennismigrant, indien hij na afronding van zijn HBO/WO-studie arbeid in loondienst onder de gestelde voorwaarden gaat verrichten. Wel is een aantal maatregelen genomen ten gunste van de student, zoals de maatregel dat de student na afronding van zijn studie drie maanden de tijd heeft om te solliciteren. Uiteraard kan een student ook voor afronding van zijn studie zoeken naar een dienstbetrekking als kennismigrant. Indien dit het geval kan hij verzoeken om wijziging van de beperking. Ten aanzien van de zelfstandigen is het volgende van belang. De Kennismigrantenregeling ziet op migranten in de relatie werkgever-werknemer. Het gaat dus om werknemers in loondienst. De toelating van de zelfstandige is hier dan ook niet onder begrepen, aangezien hij geen werknemer is en ook niet onderworpen is aan het vereiste van tewerkstelling. De toelatingsprocedure van een zelfstandige is overigens ook volledig anders aangezien voor een besluit om toelating van een zelfstandige advies wordt gevraagd aan het terzake competente Ministerie. In de Groeibrief heeft het Kabinet echter wel aangekondigd in de toekomst te bezien welke mogelijkheden er zijn om kennismigranten als zelfstandige toe te laten die aan concrete en stringente criteria voldoen met betrekking tot bijvoorbeeld hun beroep, opleiding en/of werkervaring (bijvoorbeeld bijzondere prestaties in een vakgebied) In dit kader zal zowel aandacht worden besteed aan de positieve bijdrage die kennismigranten kunnen leveren aan het innovatieve karakter van de Nederlandse economie als aan mogelijk nadelige effecten op de sociale zekerheid c.q. de verzorgingsstaat. Er wordt op dit moment een notitie opgesteld waarin wordt voorgesteld om toelating van zelfstandigen via een puntensysteem te regelen, en om de toets op het prioriteitgenietend aanbod los te laten. Hiermee wordt de toelating voor zelfstandigen getoetst op basis van concrete criteria en worden (onnodige) belemmeringen tot toetreding weggenomen. Begin 2005 zal het Kabinet een besluit nemen. Vervolgens zal dit besluit tot het beleidsvoornemen worden vertaald in een concreet beleidskader. Ten slotte zij opgemerkt dat het Kabinet ernaar streeft de aanvraag van een kennismigrant voor een mvv op de kortst mogelijke termijn af te doen, doch uiterlijk binnen twee weken. Indien aan betrokkene een mvv is verleend, zal hij een aanvraag voor een verblijfsvergunning moeten indienen bij het arbeidsloket van de IND. Na een positieve beslissing op de aanvraag door de IND kan hij het verblijfsdocument ophalen bij de gemeente. Gelet hierop zij nogmaals opgemerkt dat de regeling beoogt tot een snelle afgifte van een machtiging tot voorlopig verblijf. Na inreis in Nederland kan de verblijfsvergunning eveneens op zeer korte termijn worden verleend. Voor zover de betrokkene niet mvv-plichtig is – bijvoorbeeld omdat hij uit de Verenigde Staten of Japan komt – kan hij de aanvraag bij het arbeidsloket in Nederland indienen. Ook voor deze aanvraag geldt dat ernaar wordt gestreefd deze binnen twee weken af te doen. Het geheel overziend kom ik tot de conclusie dat het beleid zoals uiteengezet voldoet aan de eisen gesteld aan een eenvoudige procedure tot toelating van kennismigranten. Wel zeg ik uw Kamer toe dat ik in samenwerking met mijn collega-bewindspersonen zal bezien of het wenselijke is dat detachering van werknemers van buitenlandse bedrijven (opdrachtgevers) bij Nederlandse bedrijven die vallen onder de Kennismigrantenregeling onder bedoelde regeling wordt gebracht. Ik zal uw Kamer de resultaten hiervan voor het zomerreces meedelen. Uiteraard zal ik uw Kamer tevens berichten indien de uitvoering van de Kennismigrantenregeling op problemen zou stuiten, die wijziging van de regeling noodzakelijk maken. Een goede uitvoering van de regeling is immers van groot belang voor het Nederlands bedrijfsleven. </antwoord>
      <antwoord nummer="7">Een bedrijf of kennisinstelling is voor het laten verrichten van werkzaamheden door werknemers, die als kennismigrant kunnen worden gekwalificeerd, vrijgesteld van de verplichting tot het hebben van een tewerkstellingsvergunning. Er behoeft geen aanvraag bij het CWI voor deze migrant te worden ingediend. Van vertraging of belemmering kan dan ook geen sprake zijn. </antwoord>
      <antwoord nummer="8">Ja. Ik zeg – zoals hierboven reeds opgemerkt – uw Kamer toe dat ik in samenwerking met mijn collega-bewindspersonen zal bezien of het wenselijke is dat detachering van werknemers van buitenlandse bedrijven (opdrachtgevers) bij Nederlandse bedrijven die vallen onder de Kennismigrantenregeling onder bedoelde regeling wordt gebracht. Ik zal uw Kamer de resultaten hiervan voor het zomerreces meedelen. </antwoord>
      <antwoord nummer="9">Op dit moment is detachering van buitenlandse werknemers die in het kader van het monteren of repareren van door zijn, buiten Nederland gevestigde, werkgever geleverde werktuigen, machines of apparatuur dan wel het installeren en aanpassen van zijn, buiten Nederland gevestigde werkgever geleverde software, of uit het instrueren in het gebruik daarvan, bij een Nederlandse opdrachtgever mogelijk zonder dat een tewerkstellingsvergunning is vereist (Art. 1, sub a 1° van het Besluit tot uitvoering van de Wav), voor zover deze werkzaamheden de termijn van drie maanden niet overschrijden. Voor zover de detachering een langere duur kent of andere werkzaamheden betreft, zullen op grond van de huidige regelgeving aanvragen om tewerkstellingsvergunningen voor werknemers die gedetacheerd worden bij een Nederlands bedrijf worden getoetst aan de bepalingen van de Wet arbeid vreemdelingen. CWI zal bij de toetsing of prioriteitgenietend arbeidsaanbod aanwezig is, rekening houden met het feit dat de desbetreffende werknemers met specifieke kennis en vaardigheden in het kader van bepaalde opdrachten worden gedetacheerd bij de Nederlandse werkgever. Indien CWI de tewerkstellingsvergunningen heeft verleend, zal ook de IND op zeer korte termijn de verblijfsvergunningen verlenen. </antwoord>
      <antwoord nummer="10">Ondanks de bereidheid daartoe is het helaas niet mogelijk gebleken de vragen nog vóór het kerstreces te beantwoorden. </antwoord>
      <noten afkomstig="antwoord"/>
   </antwoorden>
</kvr>
