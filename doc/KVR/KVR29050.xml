<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Staaij (SGP) en Voordewind (ChristenUnie) aan de minister van Buitenlandse Zaken over het uitzetten van ruim honderd buitenlandse zendelingen uit China en de Nederlandse deelname aan de Olympische Spelen. (Ingezonden 16 juli 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29050
</item>
         <item attribuut="Inhoud">China heeft tussen april en juni van dit jaar meer dan honderd buitenlandse christelijke zendelingen het land uitgezet. De regering wil voorkomen dat buitenlandse christenen zendingswerk bedrijven in de periode voor de Olympische Spelen. Vragen over op welke wijze de Nederlandse regering druk kan uitoefenen en over de deelname aan de OS terwijl de mensenrechten in China geschonden worden.</item>
         <item attribuut="Rubriek">Cultuur en taal (Overig) Staats- en bestuursrecht (Grondrechten)</item>
         <item attribuut="Trefwoorden">China Godsdiensten Mensenrechten</item>
         <item attribuut="Vindplaats">Kamervragen met antwoord 2006-2007, nr. 2377, Tweede Kamer</item>
         <item attribuut="Vraagnr_bij_indiening">2060720980</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SGP">Van der Staaij</persoon>
            <persoon partij="ChristenUnie">Voordewind</persoon>
         </item>
         <item attribuut="Datum_reaktie">2007-08-16</item>
         <item attribuut="Datum_indiening">2007-07-16</item>
         <item attribuut="Document-id">KVR29050</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5031" allpagenumbers="5031 5032" vetnummer="2060720980" code="0607tkkvr2377" lopendefooter="Tweede Kamer, vergaderjaar 2006–2007, Aanhangsel" filenaam="KVR29050" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2377" onderwerp="" indiendatum="2007-07-16">
         <vrager partij="SGP" oorsprong="parlement">Van der Staaij</vrager>
         <vrager partij="ChristenUnie" oorsprong="parlement">Voordewind</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2007-08-16">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het bericht dat de Chinese regering tussen april en juni van dit jaar meer dan honderd buitenlandse christelijke zendelingen het land heeft uitgezet? <voetnoot nummer="1"/>Kunt u de inhoud van dit bericht bevestigen? </vraag>
      <vraag nummer="2">Hoe beoordeelt u de uitzetting van deze grote groep buitenlandse zendelingen? </vraag>
      <vraag nummer="3">Is het bericht waar dat de Chinese regering in februari een campagne is begonnen om buitenlandse christenen het land uit te zetten om op deze wijze te voorkomen dat zij zendingswerk bedrijven in de periode vóór de Olympische Spelen, die volgend jaar in Peking worden gehouden? </vraag>
      <vraag nummer="4">Bent u bereid om naar aanleiding van de genoemde berichten hierover in contact te treden met de Chinese autoriteiten en uw zorgen te uiten over de uitzetting van deze zendelingen en de genoemde campagne? Bent u tevens bereid om in internationaal verband aandacht te vragen voor deze zorgelijke ontwikkelingen en waar mogelijk te komen tot politieke actie richting de Chinese regering? </vraag>
      <vraag nummer="5">In hoeverre biedt naar uw mening de Nederlandse deelname aan de Olympische Spelen een handvat (c.q. drukmiddel) om China te bewegen te stoppen met zijn acties tegen christenen en zendelingen? Bent u bereid van dit handvat (c.q. drukmiddel), waar mogelijk in samenwerking met andere deelnemende landen, gebruik te maken? Mocht de Chinese regering zich hieraan niets gelegen laten liggen, acht u het dan niet buitengewoon wrang en ongewenst dat Nederland volgend jaar zal deelnemen aan de Olympische Spelen in China, terwijl de mensenrechten, en de vrijheid van godsdienst in het bijzonder, in dit land nog steeds ernstig worden geschonden? </vraag>
      <noten afkomstig="vraag">
         <noot nummer="1" datum="2007-07-10" bron="Reformatorisch Dagblad">Reformatorisch Dagblad, 10 juli 2007</noot>
      </noten>
   </vragen>
   <antwoorden aantal="4">
      <antwoord nummer="1 en 3">Ja, ik heb kennisgenomen van dit bericht. Het zou met name gaan om zendelingen uit Zuid-Korea, Singapore, Australië, Canada, de Verenigde Staten en Israël die reeds tientallen jaren missiewerk verrichten in China. Het is moeilijk de precieze aanleiding te achterhalen. De zendelingen hebben zelf het vermoeden uitgesproken dat hun uitzetting deel uitmaakt van een voorzorgsmaatregel die de Chinese overheid heeft getroffen met het oog op de aanstaande Olympische Spelen. </antwoord>
      <antwoord nummer="2">De vrijheid van religie geldt altijd, overal en voor iedereen. Missiewerk in China is bij wet verboden, hoewel dergelijke wetgeving in strijd is met de internationale mensenrechtennormen. Het is zorgelijk dat missionarissen, zendelingen en andere individuen die actief zijn op religieus gebied (christenen, moslims, boeddhisten enzovoort) in China door de autoriteiten weinig ruimte geboden wordt. Deze zorg op het gebied van godsdienstvrijheid wordt regelmatig overgebracht in gesprekken met China. </antwoord>
      <antwoord nummer="4">Nederland stelt de mensenrechtensituatie in China zowel via de EU-mensenrechtendialoog en VN-fora als in bilaterale gesprekken aan de orde. Bij deze gesprekken zijn vrijheid van religie en vrijheid van meningsuiting belangrijke aandachtspunten. De uitwijzing van buitenlandse zendelingen wordt thans op Nederlands initiatief in EU-verband besproken. Daarnaast zal Nederland dit onderwerp aansnijden tijdens de jaarlijkse bilaterale mensenrechtenconsultaties met China die dit najaar voorzien zijn. </antwoord>
      <antwoord nummer="5">De Olympische en Paralympische Spelen van 2008 zijn internationale manifestaties die van grote betekenis zijn voor de sport. De primaire doelstelling van de Nederlandse deelname is gelegen in sportieve prestaties. De Nederlandse overheid zal daarom met de organiserende partijen samenwerken om deze Spelen in China succesvol te laten verlopen. China zal onontkoombaar in aanloop naar de spelen extra internationale aandacht krijgen, ook ten aanzien van de mensenrechten. China lijkt uit imago-overwegingen meer bereid tot een dialoog over de mensenrechtensituatie, mede vanwege de verwachtingen die bij het brede publiek en ngo’s op dit terrein bestaan in het licht van het Olympisch gastheerschap. Tijdens mijn meest recente bezoek aan China in mei jl. heb ik getracht op deze bereidheid tot dialoog in te spelen en heb ik het belang benadrukt van vooruitgang op het gebied van mensenrechten om het internationale imago van China op dit gebied te verbeteren. Ook bij andere gelegenheden zal Nederland, samen met de EU en andere internationale partners, blijven aandringen op verbetering van de mensenrechtensituatie, mede in het licht van de internationaal bestaande verwachtingen. </antwoord>
      <noten afkomstig="antwoord"/>
   </antwoorden>
</kvr>
