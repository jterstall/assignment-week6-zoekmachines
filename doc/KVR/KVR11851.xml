<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders, Santi (beiden PvdA) en Hoekema (D66) aan de ministers van Buitenlandse Zaken, van Defensie en voor Ontwikkelingssamenwerking over het oplopende geweld op de Molukken. (Ingezonden 26 mei 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11851
</item>
         <item attribuut="Inhoud">Vragen over het oplopende geweld op de Molukken, onder meer over de (verminderde) hulpverlening aan de bevolking en de democratisering van de strijdkrachten van IndonesiÃ«.</item>
         <item attribuut="Rubriek">Veiligheidsbeleid en defensie (Oorlogen en conflicten)</item>
         <item attribuut="Trefwoorden">IndonesiÃ«</item>
         <item attribuut="Vindplaats">Kamervragen met antwoord 1999-2000, nr. 1409, Tweede Kamer</item>
         <item attribuut="Vraagnr_bij_indiening">2990011560</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="PvdA">Koenders</persoon>
            <persoon partij="PvdA">Santi</persoon>
            <persoon partij="D66">Hoekema</persoon>
         </item>
         <item attribuut="Datum_reaktie">2000-06-19</item>
         <item attribuut="Datum_indiening">2000-05-26</item>
         <item attribuut="Document-id">KVR11851</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3229" allpagenumbers="3229 3230" vetnummer="2990011560" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11851" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1409" onderwerp="" indiendatum="2000-05-26">
         <vrager partij="PvdA" oorsprong="parlement">Koenders</vrager>
         <vrager partij="PvdA" oorsprong="parlement">Santi</vrager>
         <vrager partij="D66" oorsprong="parlement">Hoekema</vrager>
         <vraagt-aan>de ministers van Buitenlandse Zaken, van Defensie en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2000-06-19">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de ministers van Defensie en voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Hoe beoordeelt u de berichten over het oplopende geweld op de Molukken? Hoe kan het oplopende geweld verklaard worden? </vraag>
      <vraag nummer="2">Welke gevolgen heeft het wegtrekken van de hulporganisaties voor de bevolking van Ambon en welke maatregelen kunnen getroffen worden om de hulpverlening weer op gang te brengen? </vraag>
      <vraag nummer="3">Hoe kan ervoor gezorgd worden dat hulpverlening via UNDP direct besteed wordt? Welke andere neutrale kanalen zijn mogelijk? Is het waar dat huidige fondsen nog niet zijn aangekomen? </vraag>
      <vraag nummer="4">Op welke gepaste wijze denkt u de verslechterde situatie op de Molukken in bilateraal en Europees kader aan de orde te stellen bij de Regering van Indonesië? </vraag>
      <vraag nummer="5">Hoe staat het met de hulpverlening bij de democratisering van de strijdkrachten van Indonesië? Welke aanbiedingen worden in dat kader gedaan door de minister van Defensie in zijn aanstaande overleg met zijn Indonesische ambtgenoot? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Het religieuze geweld op de Molukken heeft opnieuw verontrustende vormen aangenomen. De komst naar Ambon van twee- à drieduizend paramilitaire Jihad-strijders heeft de gespannen rust op de Molukken verstoord en het – met name op Ambon – voorzichtig op gang gekomen proces van herstel en verzoening ver teruggeworpen. Naast deze directe aanleiding tot de onlusten wijs ik nogmaals op het meer structurele probleem van al langer sluimerende spanningen tussen de bevolkingsgroepen, voor een belangrijk deel terug te voeren op veranderde getalsverhoudingen onderling en onevenredige participatie in economische en bestuurlijke activiteiten. </antwoord>
      <antwoord nummer="2">De terugtrekking van de hulporganisaties heeft voor de ontheemden zowel in als buiten de opvangkampen tot gevolg dat zij tijdelijk geen voedsel gedistribueerd krijgen. Net voor de terugtrekking heeft echter een volledige distributieronde door de betrokken hulporganisaties, Action Contre la Faim en World Food Programme, plaatsgevonden, waarbij rantsoenen voor een maand zijn uitgedeeld. Er is derhalve enige ruimte voordat de situatie zal verslechteren. Voor het hervatten van hulpverlening is het noodzakelijk dat de veiligheidssituatie verbetert. Op dit moment is die situatie zo onzeker, dat de veiligheid van de VN- en NGO-personeel niet kan worden gewaarborgd. Herstel van de openbare orde is de taak van het Indonesische leger en de politie. </antwoord>
      <antwoord nummer="3">Voor UNDP als hulpkanaal werd begin 1999 gekozen omdat deze hulporganisatie op dat moment als eerste met een inventarisatie van de noden kwam. UNDP was overigens zelf niet of nauwelijks betrokken bij de noodhulp, maar trad op als initiator en coördinator. Voor de hulpverlening zelf werd gebruik gemaakt van UNICEF, WFP, AcF en andere organisaties. Op Ambon is het bekend dat AcF met Nederlands geld werkt. Door de bescheiden rol van UNDP is het misverstand ontstaan dat UNDP wel geld zou hebben gekregen, maar niets zou hebben gedaan. Inmiddels worden de hulporganisaties Action contre la Faim en World Food Programme door Nederland rechtstreeks ondersteund. Ook heeft Nederland recent een bijdrage verstrekt aan het ICRC-programma voor Indonesië, waarvan een gedeelte zal worden ingezet voor hulpverlening aan de Molukken, alsmede aan de NGO World Vision. Op dit moment wordt bezien of ook via andere in het gebied aanwezige hulporganisaties hulp kan worden verstrekt. </antwoord>
      <antwoord nummer="4">Het geweld op de Molukken is op 14 juni jl. nadrukkelijk aan de orde gekomen tijdens een bijeenkomst tussen de Algemene Raad van de EU en minister van Buitenlandse Zaken Alwi Shihab. Ook in het daaraan voorafgaande bilaterale gesprek dat ik met hem voerde is uitvoerig ingegaan op de situatie op de Molukken. Ik heb duidelijk gemaakt dat de komst en activiteiten van de paramilitaire Jihad-strijders de Nederlandse regering met grote zorg vervulde en – opnieuw – tot grote onrust had geleid in de Molukse gemeenschap in Nederland. Ik heb aangedrongen op herstel van vrede en veiligheid in de Molukken. Langs dezelfde lijnen, en op uitdrukkelijk verzoek van Nederland, had de EU in een diplomatieke actie haar zorgen reeds neergelegd bij de Indonesische autoriteiten. Daarbij is onder meer aangedrongen op onderzoek naar en berechting van de aanstichters van het geweld. Ook collega minister van Defensie De Grave heeft tijdens zijn recente bezoek aan Indonesië de situatie op de Molukken ter sprake gebracht, onder meer in gesprekken met minister van Defensie Juwono en Chef Defensiestaf Widodo. </antwoord>
      <antwoord nummer="5">In navolging van de door minister Shihab en mij ondertekende Agenda voor hernieuwde en geïntensiveerde samenwerking, waarin de militaire samenwerking wordt aangekondigd, hebben minister De Grave en zijn ambtgenoot, Juwono Sudarsono, overeenstemming bereikt over de instelling van een bilaterale werkgroep die concrete mogelijkheden voor samenwerking gaat uitwerken. De nadruk zal komen te liggen op de marine en de politie. Het voornaamste doel van deze samenwerking is Indonesische militairen vertrouwd te maken met de positie en de functie van een krijgsmacht in een democratisch bestel. Het is de bedoeling dat de werkgroep op korte termijn bijeenkomt. </antwoord>
      <noten afkomstig="antwoord"/>
   </antwoorden>
</kvr>
