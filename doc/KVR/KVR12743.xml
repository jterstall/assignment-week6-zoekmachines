<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Te Veldhuis (VVD) aan de minister van Binnenlandse Zaken en Koninkrijksrelaties over zelfstandige bestuursorganen. (Ingezonden 15 november 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12743
</item>
         <item attribuut="Inhoud">Vragen over het Handvest Publieke Verantwoording, waarin verschillende zelfstandige bestuursorganen pleiten voor een aanpassing van de overheid aan de veranderende rol van de politiek in de samenleving.</item>
         <item attribuut="Rubriek">Staats- en bestuursrecht (Bestuurlijke indeling) Staats- en bestuursrecht (Overige publiekrechtelijke lichamen)</item>
         <item attribuut="Trefwoorden">Bestuurlijke indeling Ministeriële verantwoordelijkheid Zelfstandige bestuursorganen</item>
         <item attribuut="Vindplaats">Kamervragen met antwoord 2000-2001, nr. 361, Tweede Kamer</item>
         <item attribuut="Vraagnr_bij_indiening">2000102420</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="VVD">Te Veldhuis</persoon>
         </item>
         <item attribuut="Datum_reaktie">2000-12-07</item>
         <item attribuut="Datum_indiening">2000-11-15</item>
         <item attribuut="Document-id">KVR12743</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="747" allpagenumbers="747 748" vetnummer="2000102420" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12743" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="361" onderwerp="" indiendatum="2000-11-15">
         <vrager partij="VVD" oorsprong="parlement">Te Veldhuis</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2000-12-7">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Hebt u kennisgenomen van het «Handvest Publieke Verantwoording», gepubliceerd door een vijftal zelfstandige bestuursorganen, te weten Staatsbosbeheer, RDW Centrum voor voertuigtechniek en informatie, IB-groep, Centraal Orgaan opvang asielzoekers en het Kadaster? </vraag>
      <vraag nummer="2">Hoe beoordeelt u het idee van de desbetreffende zelfstandige bestuursorganen, dat de democratische ministeriële verantwoordelijkheid te beschouwen is als een sluitstuk van een keten en dat er in de relatie tussen overheid en zelfstandige bestuursorganen sprake is van een nevenschikking in plaats van een boven- en onderschikking? </vraag>
      <vraag nummer="3">Hoe beoordeelt u het gevolg van het Handvest dat toezicht in de traditionele zin slechts een beperkte rol speelt en dat het zwaartepunt ligt in het op een andere manier publiekelijk verantwoording afleggen door de zelfstandige bestuursorganen door middel van onafhankelijke auditoren, niet zijnde officiële publieke organen, en zonder (publieke) sancties? </vraag>
      <vraag nummer="4">Hoe beoordeelt u de visie in het Handvest dat de rol van de politiek in de samenleving ingrijpend is veranderd, wat moet leiden tot een nieuwe benadering c.q. afnemende ministeriële verantwoordelijkheid ten opzichte van zelfstandige bestuursorganen en dus (impliciet) tot meer macht, en minder publieke controlemogelijkheden op die zelfstandige bestuursorganen? Vindt u de voorgestelde vervangende verantwoordingsplicht, zoals bedoeld in vraag 3, een bevredigend alternatief of een ongewenste vervlakking? </vraag>
      <vraag nummer="5">Deelt u de mening van de desbetreffende zelfstandige bestuursorganen, dat het ministeriële toezicht op zelfstandige bestuursorganen meer op afstand moet worden gezet? Zo ja, waarom? Acht u dit overeenkomstig het concept van de ministeriële verantwoordelijkheid, waarbij de minister verantwoordelijk is voor de zelfstandige bestuursorganen, althans voor zover dat uit de instellingswet dan wel -regeling blijkt. Zo ja, waarom? </vraag>
      <vraag nummer="6">Is het u bekend of andere zelfstandige bestuursorganen een zelfde standpunt huldigen? </vraag>
      <vraag nummer="7">Hebt u met de desbetreffende zelfstandige bestuursorganen contact gehad over het Handvest? Zo ja, hoe was de uitkomst daarvan? Als u hierover nog contact met deze bestuursorganen zult hebben, bent u dan bereid de Tweede Kamer daarover te informeren? Wat zal uw inzet in het gesprek zijn? </vraag>
      <vraag nummer="8">Hoe verhoudt het Handvest zich tot het wetsvoorstel Kaderwet zelfstandige bestuursorganen (Kamerstuk 27 426)? </vraag>
      <vraag nummer="9">Deelt u de mening, dat het Handvest in het algemeen de sfeer ademt dat de overheid respectievelijk de politiek zich minder met zelfstandige bestuursorganen moet bemoeien, en dat de desbetreffende zelfstandige bestuursorganen zich impliciet verder op afstand van publieke organen willen plaatsen, ook al gaat het bij hen om meer dan 220 miljard gulden aan publieke middelen? </vraag>
      <vraag nummer="10">Moet de gewenste situatie er niet in beginsel aldus uitzien, dat publieke middelen (belastingen en premies) publiek moeten worden geïnd en besteed door publieke organen die daarop publiekelijk worden gecontroleerd door publiek gekozen organen (volksvertegenwoordigingen)? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2, 4 en 8">In het met de Tweede Kamer der Staten-Generaal op 6 november 2000 gevoerde overleg over de nota Vertrouwen in Verantwoordelijkheid ben ik al ingegaan op de betekenis van de ministeriële verantwoordelijkheid in de relatie tussen minister en zelfstandige bestuursorganen. Kort gezegd komt het erop neer dat, ongeacht wat er aan nieuwe of andere mechanismen of werkwijzen wordt ontwikkeld op het gebied van de controle op en het publieke verantwoording afleggen door overheidsorganisaties op het niveau van de centrale overheid, het afleggen van verantwoording door de minister ten overstaan van de Staten-Generaal de kern vormt van de parlementaire democratie, waaraan alleen door de wet beperkingen op kunnen worden aangebracht. Dat ligt ook ten grondslag aan de Aanwijzingen voor de regelgeving inzake zelfstandige bestuursorganen en aan het onlangs ingediende wetsvoorstel Kaderwet zelfstandige bestuursorganen. De relatie tussen de minister en de zelfstandige bestuursorganen wordt bepaald in de instellingswet van het betreffende orgaan. Indien het Handvest Publieke Verantwoording, waaraan de onderhavige vragen refereren, de suggestie oproept dat door zelfstandige bestuursorganen ontwikkelde nieuwe technieken en mechanismen om publiekelijk verantwoording af te leggen over hun handelen, gedeeltelijk in de plaats zijn getreden of in de plaats moeten treden van de verantwoording die een minister tegenover de Staten-Generaal aflegt, is dat onjuist. Duidelijk moge zijn dat het wetsvoorstel Kaderwet zelfstandige bestuursorganen ervan uitgaat dat eerst als de formele wetgever daartoe strekkende bepalingen vaststelt, er sprake kan zijn van een beperking of wijziging anderszins van de betekenis, strekking of omvang van de ministeriële verantwoordelijkheid. </antwoord>
      <antwoord nummer="3 en 5">Over de gewenste inrichting en positionering van het toezicht heb ik bij brief van 13 november 2000 het kabinetsstandpunt op het eindadvies van de Ambtelijke Commissie Toezicht in het vooruitzicht gesteld. Het advies van de commissie bevat een aantal behartenswaardige aanbevelingen over de inrichting van het toezicht, die het toezicht een kwaliteitsimpuls kunnen geven. Onder andere adviseert de commissie om toezichthouders in alle onafhankelijkheid hun onderzoek te laten doen. Zoals ik in overleg met de Kamer heb aangegeven, steun ik dit uitgangspunt. Inspecties moeten in staat zijn een professionele beoordeling te geven. Wat er vervolgens met de uitkomst van het onderzoek wordt gedaan, is aan de minister voorbehouden: die blijft verantwoordelijk voor de beleidsmatig te trekken conclusies. Net als het eindadvies van de Ambtelijke Commissie Toezicht geeft het Handvest Publieke Verantwoording invulling aan waarden als transparantie, participatie, verantwoording en betrouwbaarheid. Dat is op zichzelf een goede zaak. De voorstellen die het handvest doet over bijvoorbeeld transparante kwaliteitseisen naar de burger toe vallen bij mij in vruchtbare bodem. Anderzijds bestaat er een spanning tussen de manier waarop de vijf betrokken zbo’s deze waarden willen invullen, namelijk uitsluitend door horizontalisering van de verantwoordelijkheid, en de hiervoor beschreven uitgangspunten van de ministeriële verantwoordelijkheid voor hun functioneren. </antwoord>
      <antwoord nummer="6">Nee. </antwoord>
      <antwoord nummer="7">Ik heb geen contact gehad met de zelfstandige bestuursorganen, die het Handvest Publieke Verantwoording hebben uitgebracht. Het handvest is mij ook niet officieel aangeboden. </antwoord>
      <antwoord nummer="9">Zelfstandige bestuursorganen maken deel uit van de overheid. Voorzover het handvest de indruk wekt dat de politiek (verder) afstand moet nemen van zelfstandige bestuursorganen, sluit ik mij daar niet bij aan. Het is ook niet aan de organen zelf, maar aan de wetgever om, na een politieke afweging van alle argumenten, hier een keuze te maken. </antwoord>
      <antwoord nummer="10">Dit zal inderdaad als regel de gewenste situatie zijn. </antwoord>
      <noten afkomstig="antwoord"/>
   </antwoorden>
</kvr>
