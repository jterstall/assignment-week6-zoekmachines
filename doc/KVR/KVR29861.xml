<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gesthuizen (SP) aan de staatssecretaris van Economische Zaken over «moderne slavernij» van rozenkwekers in Kenia. (Ingezonden 2 oktober 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29861
</item>
         <item attribuut="Inhoud">Nederlandse rozenkwekers zouden zich in Kenia schuldig maken aan moderne slavernij en handelen in strijd met de fundamentele arbeidsnormen (nu.nl en RTL nieuws, 21 september 2007).</item>
         <item attribuut="Rubriek">Arbeid (Arbeidsomstandigheden) Landbouw (Tuinbouw)</item>
         <item attribuut="Trefwoorden">Arbeidsomstandigheden Tuinbouw</item>
         <item attribuut="Vindplaats">Kamervragen met antwoord 2007-2008, nr. 403, Tweede Kamer</item>
         <item attribuut="Vraagnr_bij_indiening">2070801090</item>
         <item attribuut="Afkomstig_van">Economische Zaken (EZ) Ontwikkelingssamenwerking (OS)</item>
         <item attribuut="Indiener">
            <persoon partij="SP">Gesthuizen</persoon>
         </item>
         <item attribuut="Datum_reaktie">2007-10-30</item>
         <item attribuut="Datum_indiening">2007-10-02</item>
         <item attribuut="Document-id">KVR29861</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="863" allpagenumbers="863 864" vetnummer="2070801090" code="0708tkkvr403" lopendefooter="Tweede Kamer, vergaderjaar 2007–2008, Aanhangsel" filenaam="KVR29861" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="403" onderwerp="" indiendatum="2007-10-2">
         <vrager partij="SP" oorsprong="parlement">Gesthuizen</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2007-10-30">
         <antwoorder functie="staatssecretaris" ministerie="Economische Zaken">Heemskerk</antwoorder>
         <mede-antwoorder>de minister van Landbouw, Natuur en Voedselkwaliteit en van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw reactie op het bericht dat Nederlandse rozenkwekers zich in Kenia schuldig maken aan «Moderne slavernij»? <voetnoot nummer="1"/>
      </vraag>
      <vraag nummer="2">Is de handelswijze van deze Nederlandse bedrijven in strijd met de (OESO)-richtlijn van de Organisatie voor Economische Samenwerking en Ontwikkeling voor maatschappelijk verantwoord ondernemen? </vraag>
      <vraag nummer="3">Deelt u de mening dat deze Nederlandse ondernemers in strijd handelen met de fundamentele arbeidsnormen? </vraag>
      <vraag nummer="4">Heeft Kenia (ILO)-conventies van de International Labour Organization ondertekend waarmee dit in strijd is? Zo ja, bent u bereid om de Keniaanse regering op de naleving hiervan aan te spreken? </vraag>
      <vraag nummer="5">Bent u bereid om de betrokken Nederlandse bedrijven hierop aan te spreken? </vraag>
      <noten afkomstig="vraag">
         <noot nummer="1" datum="2007-09-21" bron="http://www.nu.nl/news/1245911/36/rss/ ’Kenianen_uitgebuit_voor_Nederlandse_ rozen’.html en tevens RTL nieuws">http://www.nu.nl/news/1245911/36/rss/’Kenianen_uitgebuit_voor_Nederlandse_rozen’.html en tevens RTL nieuws, 21 september 2007</noot>
      </noten>
   </vragen>
   <antwoorden aantal="4">
      <antwoord nummer="1">De bloemensector in Kenia is een belangrijke bron van werkgelegenheid, inkomen en deviezen. Net zoals elke sector kent zij voortrekkers en achterblijvers op het gebied van arbeidsomstandigheden en milieubelasting. Gezien de snelle groei van deze sector kunnen we niet uitsluiten dat in sommige Keniaanse bedrijven er sprake is van slechte arbeidsomstandigheden. De Nederlandse bedrijven in Kenia behoren duidelijk tot de voortrekkers zowel op technologisch gebied als op het gebied van maatschappelijk verantwoord ondernemen die continue aandacht voor het milieu en de arbeidsomstandigheden hebben. Om bloemen op de Europese markt af te kunnen zetten, hebben Nederlandse bedrijven internationale certificaten nodig. Voor de verlening van dergelijke certificaten moet men voldoen aan criteria van maatschappelijk verantwoord ondernemen die regelmatig door externen worden gecontroleerd. Bovendien hebben organisaties als de Kenya Flower Council, waar vrijwel alle Nederlandse exporteurs bij zijn aangesloten, strikte gedragsregels op het gebied van maatschappelijk verantwoord ondernemen. Door de snelle ontwikkeling van de rozensector in Kenia is juist de laatste jaren met name ingezet op verbetering van arbeidsomstandigheden en implementatie van milieumaatregelen. Deze ontwikkeling wordt gesteund door middel van programma’s als het Publiek Private Partnerschap «Fair Flowers &amp; Plants», dat medegefinancierd wordt uit middelen van Ontwikkelingssamenwerking. Vanaf januari 2008 brengt dit partnerschap een consumentenlabel op de Nederlandse markt, dat productie van bloemen onder goede milieu- en sociale omstandigheden waarborgt. Met de subtitel «moderne slavernij» in het RTL nieuws wordt een verkeerd beeld geschetst. De oproep om geen bloemen uit Kenia meer te kopen wordt door de Nederlandse overheid niet ondersteund. Een boycot kan ertoe leiden dat juist arbeidsplaatsen en inkomsten van Kenianen op het spel komen te staan. Die arbeidsplaatsen geven toegang tot faciliteiten als onderwijs en gezondheidszorg, die een aantal exporterende bedrijven in het kader van maatschappelijk verantwoord ondernemen voor hun werknemers en familieleden verzorgt. </antwoord>
      <antwoord nummer="2">Hoe de handelwijze van welk bedrijf dan ook zich verhoudt tot de OESO-richtlijnen valt niet afdoende te beoordelen zonder nader onderzoek naar aanleiding van een daarop gerichte vraag bij een Nationaal Contact Punt (NCP) voor de OESO-richtlijnen, in dit geval het Nederlandse NCP. Voor de aan dit NCP meegegeven taken en werkwijze verwijs ik u naar de publicatie in de Staatscourant nr. 41 van 27 februari 2007. </antwoord>
      <antwoord nummer="3 en 4">Het is niet aan een individuele lidstaat, maar aan de Internationale Arbeidsorganisatie (ILO) om toe te zien op de naleving van internationale arbeidsnormen. Via het toezichtmechanisme van de ILO worden lidstaten, die door hen geratificeerde verdragen niet of niet volledig naleven, aangesproken. De Nederlandse overheid neemt actief deel aan de uitvoering van dit toezichtmechanisme. Kenia heeft 49 conventies van de ILO geratificeerd. Hieronder vallen 7 van de 8 fundamentele verdragen, waaronder de twee verdragen met betrekking tot gedwongen arbeid. Overigens is een lidstaat verplicht fundamentele arbeidsnormen uit verdragen waarbij het geen partij is, te respecteren en te bevorderen. Dit vloeit voort uit de ILO Declaration on Fundamental Principles and Rights at Work uit 1998. </antwoord>
      <antwoord nummer="5">Via zowel publiek private initiatieven, als ook binnen de sector zelf, worden bedrijven aangesproken op maatschappelijk verantwoord ondernemen. Een voorbeeld hiervan is het eerder genoemde Publiek Private Partnerschap «Fair Flowers &amp; Plants», dat de ontwikkeling van maatschappelijk verantwoord ondernemen in de Keniaanse bloemensector ondersteunt. Tevens zijn er regelmatige contacten vanuit de Nederlandse ambassade te Nairobi en het Nederlandse Ministerie van Landbouw, Natuur en Voedselkwaliteit met de Keniaanse brancheorganisaties KFC (Kenya Flower Council) en FPEAK (Fresh Produce Exporters Association of Kenya) waarbij goede milieu – en sociale omstandigheden onderwerp van gesprek zijn. Daarnaast is er sprake van een sterke onderlinge controle binnen de Nederlandse bedrijven, één bedrijf kan immers de gehele reputatie van de sector op scherp zetten. </antwoord>
      <noten afkomstig="antwoord"/>
   </antwoorden>
</kvr>
