<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. Vos (GroenLinks) over milieucriteria. (Ingezonden 11 juli 1995); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1846
</item>
         <item attribuut="Inhoud">Betreft het opnemen van de Uniforme Beginselen, Bijlage VI van Richtlijn 91/414/EEG, in nationale wetgeving. Effecten van de wetgeving en uitvoering van de wetgeving worden besproken.</item>
         <item attribuut="Rubriek">Landbouw (Bestrijdingsmiddelen) Milieu (Algemeen)</item>
         <item attribuut="Trefwoorden">Bestrijdingsmiddelen Milieuhygiëne</item>
         <item attribuut="Vindplaats">Kamervragen met antwoord 1994-1995, nr. 1182, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="GroenLinks">M. Vos</persoon>
         </item>
         <item attribuut="Datum_reaktie">1995-09-01</item>
         <item attribuut="Datum_indiening">1995-07-11</item>
         <item attribuut="Document-id">KVR1846</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2431" allpagenumbers="2431 2432 2433 2434" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1182" onderwerp="" indiendatum="1995-07-11">
         <vrager partij="GroenLinks" oorsprong="parlement">M. Vos</vrager>
         <vraagt-aan/>
      </vraagdata>
      <antwoorddata antwoorddatum="1995-09-1">
         <antwoorder functie="" ministerie="Landbouw, Natuurbeheer en Visserij"/>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="10">
      <vraag nummer="1">Is de veronderstelling juist dat het opnemen van de Uniforme Beginselen (Bijlage IV EU gewasbeschermingsmiddelenrichtlijn) in nationale regelgeving tevens een helderse en eenduidige uitwerking behelst waarmee de regeling operationeel en uitvoerbaar is en maximale duidelijkheid en rechtszekerheid voor aanvragers en andere belanghebbenden zal zijn gewaarborgd? </vraag>
      <vraag nummer="2">Kan de Minister toezeggen dat met de voorziene implementatie per 1 september a.s. ernstige situaties voor de volksgezondheid en het milieu, zoals de door Nederlandse gebruikers veroorzaakte diuron-verontreiniging van de Maas in 1993, tot het verleden zullen behoren? </vraag>
      <vraag nummer="3" voetnoot="1">Zal de implementatie van milieucriteria er tevens toe leiden dat de door de regering in 1990 aan de Kamer toegezegde reductie van de belasting van de Noordzee met bestrijdingsmiddelen <voetnoot nummer="1"/>met de daarbij behorende actiepunten NZ 42 en 43 zal worden gerealiseerd? Zo nee, waarom niet en op welke termijn zal dit we`l gebeuren? </vraag>
      <vraag nummer="4" voetnoot="2">Hoe kan worden verklaard dat bij de planning voor de herbeoordeling van reeds toegelaten middelen behalve met de capaciteit van het CTB we`l rekening wordt gehouden met de uitvoerbaarheid voor het bedrijfsleven, maar kennelijk niet met de milieubezwaarlijkheid? <voetnoot nummer="2"/>
      </vraag>
      <vraag nummer="5">Zou het niet meer voor de hand liggen bij deze planning voor herbeoordeling juist die middelen met voorrang te behandelen, waarvan bekend is dat zij in de praktijk (kunnen) leiden tot problemen voor drinkwatervoorziening of voor het milieu? </vraag>
      <vraag nummer="6">Kan de Minister uitleggen wat het milieuhygie¨nisch voordeel en nut van de kanalisatie is boven de normale toepassing van de bij AMvB (Besluit Milieutoelatingseisen Bestrijdingsmiddelen) vastgestelde criteria, aangezien de bij de kanalisatie gehanteerde criteria een factor 100 tot 1000 soepeler zijn dan de huidige Nederlandse en Europese regelgeving? </vraag>
      <vraag nummer="7" voetnoot="2">Is het juist: – dat bij de toelating m.b.t. de belasting van het oppervlaktewater slechts rekening wordt gehouden met e´e´n vorm van blootstelling namelijk via overwaaien of drift, welke bovendien ook nog slechts afkomstig is van e´e´n agrarische gebruiker waardoor geen rekening wordt gehouden met de belasting van hetzelfde oppervlaktewater door andere, bovenstrooms gelegen agrarie¨rs; – dat uit een recent onderzoek van het IMAG-DLO te Wageningen is gebleken dat bij de belangrijkste toepassingen van bestrijdingsmiddelen de hoeveelheid drift minstens een factor 10 hoger is dan de waarde die bij de toelatingsbeoordeling wordt gehanteerd; <voetnoot nummer="2"/>– dat uit een groot aantal onderzoeken van drinkwaterleidingbedrijven, waterschappen, rijkswaterstaat en provincies blijkt dat de bestrijdingsmiddelengehalten in oppervlaktewater op een zeer groot aantal plaatsen de waterkwaliteitsnormen overschrijden? </vraag>
      <vraag nummer="8">Kan de Minister mede in het licht van het voorgaande toelichten waarom ertoe is overgegaan om bij de toelating een factor 100 verruiming van de modeluitkomsten te hanteren? Ligt het gezien de modelonzekerheden en de uitkomsten van praktijkmetingen niet eerder voor de hand de factor 100 naar de andere kant te hanteren? </vraag>
      <vraag nummer="9">Behoort het tot de bevoegdheid van het CTB om af te wijken van de in het Handboek Normen en Criteria Toelating Bestrijdingsmiddelen genoemde criteria? Zo nee, op welke wijze en onder wiens verantwoordelijkheid heeft de verruiming van de vastgestelde toelatingscriteria met een factor 100 plaatsgevonden? </vraag>
      <vraag nummer="10">Kan de Minister aangeven op welke wijze de inspraak- en beroepsmogelijkheden van derden-belanghebbenden worden gewaarborgd m.b.t. besluiten van het CTB anders dan de toelating zelf, bijvoorbeeld m.b.t. de wijze van uitvoeren van «nader veldonderzoek»? Op welke wijze worden bij een dergelijk veldonderzoek de voor de milieukwaliteit verantwoordelijke overheden betrokken? </vraag>
      <noten afkomstig="vraag">
         <noot nummer="1" datum="1990-11-9" bron="Noordzeeactieplan, TK 21 884">Noordzeeactieplan, TK 21 884, 9 november 1990</noot>
         <noot nummer="2">Brief LNV 22 juni 1995, DL 953893</noot>
      </noten>
   </vragen>
   <antwoorden aantal="8">
      <antwoord nummer="1">Het opnemen van de Uniforme Beginselen, Bijlage VI van Richtlijn 91/414/EEG, in nationale regelgeving via het Besluit Uniforme Beginselen (1995, Staatsblad 241) legt een basis voor een heldere en eenduidige uitwerking van normen en criteria die bij de toelating van gewasbeschermingsmiddelen gelden, zoals ik heb aangegeven in mijn brief van 22 juni jl. aan de Tweede Kamer (LNV, DL 953893). In het Besluit Milieutoelatingseisen (1995, Staatsblad 37) en de daarop gebaseerde Ministerie¨le Regeling zijn de milieucriteria persistentie in de bodem, uitspoeling naar het grondwater en risico’s voor waterorganismen, zoals genoemd in de Uniforme Beginselen, nader ingevuld. De overige milieucriteria genoemd in de Uniforme Beginselen worden momenteel verder uitgewerkt en zullen worden vastgelegd. Daarmee is naar aanvragers en andere belanghebbenden maximale duidelijkheid en rechtszekerheid gewaarborgd. </antwoord>
      <antwoord nummer="2">In de Uniforme Beginselen is een criterium opgenomen ten aanzien van de concentratie van gewasbeschermingsmiddelen in oppervlaktewater, bestemd voor de produktie van drinkwater overeenkomstig Richtlijn 75/440/EEG. Na het van kracht worden van de regelgeving als hierboven uiteengezet zal het College voor de Toelating van Bestrijdingsmiddelen (CTB) bij de beoordeling van nieuwe stoffen alsmede bij de herbeoordeling van alle lopede toelatingen deze criteria hanteren. Met de herbeoordeling zullen enkele jaren gemoeid zijn. Met genoemd criterium is het verband gelegd tussen de toelaatbaarheid van een gewasbeschermingsmiddel en de concentratie van het middel in oppervlaktewater bestemd voor drinkwaterproduktie na toepassing van het middel volgens de gebruiksaanwijzing. Operationalisering van dit criterium, zodanig dat een oorzakelijk verband kan worden gelegd tussen de toepassing van een gewasbeschermingsmiddel en de concentratie in oppervlaktewater bestemd voor drinkwaterproduktie behoeft nog nadere uitwerking. Ik merk op dat de problematiek van de verontreiniging van oppervlaktewater met gewasbeschermingsmiddelen een grensoverschrijdend probleem is. Ook kunnen hoge concentraties een gevolg zijn van calamiteiten en onjuist gebruik. Hiervoor bieden de Uniforme Beginselen geen oplossing. Ten aanzien van de problematiek van diuron in de Maas in 1993 merk ik op dat binnen het huidige wettelijk kader, mede via een voorlichtingscampagne ten aanzien van het gebruik op verhardingen, tot een oplossing is gekomen. </antwoord>
      <antwoord nummer="3">De doelstelling die is vastgelegd in het Noordzee-actieplan (TK 1990, 21 884, nr. 2), is gebaseerd op de afspraken van de derde Noordzeeministersconferentie. Op Annex 1A van de verklaring van Den Haag zijn onder meer 16 bestrijdingsmiddelen opgenomen, waarvoor een reductie van 50% is afgesproken tussen 1985 en 1995. Van de 16 bestrijdingsmiddelen die op Annex 1A van bovengenoemde verklaring zijn opgenomen, is in Nederland van 6 stoffen het gebruik bee¨indigd, voor 4 stoffen wordt de afgesproken reductie van 50% ruimschoots gehaald en voor 6 stoffen (lindaan, dichloorvos, parathion, trifluralin, atrazin en trifenyltin) is de doelstelling niet gehaald of ontbreken de gegevens om dit vast te stellen. In de meeste gevallen is de doelstelling niet bereikt doordat het wettelijk kader eerst diende te worden aangepast (bijv. lindaan). Tijdens de vierde Noordzeeministersconferentie (Esbjerg, 8–9 juni 1995) is afgesproken dat de niet bereikte doelstellingen op de kortst mogelijke termijn alsnog zullen worden gerealiseerd. Tevens is besloten dat in het kader van de beoordeling van gewasbeschermingsmiddelen voor plaatsing op Annex I bij Richtlijn 414/EEG voorrang zal worden gegeven aan bestrijdingsmiddelen die in het Noordzeemilieu zijn aangetoond, of die een risico voor het mariene milieu kunnen opleveren. De implementatie van milieu-criteria genoemd in de Uniforme Beginselen zal derhalve een bijdrage leveren aan het realiseren van de doelstellingen. </antwoord>
      <antwoord nummer="4 en 5">Bij de planning voor de herbeoordeling wordt ook rekening gehouden met de milieubezwaarlijkheid van de middelen en wel op de volgende wijze: De beoordelingsdata van stoffen zijn gehandhaafd volgens een eerdere planning voor stoffen die: – in het MJP-G genoemd worden als milieubezwaarlijk – in het kader van het MJP-H (niet-landbouwbestrijdingsmiddelen) als prioritaire stof zijn gekwalificeerd. De data voor stoffen genoemd in het MJP-G die behoren tot de eerste 90 stoffen die ook op Europees niveau worden beoordeeld ten behoeve van plaatsing op Bijlage van Richtlijn 91/414/EEG worden op deze besluitvorming afgestemd. De overige beoordelingsdata zijn aangepast op basis van de beschikbare capaciteit van het CTB en rekening houdend met de uitvoerbaarheid voor de toelatinghouders zoals ik in mijn brief van 22 juni jl. heb aangegeven. Het zijn immers de toelatinghouders die de betrokken gegevens dienen te leveren. Op dit moment wordt bezien welke andere stoffen om redenen van milieubezwaarlijkheid versneld herbeoordeeld moeten worden. Hiervoor zal extra capaciteit bij het CTB ingezet worden. </antwoord>
      <antwoord nummer="6">Conform de wens van de Tweede Kamer (motie Roosen-van Pelt c.s., TK 21 677, nr. 10) is een Bestuursovereenkomst Uitvoering Meerjarenplan Gewasbescherming (MJP-G) tot stand gebracht die bij brief van 14 september 1993 ter informatie is toegezonden (TK 21 677, nr. 17). In de Bestuursovereenkomst is opgenomen dat toepassingen van bestrijdingsmiddelen die niet voldoen aan de milieu-criteria zullen worden gesaneerd en gereguleerd, de zogenoemde kanalisatie. De kanalisatie betreft 57 stoffen die op grond van de mate van overschrijding van de milieu-criteria als meest prioritair worden gezien en is in 1994 gestart. Van belang hierbij is dat genoemde afspraak in de Bestuursovereenkomst beoogde om voor deze stoffen, vooruitlopend op de herbeoordeling op grond van het Besluit Milieutoelatingseisen Bestrijdingsmiddelen voor milieu-kritische toepassingen tezamen met toelatinghouders voorstellen te ontwikkelen om schadelijke milieu-effecten in te perken. Hiermee zijn de sanering en regulering van milieukritische toepassingen van gewasbeschermingsmiddelen naar voren gehaald en is voorkomen dat een lang traject van nadere risicobeoordeling op grond van aanvullend onderzoek dient te worden doorlopen. Daarnaast heeft de kanalisatie het voordeel dat, vanwege het vrijwillige karakter van de sanering, er een breed draagvlak voor is. De kanalisatie is daarmee een overgang naar de wettelijke sanering en regulering van milieukritische stoffen en kan gezien worden als een eerste stap in de sanering en regulering. </antwoord>
      <antwoord nummer="7">Ja. Ten aanzien van de belasting van het oppervlaktewater met bestrijdingsmiddelen wordt overigens opgemerkt dat overwaai van spuitnevel (drift) een belangrijke emissie-factor vormt vanwege schadelijke effecten van plaatselijke piekbelasting, hetgeen in de huidige modelberekening wordt meegenomen. Ik wijs er hierbij op dat in de toelichting van de ministerie¨le regeling bij het Besluit Milieutoelatingseisen Bestrijdingsmiddelen reeds is aangegeven dat een rekenmodel in ontwikkeling is dat meer parameters kan verwerken bij de berekening van de concentratie in het oppervlaktewater dan het huidige gehanteerde model. Zodra dit rekenmodel operationeel is, kan het worden gebruikt in de risico-beoordeling. Tot op heden ontbreekt een dergelijk model waardoor een middel hieraan niet getoetst kan worden en de toelating derhalve niet kan worden geweigerd. Tevens sluit de regeling aan bij het beleid conform het MJP-G. Het MJP-G beoogt in 2000 meer dan 90% vermindering van de emissies van bestrijdingsmiddelen naar het oppervlaktewater te bewerkstelligen. Met deze beoogde emissiereductie wordt in het kader van de beoordeling van de toelaatbaarheid van een bestrijdingsmiddel nu reeds rekening gehouden. Dit jaar zal worden nagegaan of de 90% reductie van drift naar oppervlaktewater zal zijn gerealiseerd. Als dit niet het geval is, dan zal bij de beoordeling van de toelaatbaarheid slechts met de daadwerkelijke drift rekening worden gehouden. Resultaten van genoemd onderzoek van het IMAG-DLO zullen hierbij worden betrokken. Indien meetgegevens uit de praktijk beschikbaar zijn worden deze bij de besluitvorming meegenomen. Deze meetgegevens brengen uiteraard in voorkomende gevallen ook herhaald gebruik door meerdere gebruikers tot uitdrukking. </antwoord>
      <antwoord nummer="8 en 9">Voor nieuwe stoffen c.q. nieuwe toepassingen geldt dat, indien op grond van theoretische modelberekeningen een overschrijding van de normen neergelegd in of op grond van het Besluit Milieutoelatingseisen Bestrijdingsmiddelen wordt vastgesteld, het betreffende bestrijdingsmiddel voor de normoverschrijdende toepassing niet wordt toegelaten. Slechts indien een adequate risico-evaluatie aantoont dat geen overschrijding plaatsvindt kan een toelating worden verleend. Met betrekking tot bestrijdingsmiddelen op basis van reeds toegelaten stoffen voor reeds toegelaten toepassingen impliceert de werkwijze van het CTB, dat indien op grond van theoretische modelberekeningen een forse overschrijding wordt vastgesteld, de betreffende toelating wordt bee¨indigd c.q. de betreffende toepassing wordt verboden. Is er sprake van een theoretische berekende beperkte overschrijding dan wordt de toelatinghouder in de gelegenheid gesteld om aan te tonen dat onder veldomstandigheden geen overschrijding plaatsvindt. Slaagt hij daarin niet dan wordt de toelating bee¨indigd c.q. beperkt. Achtergrond hiervan is de vraag of het gebruik van een bestrijdingsmiddel leidt tot overschrijding van een norm en de vraag hoe moet worden vastgesteld of gebruik van een bestrijdingsmiddel leidt tot overschrijding van een norm. De gebruikte theoretische rekenmodellen bevatten een cumulatie van onzekerheidsmarges en veiligheidsfactoren waardoor niet met zekerheid kan worden geconcludeerd dat bij een berekende overschrijding ook daadwerkelijk overschrijding in de praktijk optreedt. Veldonderzoek kan hierbij uitsluitsel geven. Het CTB past dus geen verruiming van de toelatingscriteria met een factor 100 toe. Ik verwijs voor deze kwestie verder naar mijn brief van 22 juni jl. Overigens wijs ik er nog op, dat uit onderzoek van het Staring Centrum (SC-DLO rapport 73, «Environmental criteria for assessing agricultural pesticides», Wageningen 1993) kan worden opgemaakt dat het gehanteerde rekenmodel tendeert naar overschatting van onder praktijkomstandigheden optredende concentraties. Het Handboek Normen en Criteria is door de betrokken bewindslieden als voorlopig richtsnoer voor de beoordeling van de toelaatbaarheid van bestrijdingsmiddelen aan het CTB ter beschikking gesteld. Het Handboek bevat een inventarisatie van de beleidsmatige invulling van de wettelijke toelatingscriteria zoals deze toen golden. Het behoort tot de bevoegdheden van het CTB om, uiteraard binnen wettelijke kaders, beargumenteerd af te wijken van dit Handboek. </antwoord>
      <antwoord nummer="10">Mogelijkheden van beroep en bezwaar staan open tegen individuele besluiten tot het verlenen c.q. verlengen van een toelating. In het kader van zodanig beroep en bezwaar kunnen belanghebbenden ook aanvoeren dat de aangevochten besluiten zijn gebaseerd op onderzoek dat op een onjuiste wijze is uitgevoerd. Daarnaast geeft het CTB inzake algemene uitvoeringskwesties regelmatig aan derden de gelegenheid om hun zienswijze kenbaar te maken. Zo is de herplanning als bedoeld in vraag vier ook aan derden-belanghebbenden, waaronder de milieubeweging, voor commentaar voorgelegd. De procedure van besluitvorming inzake de toelating van bestrijdingsmiddelen kent voor wat betreft individuele toelatingsbeslissingen geen formele mogelijkheid voor inspraak van derden voorafgaand aan het nemen van deze individuele beslissingen. Met de mogelijkheid van beroep achteraf tegen individuele besluiten en de mogelijkheid van inspraak vooraf, inzake algemene uitvoeringskwesties is op dit moment voorzien in de betrokkenheid van derden bij de besluitvorming van het CTB. </antwoord>
      <noten afkomstig="antwoord"/>
   </antwoorden>
</kvr>
