<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Oudkerk en Sterk (beiden PvdA) over de verzorging van coma vigil patiënten. (Ingezonden 23 januari 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4428
</item>
         <item attribuut="Inhoud">Betreft vragen omtrent het gebrek aan kennis bij hulpverleners en instellingen t.a.v. van coma vigil patiënten en patiënten met niet-aangeboren hersenletsel.</item>
         <item attribuut="Rubriek">Gezondheidszorg (Geestelijke gezondheidszorg) Gezondheidszorg (Patiënten) Welzijn (Geestelijk gehandicapten)</item>
         <item attribuut="Trefwoorden">Geestelijk gehandicapten Geestelijke gezondheidszorg Patiënten</item>
         <item attribuut="Vindplaats">Kamervragen met antwoord 1996-1997, nr. 743, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Oudkerk</persoon>
            <persoon partij="PvdA">Sterk</persoon>
         </item>
         <item attribuut="Datum_reaktie">1997-02-27</item>
         <item attribuut="Datum_indiening">1997-01-23</item>
         <item attribuut="Document-id">KVR4428</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1521" allpagenumbers="1521 1522" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="743" onderwerp="" indiendatum="1997-01-23">
         <vrager partij="PvdA" oorsprong="parlement">Oudkerk</vrager>
         <vrager partij="PvdA" oorsprong="parlement">Sterk</vrager>
         <vraagt-aan/>
      </vraagdata>
      <antwoorddata antwoorddatum="27 februari 1997), zie ook Aanhangsel Handelingen nr. 627, vergaderjaar 1996–1997">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Blijkt uit rapportages een gebrek aan kennis in ons land bij hulpverleners en instellingen ten aanzien van coma vigil patiënten en patiënten met niet aangeboren hersenletsel? Blijkt uit deze rapportages voorts dat mogelijkheden voor specifieke verpleging en verzorging van deze patiënten ontbreken? <voetnoot nummer="1"/>
      </vraag>
      <vraag nummer="2">Hoeveel coma vigil patiënten zijn er nu in Nederland? Neemt dit aantal jaarlijks toe? </vraag>
      <vraag nummer="3" voetnoot="2">Wat is uw mening ten aanzien van het feit, dat een centrum dat gespecialiseerd is in revalidatie van mensen met niet aangeboren hersenletsel en daar goede resultaten mee boekt, wegens tekort aan financiële middelen moet stoppen? <voetnoot nummer="2"/>
      </vraag>
      <vraag nummer="4">Is er tot nu toe geen specifiek beleid in Nederland ontwikkeld ten aanzien van opvang en behandeling van mensen met niet aangeboren hersenletsel en coma vigil patiënten? Zo neen, waarom niet? Kan een overzicht gegeven worden van de knelpunten in de zorg voor deze specifieke groep? </vraag>
      <vraag nummer="5">Wat is uw mening ten aanzien van de suggestie voor deze groep patiënten logeerhuis-mogelijkheden te scheppen om de ouders tijdelijk te ontlasten van de intensieve zorg? </vraag>
      <vraag nummer="6">Bent u bereid zo spoedig mogelijk in overleg te treden met het veld om knelpunten in de opleiding van hulpverleners, opvang, verzorging en revalidatie van coma vigil patiënten en patiënten met niet aangeboren hersenletsel in kaart te brengen en een beleid op te zetten dat in bovengenoemde lacunes voorziet? Bent u bereid de Kamer zo spoedig mogelijk te informeren over vorm en inhoud van dit overleg? </vraag>
      <noten afkomstig="vraag">
         <noot nummer="1" titel="Ongelooflijke verhalen">«Ongelooflijke verhalen» KRO 21 januari</noot>
         <noot nummer="2" titel="NOVA">«NOVA» 18 januari</noot>
      </noten>
   </vragen>
   <antwoorden aantal="6">
      <antwoord nummer="1">Het verdient aanbeveling te spreken over patiënten in vegetatieve toestand in plaats van coma vigil patiënten. Er worden vele vormen van coma in de medische wereld onderscheiden. Het betreft hier patiënten die enigermate uit (diep) coma zijn ontwaakt en een slaap-waak ritme vertonen en zelf kunnen ademen. Zij kunnen echter niet spreken, eten of bewegen. De laatste jaren zijn door en onder auspiciën van het Landelijk Coördinatiepunt Niet-aangeboren Hersenletsel (LC-NAH) diverse rapporten verschenen over de indringende problematiek van door niet-aangeboren hersenletsel (NAH) getroffenen. Patiënten in vegetatieve toestand maken hier onderdeel van uit. Uit de reeks rapporten komt naar voren dat in Nederland de benodigde kennis en vaardigheden voor een adequate opvang en behandeling weliswaar aanwezig zijn, maar dat deze kennis en vaardigheden versnipperd aanwezig zijn. Elke sector beschikt over een deel van de noodzakelijke deskundigheid. Alleen in onderlinge samenhang en samenwerking kunnen de verschillende zorgsectoren een adequaat zorgaanbod tot stand brengen. Daarom ook worden met ingang van 1 januari 1997 in circa 20 regio’s zogenaamde hersenletselteams gefaciliteerd. Deze teams vervullen een functie bij het organiseren van regionale (zorg)netwerken c.q. samenwerkingsverbanden waarbinnen op gepaste wijze tegemoetgekomen kan worden aan de specifieke zorgvragen van iedere individuele door niet-aangeboren hersenletsel getroffene (zie ook antwoord vraag 4). </antwoord>
      <antwoord nummer="2">Het aantal patiënten in vegetatieve toestand nu in Nederland is niet nauwkeurig bekend, er vindt geen gerichte registratie plaats. In overleg met het zorgveld en de patiëntenvereniging is het aantal mensen in deze kleine groep mensen wel te benaderen: maximaal 500. Door het groeiend aantal verkeersongelukken en de snelle en verbeterde zorg tijdens ambulancevervoer na een ongeluk, wordt in het veld een lichte stijging vermoed. </antwoord>
      <antwoord nummer="3">De Stichting Festog (een semimurale voorziening voor verstandelijk gehandicapten) heeft in het kader van de 2%-regeling (vrijemargeregeling) capaciteit vrijgemaakt voor een project dat is gesitueerd in een dependance van een Gezinsvervangend tehuis (GVT), waarin vier personen met NAH zorg krijgen. Deze financieringsvorm is overgegaan in het zogeheten zorgvernieuwingsfonds met de clausule dat continuïteit van bestaande projecten gewaarborgd dient te zijn. De huidige financiering van deze vier plaatsen ondervindt mogelijk gevolgen van het voornemen tot wijziging van dit zorgvernieuwingsfonds die per 1-1-1998 is voorgenomen. Bij de nieuwe opzet zullen de middelen uit het zorgvernieuwingsfonds voor de helft opgaan in het zorgvernieuwingsfonds nieuwe stijl, voor de andere helft zullen de middelen terugvloeien naar de instellingsbudgetten, om daarmee (gezien de wachttijdenproblematiek) de gecreëerde capaciteit niet geheel verloren te laten gaan. In het kader van de Wet ziekenhuisvoorzieningen kunnen instellingen op basis van behoefte aanspraak maken op capaciteitsuitbreiding in het algemeen en voor specifieke functies in het bijzonder. In 1998 is een bedrag voorzien van f 5,0 miljoen voor deze specifieke functies. De functie NAH is een voorbeeld van een specifieke functie. </antwoord>
      <antwoord nummer="4">Niet-aangeboren hersenletsel kan diverse zeer uiteenlopende handicaps/functiebeperkingen tot gevolg hebben. Zo heeft bijvoorbeeld een patiënt in vegetatieve toestand een geheel andere zorgvraag dan iemand die geheel uit een coma ontwaakt is. De motorische, cognitieve en sociaal-emotionele stoornissen die in per individu verschillende combinaties optreden leiden tot zeer gedifferentieerde zorgvragen. Daarom ook wordt niet gestreefd naar het instellen van specifieke voorzieningen voor mensen met een niet-aangeboren hersenletsel. Uitgangspunt van het beleid is dat zorgvraag van de door niet-aangeboren hersenletsel getroffenen binnen het bestaande zorgsysteem moet worden ingepast. Wel wordt door de zorgsectoren gestreefd naar de vorming van speciale afdelingen binnen bestaande voorzieningen, hetgeen specifieke verpleging en verzorging inhoudt. De opvang van door niet-aangeboren hersenletsel getroffenen raakt alle zorgsectoren: de ziekenhuiszorg, de revalidatiezorg, de psychiatrie, de verpleeghuiszorg, de verstandelijk gehandicaptenzorg, de zorg- en dienstverlening vanuit de woonvormen en activiteitencentra voor lichamelijk gehandicapten en de thuiszorg. </antwoord>
      <antwoord nummer="5">Naast de gebruikelijke functies van het verpleeghuis is het zorgpakket van een aantal verpleeghuizen reeds de logeerfunctie oftewel «kort verblijf» opgenomen. Deze functie is in principe bestemd voor alle patiëntencategorieën, dus ook voor patiënten in vegetatieve toestand. Gezien het feit dat deze groep patiënten een specifieke zorg vraagt acht ik het wenselijk dat op regionaal niveau nadere afspraken worden gemaakt over welke zorgvoorzieningen voor de groep patiënten in vegetatieve toestand logeerfuncties creëren. </antwoord>
      <antwoord nummer="6">De problematiek zoals in de vraag wordt vermeld is recentelijk door het Landelijk Coördinatiepunt Niet-aangeboren Hersenletsel in kaart gebracht. In september 1995 publiceerde het LC-NAH het rapport «Tussenbalans niet-aangeboren hersenletsel». Daarin worden de ontwikkelingen tot dan toe, de gesignaleerde knelpunten, en oplossingen waaraan op de diverse niveaus wordt gewerkt, kort samengevat. De voorstellen die daar worden gedaan ter verbetering van de zorg ten behoeve van mensen met een niet-aangeboren hersenletsel worden jaarlijks bij de opstelling van het Jaaroverzicht Zorg betrokken. Inmiddels is een begin gemaakt met de uitvoering van enkele in «Tussenbalans» voorgestelde maatregelen. Deze betreffen het planningsvraagstuk en de facilitering van regionale hersenletselteams. Vorig jaar is onder auspiciën van het LC-NAH de Basiscursus niet-aangeboren hersenletsel ontwikkeld. Deze is bestemd voor hulpverleners die werkzaam zijn in diverse sectoren en die tijdens hun werk in aanraking komen met door NAH-getroffenen. De cursus wordt in de praktijk positief ontvangen. </antwoord>
      <noten afkomstig="antwoord"/>
   </antwoorden>
</kvr>
