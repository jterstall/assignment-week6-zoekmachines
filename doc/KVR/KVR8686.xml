<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister van Binnenlandse Zaken en Koninkrijksrelaties en de staatssecretaris van Landbouw, Natuurbeheer en Visserij over de aanwezigheid van politiemensen bij particuliere jachtpartijen. (Ingezonden 15 januari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8686
</item>
         <item attribuut="Inhoud">Vragen betreffen de medewerking van de regiopolitie Noord- en Oost-Gelderland aan particuliere jachtpartijen en de reikwijdte van de bevoegdheid van jachtopzieners als bijzonder opsporingsambtenaar.</item>
         <item attribuut="Rubriek">Criminaliteit en openbare orde (Politie) Natuur (Jacht)</item>
         <item attribuut="Trefwoorden">Jacht Politie</item>
         <item attribuut="Vindplaats">Kamervragen met antwoord 1998-1999, nr. 770, Tweede Kamer</item>
         <item attribuut="Vraagnr_bij_indiening">2989905950</item>
         <item attribuut="Afkomstig_van">Binnenlandse Zaken (BIZA)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1999-02-11</item>
         <item attribuut="Datum_indiening">1999-01-15</item>
         <item attribuut="Document-id">KVR8686</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1575" allpagenumbers="1575 1576" vetnummer="2989905950" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8686" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="770" onderwerp="" indiendatum="1999-01-15">
         <vrager partij="SP" oorsprong="parlement">Poppe</vrager>
         <vraagt-aan>de minister van Binnenlandse Zaken en Koninkrijksrelaties en de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="1999-02-11">
         <antwoorder functie="minister" ministerie="Binnenlandse Zaken en Koninkrijksrelaties">Peper</antwoorder>
         <mede-antwoorder>de minister van Justitie en de staatssecretaris van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het waar dat de regiopolitie Noord- en Oost-Gelderland structureel politiemensen inzet om aanwezig te zijn bij particuliere jachtpartijen, niet alleen in de Koninklijke houtvesterij Het Loo, maar bijvoorbeeld ook op het landgoed Welna te Epe? <voetnoot nummer="1"/>
      </vraag>
      <vraag nummer="2">Zo ja, ziet u het als een politietaak om structureel hand- en spandiensten te verlenen bij de hobby-uitoefening van enkele jachthouders en hun gasten? </vraag>
      <vraag nummer="3">Is het waar dat jachtopzieners in de regio Noord- en Oost-Gelderland als bijzonder opsporingsambtenaar beschikken over politieportofoons die zijn aangesloten op de meldkamer van de regiopolitie, waarbij ze de mogelijkheid hebben om naar eigen inzicht het kentekenregister te raadplegen, bijvoorbeeld wanneer zij geconfronteerd worden met hen niet welgevallige waarnemers van dierenbeschermingsorganisaties? </vraag>
      <vraag nummer="4" voetnoot="2">Is het waar dat bijzonder opsporingsambtenaren (i.c. jachtopzichters) in Zuid-Oost-Brabant wegens oneigenlijk gebruik van politieportofoons het recht om van dergelijke hulpmiddelen gebruik te maken ontnomen is? <voetnoot nummer="2"/>Ligt het voor de hand hiervoor landelijk een uniform beleid te voeren? </vraag>
      <vraag nummer="5">Laat de Jachtwet de mogelijkheid open de openbare weg als schootsveld te benutten, bijvoorbeeld tijdens de drijfjacht op wilde zwijnen, zonder dat er sprake is van afzettingen of van waarschuwingen in de vorm van rode vlaggen? </vraag>
      <vraag nummer="6">Deelt u de mening dat de openbare weg niet het schootsveld van hobbyjagers behoort te zijn, en bent u bereid bij de uitwerking van de Flora- en Faunawet de openbare weg expliciet uit te sluiten in de definitie van het jachtveld? </vraag>
      <vraag nummer="7" voetnoot="3">Is het u bekend dat bijzondere opsporingsambtenaren (i.c. jachtopzieners), die volgens de Jachtwet als taak hebben «het behartigen van de belangen van hun jachtheer» hun opsporingsbevoegdheid oneigenlijk gebruiken in de belangenstrijd tussen dierenbeschermers en hobbyjagers? <voetnoot nummer="3"/>
      </vraag>
      <vraag nummer="8">Zo ja, deelt u dan de mening dat het niet meer van deze tijd is om functionarissen die in het kader van hobby-uitoefening van particulieren in dienst zijn van particuliere jachtcombinaties, vergaande opsporingsbevoegdheden en een vergunning voor het gebruik van handvuurwapens te verstrekken? </vraag>
      <noten afkomstig="vraag">
         <noot nummer="1" datum="1999-01-6" bron="Vastgesteld door een waarnemer van de SP op 2 en 24 november jl. en">Vastgesteld door een waarnemer van de SP op 2 en 24 november jl. en, 6 januari 1999</noot>
         <noot nummer="2" datum="1999-05-13" bron="Eindhovens Dagblad">Eindhovens Dagblad, 13 mei 1999</noot>
         <noot nummer="3" datum="1999-04-1" bron="Brief hoofdofficier van Justitie te Zutphen, mr. H.P. Wooldrik aan college Procureurs-Generaal">Brief hoofdofficier van Justitie te Zutphen, mr. H.P. Wooldrik aan college Procureurs-Generaal, 1 april 1999</noot>
      </noten>
   </vragen>
   <antwoorden aantal="5">
      <antwoord nummer="1 en 2">Nee, er worden geen politiemensen van de regio Noord- en Oost-Gelderland structureel ingezet om aanwezig te zijn bij particuliere jachtpartijen. Inzet vindt alleen plaats indien dit noodzakelijk is in het kader van de handhaving van de openbare orde en veiligheid. Dit is mij gebleken uit een met het oog op de beantwoording van deze vragen bij de korpsbeheerder van de regio Noord- en Oost-Gelderland opgevraagd ambtsbericht. </antwoord>
      <antwoord nummer="3">Ja, uit het ingewonnen ambtsbericht blijkt dat er in de regio Noord- en Oost-Gelderland jachtopzieners zijn die beschikken over portofoons die op het politieverbindingsnet kunnen en mogen werken. Voorwaarde hiervoor is dat zij voor de uitoefening van de werkzaamheden de bevoegdheid als buitengewoon opsporingsambtenaar bezitten en samenwerken met het gemeentegebonden politieteam van de regio, waartoe hun werkgebied behoort. Werking van de portofoons is dan ook tot de betreffende portofoonfrequentie beperkt. Zij kunnen alsdan ook kentekens opvragen bij de regionale meldkamer van de politieregio die zij voor de vervulling van de opgedragen politietaak nodig hebben. </antwoord>
      <antwoord nummer="4">Nee, het gebruik van deze hulpmiddelen is niet ontnomen wegens oneigenlijk gebruik ervan, maar om beheersmatige redenen, zo is mij gebleken uit informatie die ik van het betreffende politiekorps heb verkregen. Hoewel de verstrekking van politieportofoons een beheersmatige aangelegenheid is die plaatsvindt onder verantwoordelijkheid van de korpsbeheerder, is het wenselijk hiervoor landelijk een uniform beleid te voeren. In het kader van het landelijke radionetwerk voor openbare orde, veiligheid en hulpverleningsdiensten (C2000) worden hiertoe dan ook richtlijnen voorbereid. </antwoord>
      <antwoord nummer="5 en 6">Gelet op de bepalingen van de Jachtwet kunnen openbare wegen deel uitmaken van een jachtveld. De wet kent geen specifieke bepaling die verbiedt de weg als schootsveld te benutten. Wel bevat de Jachtwet zowel facultatieve als imperatieve gronden om een jachtakte in te trekken indien de houder van zijn bevoegdheid om te jagen, misbruik maakt. Het jagen op zodanige wijze dat de openbare veiligheid in gevaar komt, kan grond zijn voor het intrekken van de jachtakte. Er is geen aanleiding in het kader van de Flora- en faunawet hierin wijziging te brengen. </antwoord>
      <antwoord nummer="7 en 8">De buitengewoon opsporingsambtenaar valt binnen een bijzonder wettelijk regime, zoals neergelegd in het Besluit buitengewoon opsporingsambtenaar (Stb. 1994, 825), waarbij expliciet is voorzien in de aanwijzing van een toezichthouder (in casu de hoofdofficier van justitie) en een directe toezichthouder (in casu de korpschef van politie) mede om er nauwlettend op toe te zien dat de buitengewoon opsporingsambtenaar de opsporingsbelangen niet misbruikt ten faveure van de belangen van de werkgever. Mocht blijken van een dergelijk misbruik, dan zal dit kunnen leiden tot intrekking van de opsporingsbevoegdheid. Overigens beschikt het Openbaar Ministerie niet over concrete feiten als zouden de als buitengewoon opsporingsambtenaar aangewezen jachtopzichters hun opsporingsbevoegdheid oneigenlijk gebruiken (evenmin in de kwestie beschreven in de brief, 1 april 1998 van de hoofdofficier van justitie te Zutphen, waarnaar in de vraagstelling wordt verwezen). Opsporingsbevoegdheden en bewapening worden nimmer toegekend in het kader van hobby-uitoefening van particulieren. Het wettelijk kader bij het toekennen van opsporingsbevoegdheid wordt gevormd door het Besluit buitengewoon opsporingsambtenaar. Ingevolge artikel 4, lid 1, van dit besluit wordt opsporingsbevoegdheid slechts verleend indien deze noodzakelijk is voor de functie van de desbetreffende persoon of dienst waarbij hij werkzaam is. Bovendien moet dan vastgesteld zijn dat een beroep op de politie voor het uitoefenen van de desbetreffende opsporingsbevoegdheid bezwaarlijk, niet mogelijk of niet wenselijk is. Op grond van artikel 5, eerste lid, van de Regeling wapens en munitie (Stcrt. 1996, 245) wordt bewapening slechts toegestaan indien en voor zolang de noodzaak tot bewapening aannemelijk is gemaakt en de bekwaamheid van de opsporingsambtenaar in de omgang met wapens is aangetoond. Bij de beoordeling van een aanvraag of de noodzaak tot bewapening in een bepaald geval aanwezig is, wordt op basis van de hiervoor geldende regelgeving een restrictief beleid gehanteerd («nee, tenzij...»). In het kader van de toetsing is onder meer van belang hoe groot de kans is dat de opsporingsambtenaar daadwerkelijk te maken krijgt met fysiek geweld, wat de (on)mogelijkheden zijn van politieassistentie en of op een andere wijze in de veiligheid van de buitengewoon opsporingsambtenaar kan worden voorzien. </antwoord>
      <noten afkomstig="antwoord"/>
   </antwoorden>
</kvr>
