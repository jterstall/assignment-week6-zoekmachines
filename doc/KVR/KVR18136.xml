<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wolfsen en Van Heemst (beiden PvdA) aan de minister van Justitie over de mogelijke opheffing van de voorlopige hechtenis van Abdul Ghaffar M. (Ingezonden 3 juni 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18136
</item>
         <item attribuut="Inhoud">Vragen over de invrijheidssstelling van 'drugsbaron' Abdul Ghaffar M., kennelijk door een fout van het hof.</item>
         <item attribuut="Rubriek">Criminaliteit en openbare orde (Drugsbestrijding) Rechterlijke organisatie (Gerechtshoven) Strafrecht en strafprocesrecht (Voorlopige hechtenis)</item>
         <item attribuut="Trefwoorden">Drugsbestrijding Gerechtshoven Voorlopige hechtenis</item>
         <item attribuut="Vindplaats">Kamervragen met antwoord 2002-2003, nr. 1598, Tweede Kamer</item>
         <item attribuut="Vraagnr_bij_indiening">2020312430</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Wolfsen</persoon>
            <persoon partij="PvdA">Van Heemst</persoon>
         </item>
         <item attribuut="Datum_reaktie">2003-07-08</item>
         <item attribuut="Datum_indiening">2003-06-03</item>
         <item attribuut="Document-id">KVR18136</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3343" allpagenumbers="3343 3344" vetnummer="2020312430" code="0203tkkvr1598" lopendefooter="Tweede Kamer, vergaderjaar 2002–2003, Aanhangsel" filenaam="KVR18136" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1598" onderwerp="" indiendatum="2003-06-3">
         <vrager partij="PvdA" oorsprong="parlement">Wolfsen</vrager>
         <vrager partij="PvdA" oorsprong="parlement">Van Heemst</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2003-07-8">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1 2">Kent u het artikel «Hof draalt, drugsbaron in vrijheid» <voetnoot nummer="1"/>en het artikel <voetnoot nummer="2"/>«Veroordeelde drugsbaron op vrije voeten door fout hof»? </vraag>
      <vraag nummer="2">Is (de strekking van) de inhoud van die berichten correct? </vraag>
      <vraag nummer="3">Zo nee, wat is dan wel besloten door het hof? </vraag>
      <vraag nummer="4">Was het dralen van het hof bekend bij het OM? Zo neen, waarom niet. Zo ja, is het hof door het OM geattendeerd op dit dralen? Zo neen, waarom niet? </vraag>
      <vraag nummer="5">Wat wordt in het algemeen verstaan onder «zo spoedig mogelijk» zoals neergelegd in artikel 434 van het Wetboek van Strafvordering? </vraag>
      <vraag nummer="6">Is bekend hoeveel zaken er (nog) bij het hof aanhangig zijn waarin die termijn inmiddels is overschreden? </vraag>
      <vraag nummer="7">Speelt dit «probleem» ook bij de andere hoven? En, zo ja, in welke omvang? </vraag>
      <vraag nummer="8">Is de termijn waarbinnen stukken aan de griffier van de Hoge Raad dienen te worden gezonden onderdeel van de convenanten die tussen het hof en het OM worden gesloten? Zo neen, waarom niet? </vraag>
      <vraag nummer="9">Hoe vaak heeft de Hoge Raad in het afgelopen jaar strafvermindering als sanctie toegepast op overschrijdingen van de redelijke termijn als gevolg van het door de hoven te laat inzenden van de stukken? </vraag>
      <vraag nummer="10">Bent u bereid in overleg te treden met de Raad voor de Rechtspraak over deze kwestie, indien hier sprake is van een structureel probleem en de Tweede Kamer van de uitkomsten van dat overleg op de hoogte te brengen? </vraag>
      <noten afkomstig="vraag">
         <noot nummer="1" datum="2003-05-31" bron="Parool">Parool, 31 mei 2003</noot>
         <noot nummer="2" datum="2003-06-2" bron="Volkskrant">Volkskrant, 2 juni 2003</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2 en 3">Er zitten enige onjuistheden in de berichtgeving, maar de strekking ervan klopt. In een persbericht waarin het hof Amsterdam (zie www.rechtspraak.nl) reageert op de berichtgeving in de pers over de vrijlating van M., zijn de feiten als volgt op een rij gezet: «Op 12 januari 2001 heeft het hof M. veroordeeld tot een gevangenisstraf voor de duur van 7 jaar en 9 maanden. Tegen deze uitspraak heeft M. op dezelfde dag beroep in cassatie ingesteld. Op grond van deze veroordeling zou M. op 30 juni 2004 in vrijheid worden gesteld. Op de dag van de uitspraak was, zoals gebruikelijk, een zogenaamd verkort arrest aanwezig, waarin alle belangrijke elementen van het arrest waren opgenomen. Indien beroep in cassatie wordt ingesteld, dient het verkorte arrest te worden aangevuld met de door het hof gehanteerde bewijsmiddelen. Een dergelijke aanvulling vraagt in het algemeen enige tijd en het hof streeft ernaar om de bewijsmiddelen zo spoedig mogelijk na de uitspraak uit te werken. Zolang de Hoge Raad de uitwerking niet heeft ontvangen, kan hij zich niet over de zaak uitlaten. Internationale verdragen schrijven voor dat strafzaken binnen een redelijke termijn dienen te worden behandeld. Vaste rechtspraak van de Hoge Raad is dat als de zaak te laat naar hem is gezonden, er sprake kan zijn van schending van deze redelijke termijn, hetgeen strafvermindering tot gevolg kan hebben. In de onderhavige zaak heeft de uitwerking door het hof veel te lang op zich laten wachten. Door de raadsman van M. is daarom een verzoek gedaan tot opheffing van de voorlopige hechtenis. Het hof heeft bij beschikking van 21 mei 2003 de voorlopige hechtenis van M. met ingang van 30 mei 2003 opgeheven. Het hof stelde vast dat de redelijke termijn was overschreden. Met inachtneming van de rechtspraak van de Hoge Raad omtrent de daaruit voortvloeiende strafvermindering heeft het hof de nieuwe datum van vermoedelijke vervroegde invrijheidstelling op 30 mei 2003 vastgesteld. (...)» </antwoord>
      <antwoord nummer="4">Het OM heeft meermalen de aandacht gevraagd van het Hof voor de voortgang in deze zaak. De procesbewaking, te weten, het tijdig gereed hebben van de stukken en de verzending ervan van de griffie van het hof naar de griffie van de Hoge Raad, blijft de verantwoordelijkheid van de zittende magistratuur. </antwoord>
      <antwoord nummer="5">Dit betekent dat de stukken binnen een redelijke termijn naar de griffier van de Hoge Raad worden gezonden. De Hoge Raad hanteert een inzendingstermijn van acht maanden. </antwoord>
      <antwoord nummer="6">Momenteel zijn bij het hof Amsterdam 413 arresten aanhangig waarin cassatie is ingesteld. Hiervan is in 89 gevallen de acht maanden-termijn overschreden. </antwoord>
      <antwoord nummer="8">In het convenant gesloten tussen het gerechtshof Amsterdam en het ressortsparket Amsterdam zijn afspraken gemaakt over aantallen zittingen en niet over termijnen. Met het inzenden van zaken naar de Hoge Raad heeft het OM geen enkele bemoeienis. </antwoord>
      <antwoord nummer="7 en 9">Het probleem van overschrijding van de redelijke termijn speelt bij alle hoven. In welke omvang is niet aan te geven. Strafvermindering als gevolg van overschrijding van de redelijke termijn is geen sanctie, maar moet worden gezien als een compensatie aan verdachte dat deze langer dan redelijk in onzekerheid heeft verkeerd over het uiteindelijke vonnis. Van strafvermindering als gevolg van overschrijding van de redelijke termijn is sprake in 275 à 300 zaken (is ongeveer 10%) van het totaal aantal zaken (ongeveer 3000) waarin de Hoge Raad jaarlijks arrest wijst. De oorzaken hiervan kunnen bij zowel de hoven als de Hoge Raad liggen. Niet is bekend in hoeveel zaken het precies gaat om het te laat inzenden van stukken door de hoven. Over de mate waarin overschrijding van de redelijke termijn tot strafvermindering leidt, zijn in het arrest van de Hoge Raad van 3 oktober 2000 (LJN-nummer: AA7309, Zaaknummer: 00775/99) enkele algemene uitgangspunten en regels gegeven op basis waarvan de Hoge Raad zijn huidige rechtspraak baseert (zie www.rechtspraak.nl). </antwoord>
      <antwoord nummer="10">Ik ben over dit onderwerp reeds in gesprek met de Raad voor de rechtspraak. Omdat capaciteitsproblemen een belangrijke oorzaak zijn van onderhavige problematiek is eerder besloten tot forse uitbreiding van de capaciteit van het Hof en is bij AMVB geregeld dat alle Utrechtse strafvonnissen die na 1 juli 2002 zijn gewezen, voorlopig in hoger beroep worden afgedaan door het gerechtshof Arnhem, dat dan optreedt in de hoedanigheid van Amsterdams gerechtshof in de nevenzittingsplaats Arnhem. </antwoord>
      <noten afkomstig="antwoord"/>
   </antwoorden>
</kvr>
