<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Harrewijn en Hermann (beiden GroenLinks) aan de Staatssecretaris van Sociale Zaken en Werkgelegenheid, dhr. Hoogervorst, en de Minister van Volksgezondheid, Welzijn en Sport over de stijging ziekteverzuim en de PGGM. (Ingezonden 3 mei 1999); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9487
</item>
         <item attribuut="Inhoud">Vragen naar aanleiding van het artikel 'Stijging ziekteverzuim haalt PGGM onderuit' in Trouw van 28 april 1999.</item>
         <item attribuut="Rubriek">Arbeid (Arbeidsomstandigheden) Gezondheidszorg (Zorginstellingen) Sociale zekerheid (Ouderdomsvoorzieningen en pensioenen (AOW))</item>
         <item attribuut="Trefwoorden">Bedrijfspensioenfondsen Ouderdomsverzekeringen Pensioenen Ziekteverzuim</item>
         <item attribuut="Vindplaats">Kamervragen met antwoord 1998-1999, nr. 1484, Tweede Kamer</item>
         <item attribuut="Vraagnr_bij_indiening">2989912300</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Harrewijn</persoon>
            <persoon partij="GroenLinks">Hermann</persoon>
         </item>
         <item attribuut="Datum_reaktie">1999-06-02</item>
         <item attribuut="Datum_indiening">1999-05-03</item>
         <item attribuut="Document-id">KVR9487</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2961" allpagenumbers="2961 2962 2963" vetnummer="2989912300" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9487" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1484" onderwerp="" indiendatum="1999-05-3">
         <vrager partij="GroenLinks" oorsprong="parlement">Harrewijn</vrager>
         <vrager partij="GroenLinks" oorsprong="parlement">Hermann</vrager>
         <vraagt-aan>de Staatssecretaris van Sociale Zaken en Werkgelegenheid, dhr. Hoogervorst, en de Minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-06-2">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Kent u het artikel «Stijging ziekteverzuim haalt PGGM onderuit»? <voetnoot nummer="1"/>
      </vraag>
      <vraag nummer="2">Hoe verhoudt zich de verzekeringsdochter van de PGGm tot de andere activiteiten van de PGGM, zoals het bieden van een collectieve pensioenverzekering? Ten laste waarvan wordt het verlies van 121 miljoen op de ziekteverzuimactiviteiten gebracht? Is hierbij mogelijk sprake van oneigenlijke aanwending van pensioenpremies? </vraag>
      <vraag nummer="3">Welke gevolgen heeft de premieverhoging van 40% voor de budgetten van gezondheidsinstellingen die hun ziekteverzuim verzekerd hebben bij de PGGM? Heeft dit mogelijk gevolgen voor de arbeidsvoorwaarden van medewerkers of voor de omvang van het personeelsbestand? </vraag>
      <vraag nummer="4">Wat is het gevolg van het «weglopen» van de helft van het aantal cliënten met een ziekteverzuimverzekering bij de PGGM? Zijn deze cliënten overgestapt naar andere verzekeraars of zijn zij eigen risico dragend geworden? </vraag>
      <vraag nummer="5">Wat zijn de mogelijke financiële gevolgen van het eigen risico dragend worden wat betreft ziekteverzuim van gezondheidsinstellingen? Heeft dit gevolgen voor de arbeidsvoorwaarden of de omvang van het personeelsbestand? </vraag>
      <vraag nummer="6">Is het mogelijk de zorginstellingen tijdelijk bij te staan in het opvangen van de financiële gevolgen van dit hoge ziekteverzuim, dit om te voorkomen dat deze kosten afgewenteld worden op de medewerkers of de personeelsformatie met alle negatieve gevolgen voor de werkdruk van dien? </vraag>
      <vraag nummer="7">Onderkent u dat dit een extra argument is om de privatisering van de ziektewet terug te draaien? </vraag>
      <vraag nummer="8">Wat gaat u doen aan de werkdruk die wordt genoemd als een van de voornaamste oorzaken van het ziekteverzuim in de zorgsector? </vraag>
      <vraag nummer="9">Is de regering na het lezen van deze berichten nog steeds van mening dat de maatregelen die zijn genomen door werkgevers en overheid, om het ziekteverzuim in de zorgsector terug te dringen voldoende effectief zijn? Zo neen, welke beleidsmaatregelen is de regering van plan te gaan nemen om het ziekteverzuim in de zorgsector verder terug te dringen? </vraag>
      <vraag nummer="10">Is het beleid om te komen tot een Arboconvenant met de zorgsector om werkdruk en ziekteverzuim tegen te gaan wel een afdoende antwoord op deze omvangrijke en acute problematiek? Vergt dit niet ook een meer permanente interdepartementale aanpak in de vorm van een speciaal team of een speciale commissie? </vraag>
      <vraag nummer="11">Welke mogelijke effecten hebben berichten als deze in de media op de effecten van de imagocampagne van het ministerie van Volksgezondheid, Welzijn en Sport, die op dit moment wordt gevoerd, over het werken in de zorg? </vraag>
      <noten afkomstig="vraag">
         <noot nummer="1" datum="1999-04-28" bron="Trouw">Trouw, 28 april 1999</noot>
      </noten>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">Het PGGM staat onder toezicht van de Verzekeringskamer. De Pensioen- en Spaarfondsenwet vormt het wettelijk kader waarbinnen het PGGM moet opereren. Het PGGM belegt in talloze zaken waaronder verzekeringsmaatschappijen. De verzekeringsdochter van het PGGM is primair een van de vele beleggingsobjecten van het pensioenfonds PGGM. Binnen het wettelijk kader heeft het pensioenfonds een grote vrijheid wat betreft het voeren van een beleggingsbeleid. De voornaamste wettelijke eis is dat pensioenfondsen een solide beleggingsbeleid voeren. Voorts mag een pensioenfonds geen activiteiten verrichten die de belangen van de deelnemers kunnen schaden. De Verzekeringskamer ziet er op toe dat het PGGM zich aan de regels houdt. Het PGGM heeft onlangs voor 140 miljoen gulden aan aandelen in haar verzekeringsdochter genomen ter dekking van het geleden verlies en ter versterking van de vermogenspositie. Deze ingreep was nodig om de vermogenspositie van de verzekeringsdochter op het vereiste peil ter brengen. Ook deze beleggingstransactie geschiedde onder toezicht van de Verzekeringskamer. Van die zijde zijn er geen signalen dat er sprake is van enige overtreding van de regels of van oneigenlijk gebruik van de pensioenpremies. </antwoord>
      <antwoord nummer="3">De instellingsbudgetten van de zorginstellingen worden vastgesteld onafhankelijk van de vraag of zij de kosten van het ziekteverzuim hebben verzekerd of dat ze die zelf dragen. Een premieverhoging voor de verzuimverzekering heeft dus geen effect op het instellingsbudget. De kostenstijging zal binnen de exploitatie van de instellingen moeten worden opgevangen. Het ligt voor de hand dat de kostenstijging door het instellingsmanagement wordt opgevangen door een actiever beleid gericht op vermindering van de kosten van ziekteverzuim. De in de vraag gesuggereerde afwentelingsmogelijkheden werken immers contraproductief. </antwoord>
      <antwoord nummer="4" voetnoot="1">Enerzijds kan het resterende collectief van verzekerden door het weglopen van een aantal verzekerden per saldo een ongunstiger verzekeringsrisico vormen. Anderzijds zullen de vertrekkers degenen zijn die hebben nagerekend dat het op een andere wijze dragen van het risico (ofwel eigenrisicodragen dan wel het risico onderbrengen bij een andere verzekeraar) goedkoper uit zal vallen. Het zullen ook de instellingen zijn die er vertrouwen in hebben dat zij door het voeren van een specifiek beleid in staat zullen zijn om tot voldoende kostenbesparingen te komen. Aldus wordt de met de regelgeving in de Wulbz <voetnoot nummer="1"/>beoogde prikkelwerking tot lagere kosten van ziekteverzuim ook daadwerkelijk gerealiseerd. Uit contacten met het veld komt het beeld naar voren dat de vertrekkers niet gekozen hebben om zich opnieuw, maar dan elders te verzekeren. Dat impliceert dat gekozen is voor het eigenrisicodragen. </antwoord>
      <antwoord nummer="5">Zie het antwoord onder 3. </antwoord>
      <antwoord nummer="6" voetnoot="2">Voor de ontwikkeling van de arbeidskosten worden de instellingsbudgetten gecompenseerd door een indexering in de vorm van de ova, de overheidsbijdrage in de arbeidskostenontwikkeling. De gedachtegang hierachter is te vinden in het post WAGGS-model <voetnoot nummer="2"/>. Zo wordt in principe een marktgemiddelde ontwikkeling van de loonkosten mogelijk gemaakt hetgeen tevens een incentieve moet vormen voor de werkgevers in het VWS-veld om kostenbewust te zijn en niet meer dan marktgemiddelde loonkostenontwikkelingen te veroorzaken. Bij dat systeem past het niet om feitelijke kostenontwikkelingen achteraf kostendekkend te gaan vergoeden, noch vanuit VWS noch vanuit SZW. Daardoor zou het systeem van kostenbeheersing worden ontkracht. De convenanten over de arbeidsmarkt en de arbeidsomstandigheden, die door VWS respectievelijk door SZW/VWS zijn of worden afgesloten, dragen er echter mede toe bij dat het ziekteverzuim wordt aangepakt. </antwoord>
      <antwoord nummer="7">Neen. De algemene regelgeving vanuit SZW, gericht op het terugdringen van de kosten van het ziekteverzuim (o.a. de privatisering van de Ziektewet) heeft juist ten doel om de werkgever financieel te prikkelen het ziekteverzuim terug te dringen én meer aandacht te besteden aan arbeidsomstandigheden, verzuimbegeleiding en reïntegratie. Terugdraaien van die regelgeving zou afbreuk doen aan die doelstelling. </antwoord>
      <antwoord nummer="8">Het terugdringen van de werkdruk in de zorgsectoren is al lange tijd een thema. Daar is zowel in het verleden als ook nu extra geld voor uitgetrokken in het VWS-beleid. In het antwoord op vraag 6 is ook al gerefereerd aan enkele convenanten die hierbij een rol kunnen spelen. Bovendien is er een grotere volumegroei mogelijk gemaakt in het huidige Regeerakkord. Ook dat helpt mee om de werkdruk terug te brengen omdat het daardoor mogelijk wordt om een groter deel van de vraag naar zorg te kunnen dekken. De heroriëntatie in het veld op de wijze waarop zorg wordt verleend, kan ook bijdragen aan werkdrukvermindering. Veranderd aanbod in de intramurale zorg onder andere door nieuwe samenwerkingsverbanden en meer transmurale zorg moeten leiden tot een efficiënte aanpak in de zorg. Tenslotte kan ook terugdringing van het ziekteverzuim op zichzelf bijdragen aan vermindering van de werkdruk. Versterking van de financiële prikkels kan ertoe bijdragen dat de zorgsector de vicieuze cirkel van verhoging van werkdruk en het ziekteverzuim doorbreekt. </antwoord>
      <antwoord nummer="9">In de antwoorden op de vragen 6, 7 en 8 komt al naar voren dat het beleid dat primair verantwoordelijke sociale partners hier voeren en de ondersteuning ervan door algemene regelgeving vanuit SZW en door convenantenafspraken vanuit VWS en SZW een adequate reactie vormen op de gesignaleerde stijging van het ziekteverzuim in de zorgsectoren. </antwoord>
      <antwoord nummer="10">Hetgeen op dit moment op stapel staat en in gang is gezet door sociale partners, door algemene regelgeving van overheidswege, door Arboconvenanten en door het Arbeidsmarktconvenant levert voldoende mogelijkheden en stimulansen op voor een aanpak van het ziekteverzuim in de zorgsectoren. Het overleg met de sociale partners in de zorgsectoren over de totstandkoming en uitvoering van de genoemde convenanten wordt van overheidszijde gevoerd door vertegenwoordigers van VWS en SZW. Dit betekent vanzelfsprekend dat beide departementen onderling hun beleid afstemmen. Er is geen behoefte om daar nog nieuwe overlegstructuren aan toe te voegen. </antwoord>
      <antwoord nummer="11">Om misverstanden te voorkomen: het zijn de sociale partners in het VWS-veld die een beeldvormingscampagne hebben opgezet en die ook uitvoeren. De rol van VWS daarin is dat VWS die campagne mede gefaciliteerd heeft. De school- en beroepskeuze wordt over het algemeen beïnvloed door tal van factoren. Incidentele berichtgeving in de media over ziekteverzuim en speculaties over werkdruk als mogelijke verklarende factor zijn voor die keuze vervelend, met name voor de keuze van twijfelaars, maar waarschijnlijk niet doorslaggevend. Dit is temeer zo, waar de voornaamste boodschap uit deze berichtgeving is dat de ontwikkelingen in de zorg dezelfde zijn als die in het bedrijfsleven, in beide gevallen stijgend. </antwoord>
      <noten afkomstig="antwoord">
         <noot nummer="1">Wet uitbreiding loondoorbetalingsplicht bij ziekte</noot>
         <noot nummer="2">Tweede Kamer 1993–1994, 23 723, nr. 1</noot>
      </noten>
   </antwoorden>
</kvr>
