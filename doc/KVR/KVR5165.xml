<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Middel (PvdA) over het sloopwerk van oude hoogovens. (Ingezonden 30 mei 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5165
</item>
         <item attribuut="Inhoud">Betreft het dodelijk verongelukken van twee werknemers bij het sloopwerk.</item>
         <item attribuut="Rubriek">Arbeid (Arbeidsbescherming)</item>
         <item attribuut="Trefwoorden">Arbeidsbescherming</item>
         <item attribuut="Vindplaats">Kamervragen met antwoord 1996-1997, nr. 1417, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Middel</persoon>
         </item>
         <item attribuut="Datum_reaktie">1997-06-18</item>
         <item attribuut="Datum_indiening">1997-05-30</item>
         <item attribuut="Document-id">KVR5165</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2893" allpagenumbers="2893 2894" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1417" onderwerp="" indiendatum="1997-05-30">
         <vrager partij="PvdA" oorsprong="parlement">Middel</vrager>
         <vraagt-aan/>
      </vraagdata>
      <antwoorddata antwoorddatum="1997-06-18">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht over het sloopwerk van oude hoogovens, waarbij twee werknemers dodelijk verongelukt zijn? <voetnoot nummer="1"/>
      </vraag>
      <vraag nummer="2">Wie is verantwoordelijk voor en aanspreekbaar op de naleving van de Arbo-wet bij het slopen van deze oude hoogovens? Wie kan aansprakelijk gesteld worden voor het verongelukken van de beide werknemers? </vraag>
      <vraag nummer="3">Zijn er inmiddels maatregelen genomen om verdere ongelukken op dit werk te voorkomen? Zo ja, door wie en welke maatregelen? </vraag>
      <vraag nummer="4">Hoe is het mogelijk dat er een op de situatie toegespitst Arbo-projectplan op papier staat terwijl er in de praktijk zelfs onder zeer slechte arbeidsomstandigheden gewoon doorgewerkt wordt? </vraag>
      <vraag nummer="5">Bent u bereid maatregelen te treffen om te voorkomen dat bij ingewikkelde constructies betreffende uitvoering van werk het in ieder geval duidelijk is wie verantwoordelijk is voor de zorg voor en naleving van goede arbeidsomstandigheden? Zo ja, welke en wat zal de rol van de Arbeidsinspectie daarbij zijn? </vraag>
      <vraag nummer="6">Is het grote aantal ongevallen op de betreffende lokatie in korte tijd, waarvan twee met dodelijke afloop, in het algemeen geen aanleiding voor de Arbeidsinspectie om het werk stil te laten leggen? Kunt u in het algemeen aangeven hoe ingrijpen van de Arbeidsinspectie zich verhoudt met dergelijke cijfers? </vraag>
      <noten afkomstig="vraag">
         <noot nummer="1" datum="1997-05-22" bron="Noordhollands Dagblad, 23 mei 1997 NOVA">Noordhollands Dagblad, 23 mei 1997 NOVA, 22 mei 1997</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De directievoerder van de sloop van de oude hoogovens Donau Trading Corporation is verantwoordelijk voor en aanspreekbaar op de naleving van de Arbo-wet. Het oordeel over de aansprakelijkheidstelling inzake het verongelukken van de beide werknemers ligt bij de Officier van het Parket in Haarlem. De Arbeidsinspectie heeft haar bevindingen van het door haar ingestelde onderzoek naar de toedracht van het eerste dodelijk ongeval op 12 november 1996 in een «technisch rapport» vastgelegd bij het door de Politie Velsen opgestelde proces van verbaal van bevindingen. Bij het tweede dodelijk ongeval op 21 april 1997 heeft de Arbeidsinspectie proces-verbaal opgemaakt. </antwoord>
      <antwoord nummer="3">Op 21 april is bij het onderzoek naar de toedracht van het tweede dodelijk ongeval door de Arbeidsinspectie een bevel tot stillegging afgegeven voor een periode van 7 dagen. Daarnaast is in overleg met de Officier van Justitie van het parket in Haarlem de procedure gestart om verlenging van de stillegging na zeven dagen door de rechter mogelijk te maken. Als voorwaarde voor de opheffing van de stillegging gold een op schrift gesteld plan voor verbetering van het veiligheidstoezicht. Na toetsing hiervan door de AI op alle wettelijke bepalingen is de stillegging na vijf dagen opgeheven. De in voornoemd plan beschreven en door de werkgever van de Chinese werknemers en de veiligheidskundigen van de firma Stork te nemen maatregelen behelzen onder meer, dat na elke werkdag een sloopplan voor de volgende dag dient te worden ingediend bij de veiligheidskundigen van Stork en dat pas na volledige goedkeuring door deze veiligheidskundigen van Stork de sloopwerkzaamheden conform dit sloopplan de daaropvolgende dag mogen worden aangevat. Ook worden elke dag voor aanvang van de werkzaamheden instructies en voorlichting gegeven over het veilig uitvoeren van de werkzaamheden. Het toezicht op het dragen en «aanlijnen» van valbeschermingsgordels is verscherpt en aangevuld met disciplinaire maatregelen tegen overtredingen. Tevens zijn maatregelen genomen om de communicatie te verbeteren tussen de toezichthouders van Stork en de gecertificeerde Nederlandse firma’s (belast met onder meer asbestverwijdering en hijswerkzaamheden) enerzijds en de Chinese werknemers anderzijds. </antwoord>
      <antwoord nummer="4">Bij aanvang van het project heeft de voor de sloop en demontage van de hoogovens 4 en 5 verantwoordelijke firma Donau Trading Corporation een wettelijk verplichte melding Bouwprocesbesluit met een compleet Veiligheids- en Gezondheidsplan ingediend bij de Arbeidsinspectie. Dit plan is door de AI getoetst aan de wettelijke voorwaarden. De inhoud van een Veiligheids- en Gezondheidsplan (voorheen ook Arbo-projectplan genoemd) is niet dermate gedetailleerd, dat daarin elke mogelijke toekomstige situatie en bijbehorende maatregel is opgenomen. Het plan geeft, naast de verantwoordelijkheidsstructuur, ook een overzicht van de voornaamste te voorziene risico’s en de wijze waarop die zullen worden voorkomen. Toezicht op de feitelijke dagelijkse uitvoering volgens dit plan, alsmede een adequate reactie op niet eerder voorziene risico-situaties is in beginsel een verantwoordelijkheid van de werkgever. De Arbeidsinspectie ziet toe op de naleving van de wettelijke regels door middel van steekproefinspecties. Dat toezicht door de arbeidsinspectie is bij de afbraak van de hoogovens met name gericht geweest op het veiligheidsplan en op de ernstige risico’s, waarbij in elk geval adequate toepassing van valbeveiliging en de veilige omgang met asbest en andere gevaarlijke stoffen, alsmede het structurele toezicht daarop behoorden. Naar aanleiding van die inspecties zijn er bij constateringen van tekortkomingen op een aantal van de genoemde hoog-risico gebieden in oktober 1996 en maart 1997 schriftelijke opmerkingen gemaakt en waarschuwingen gegeven. In april 1997 is er een proces-verbaal opgemaakt bij het werken zonder valbeveiliging. Ook de andere arbeidsomstandigheden-aspecten vragen de aandacht, hoezeer die in het sloopbedrijf ook zullen verschillen van meer stabiele werkplekken. Omdat de Arbeidsinspectie slechts – zij het in dit geval relatief frequente – steekproef-inspecties kan uitvoeren, zal in nauw overleg met anderen (werknemers, vakbonden en toezichthouders) adequaat worden gereageerd op signalen die kunnen wijzen op, nieuwe onvoldoende veilige of ongezonde situaties, of onvoldoende toezicht door of namens de werkgever. </antwoord>
      <antwoord nummer="5">De Arbeidsinspectie maakt voor het bevorderen van helderheid omtrent verantwoordelijkheden bij de door u bedoelde ingewikkelde constructies gebruik van de bepalingen van het Bouwprocesbesluit en het daarop gebaseerde Veiligheids- en Gezondheidsplan. In dit plan moet volgens de voorschriften zijn aangegeven hoe verantwoordelijkheden zijn verdeeld onder alle betrokkenen. Nadere maatregelen zijn derhalve niet nodig. Daar, waar bij bouw- en sloopwerkzaamheden meerdere partijen zijn betrokken wordt door de Arbeidsinspectie extra toegezien op de naleving van de wettelijke voorschriften van het Bouwprocesbesluit. </antwoord>
      <antwoord nummer="6">Het antwoord op de vraag of het aantal ongevallen bij een gegeven bedrijf een grond vormt om van de kant van de Arbeidsinspectie tot stillegging over te gaan luidt ontkennend. Het bevel tot stillegging (een bevoegdheid van de Arbeidsinspectie, ontleend aan artikel 37 van de Arbeidsomstandighedenwet) is alleen toepasbaar als sprake is van ernstig gevaar voor personen, hetgeen naar het oordeel van de Arbeidsinspectie op 21 april jl. daadwerkelijk het geval was. Zie verder het antwoord op vraag 3. Naast de twee dodelijke ongevallen is nog één ongeval gebeurd waarvoor het bedrijf meldingsplichtig was. De overige (9) ongevallen waren van minder ernstige aard, en waren niet meldingsplichtig, omdat ze niet tot ziekenhuisopname hebben geleid, maar door de verbandkamer van Hoogovens Staal BV konden worden afgehandeld. Een stilleggingsbevel was in die situaties niet aan de orde. Bij elk ongeval, waarvoor bedrijven meldingsplichtig zijn wordt nagegaan of de toedracht tot het ongeval aanleiding geeft tot onmiddellijk door te voeren aanpassingen teneinde voortduring van ernstig gevaar uit te sluiten. Wanneer dit het geval is, is stillegging van de gevaarssituatie aan de orde. Behalve de officiële stillegging na het tweede dodelijk ongeval, zijn er sedert november 1996 diverse waarschuwingen gegeven en is driemaal een proces-verbaal opgemaakt bij een aangetroffen overtreding. </antwoord>
      <noten afkomstig="antwoord"/>
   </antwoorden>
</kvr>
