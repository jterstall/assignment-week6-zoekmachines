<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bussemaker en Eijsink (beiden PvdA) aan de minister van Binnenlandse Zaken en Koninkrijksrelaties over chaos bij meldpunt Integriteit. (Ingezonden 12 december 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27234
</item>
         <item attribuut="Inhoud">Vragen naar aanleiding van artikel 'Chaos bij Meldpunt Integriteit' (Algemeen Dagblad, 24 november 2006), onder meer over de klachten van het personeel van het Centrum Arbeidsverhoudingen (CAOP) over een intimiderende sfeer. In november 2006 heeft de rechtbank Den Haag in een zaak van tien personeelsleden die het ontslag eisten van de bestuursleden van het CAOP, geoordeeld dat er bij het CAOP sprake is van 'wangedrag' en 'uitgesproken onrechtmatige nalatigheid'. Het bestuur is 'onzorgvuldig, onoplettend en onprofessioneel geweest', onder meer door 'jaarverslagen jaren te laat openbaar te maken'. Indieners willen onder meer weten welke gevolgen het wanbestuur en de intimiderende werksfeer heeft gehad voor de kwaliteit van de dienstverlening van het CAOP, te weten de CAO-onderhandelingen voor rijkspersoneel, defensie en onderwijsinstellingen en ondersteuning van bezwaarcommissies over arbeidsomstandigheden en het 'klokkenluidersmeldpunt'.</item>
         <item attribuut="Rubriek">Inkomen en rechtspositie (Algemeen) Staats- en bestuursrecht (Rijksoverheid)</item>
         <item attribuut="Trefwoorden">Overheidsinstellingen Personeelsbeleid</item>
         <item attribuut="Vindplaats">Kamervragen met antwoord 2006-2007, nr. 738, Tweede Kamer</item>
         <item attribuut="Vraagnr_bij_indiening">2060704220</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PvdA">Bussemaker</persoon>
            <persoon partij="PvdA">Eijsink</persoon>
         </item>
         <item attribuut="Datum_reaktie">2007-02-05</item>
         <item attribuut="Datum_indiening">2006-12-12</item>
         <item attribuut="Document-id">KVR27234</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1587" allpagenumbers="1587 1588" vetnummer="2060704220" code="0607tkkvr738" lopendefooter="Tweede Kamer, vergaderjaar 2006–2007, Aanhangsel" filenaam="KVR27234" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="738" onderwerp="" indiendatum="2006-12-12">
         <vrager partij="PvdA" oorsprong="parlement">Bussemaker</vrager>
         <vrager partij="PvdA" oorsprong="parlement">Eijsink</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2007-02-5">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het artikel «Chaos bij meldpunt Integriteit»? <voetnoot nummer="1"/>
      </vraag>
      <vraag nummer="2">Bent u op de hoogte van de klachten van het personeel van het Centrum Arbeidsverhoudingen (CAOP) over een intimiderende sfeer? Zo ja, sinds wanneer bent u hiervan op de hoogte? </vraag>
      <vraag nummer="3">Welke actie heeft u genomen tegen het gedrag van de bestuursleden, waarvan de rechter oordeelde dat er sprake was van «wangedrag» en uitgesproken onrechtmatige nalatigheid? </vraag>
      <vraag nummer="4">In welke mate hebben het wanbestuur en de intimiderende werksfeer invloed op de kwaliteit van de dienstverlening van het CAOP, te weten de CAO-onderhandelingen, de administratie, jaarverslagen en ondersteuning van tientallen bezwaarcommissies over arbeidsomstandigheden en het «klokkenluidersmeldpunt»? </vraag>
      <vraag nummer="5">Kunt u garanderen dat er geen nadelige gevolgen zijn (geweest) voor het verloop van de CAO-onderhandelingen voor het personeel bij de rijksoverheid, defensie en onderwijsinstellingen? </vraag>
      <vraag nummer="6">Kunt u garanderen dat de ambtenaren geen nadeel ondervinden van de door de rechter geconstateerde «onzorgvuldigheid, onoplettendheid en onprofessionaliteit» van het negen-koppige bestuur? </vraag>
      <noten afkomstig="vraag">
         <noot nummer="1" datum="2006-11-24" bron="Algemeen Dagblad">Algemeen Dagblad, 24 november 2006</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Ik ben op de hoogte van het feit dat 10 medewerkers van de Stichting Centrum Arbeidsverhoudingen voor Overheidspersoneel (CAOP) een rechtszaak hebben aangespannen tegen het bestuur van het CAOP en dat de rechter inmiddels in dezen uitspraak heeft gedaan. Van belang in dit verband is dat het CAOP niet onder de verantwoordelijkheid van de minister van Binnenlandse Zaken en Koninkrijksrelaties valt. Vanwege de verschuiving in de arbeidsverhoudingen in de publieke dienst van een eenzijdige naar een tweezijdige relatie (onderhandelingen tussen twee gelijkwaardige overlegpartners) heeft de toenmalige minister van Binnenlandse Zaken en Koninkrijksrelaties samen met vertegenwoordigers van de vakcentrales midden jaren ’90 bewust een onafhankelijke stichting opgericht om het arbeidsvoorwaardenoverleg in het vervolg los van het ministerie te ondersteunen. Het bestuur van het CAOP is een gezamenlijke verantwoordelijkheid van het Verbond Sectorwerkgevers Overheid en de Samenwerkende Centrales voor Overheidspersoneel. De minister heeft dan ook, behalve in het kader van de subsidieverstrekking en een enkele (in casu niet relevante) statutaire goedkeuringsbevoegdheid, geen rol met betrekking tot het beheer en bestuur van de stichting noch concrete bevoegdheden in dat verband. De eindverantwoordelijkheid berust bij het bestuur van de stichting. Gelet hierop is het niet aan de minister van Binnenlandse Zaken en Koninkrijksrelaties om bemoeienis te hebben met de situatie op de werkvloer of het gedrag van bestuurders. </antwoord>
      <antwoord nummer="4 en 5">Mij hebben geen signalen bereikt, ook niet vanuit mijn ministerie daar waar de werkgeversrol voor de sector Rijk en voor de sector Politie wordt vervuld, die er op wijzen dat de situatie zoals die zich heeft voorgedaan, de kwaliteit van de dienstverlening heeft aangetast. Dat geldt ook voor de dienstverlening aan de Commissie integriteit overheid (afgekort CIO en in het krantenartikel aangeduid als Meldpunt integriteit). Dat er bij die commissie sprake zou zijn van een chaos, kan ik derhalve niet onderschrijven. Wel heeft de voorzitter van de commissie afgelopen najaar telefonisch aan mijn ministerie laten weten zich zorgen te maken over het feit dat een aantal van de werknemers van het CAOP dat ingezet wordt voor het voeren van het secretariaat en administratie van zijn commissie door ziekte afwezig was. Omdat het CAOP voor de administratieve en secretariële ondersteuning van de CIO subsidie ontvangt van het ministerie van Binnenlandse Zaken en Koninkrijksrelaties is deze zorg van de voorzitter van de CIO kenbaar gemaakt bij de algemeen directeur van het CAOP die immers verantwoordelijk is voor de dagelijkse bedrijfsvoering. Naar ik heb begrepen, is er inmiddels naar tevredenheid in een oplossing voor de capaciteitsproblemen voorzien. Overigens zal op grond van de nieuwe subsidieregeling (Subsidieregeling Stichting CAOP, Stcrt. 27 januari 2006, 20) de kwaliteit van de dienstverlening worden betrokken bij de vaststelling van de subsidie. Ingevolge artikel 12 van de regeling zullen de verplichte verantwoordingsdocumenten expliciet inzicht moeten geven in de kwalitatieve beoordeling van de gesubsidieerde activiteiten door de Stichting Verbond voor Sectorwerkgevers Overheid, de Centrales van Overheidspersoneel en het ministerie van Binnenlandse Zaken en Koninkrijksrelaties. De eerste verantwoording volgens de nieuwe regeling, te weten de verantwoording voor de subsidie over 2006, die binnen zes maanden na 1 januari jl. bij de aanvraag tot vaststelling van de subsidie moet worden ingediend, moet uiteraard nog worden ontvangen. </antwoord>
      <antwoord nummer="6">Voor de beantwoording van deze vraag wordt verwezen naar de beantwoording van de vragen 2 en 3. </antwoord>
      <noten afkomstig="antwoord"/>
   </antwoorden>
</kvr>
