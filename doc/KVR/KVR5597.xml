<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hillen en Verhagen (beiden CDA) over ontslag van Marechaussees met zieke partners. (Ingezonden 12 augustus 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5597
</item>
         <item attribuut="Inhoud">Vragen over ontslag van mensen die niet bereid of in staat zijn uitgezonden te worden voor vredesoperaties, omdat zij thuis voor een ongeneeslijk zieke vrouw moeten zorgen.</item>
         <item attribuut="Rubriek">Inkomen en rechtspositie (Ontslagen) Veiligheidsbeleid en defensie (Landmacht)</item>
         <item attribuut="Trefwoorden">Marechaussee Ontslagen</item>
         <item attribuut="Vindplaats">Kamervragen met antwoord 1996-1997, nr. 1794, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="CDA">Hillen</persoon>
            <persoon partij="CDA">Verhagen</persoon>
         </item>
         <item attribuut="Datum_reaktie">1997-09-08</item>
         <item attribuut="Datum_indiening">1997-08-12</item>
         <item attribuut="Document-id">KVR5597</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3671" allpagenumbers="3671 3672" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1794" onderwerp="" indiendatum="1997-08-12">
         <vrager partij="CDA" oorsprong="parlement">Hillen</vrager>
         <vrager partij="CDA" oorsprong="parlement">Verhagen</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hebben vijf leden van de Marechaussee een brief gekregen waarin staat dat ontslag zal worden aangezegd als zij niet bereid of in staat zijn uitgezonden te worden voor vredes-operaties? </vraag>
      <vraag nummer="2">Betreft het hier onder andere een werknemer met een ongeneeslijk zieke vrouw en iemand met een echtgenote in een rolstoel? </vraag>
      <vraag nummer="3">Zo ja, acht u dit in overeenstemming met een sociaal verantwoord beleid? </vraag>
      <vraag nummer="4">Zijn er bij de Marechaussee niet voldoende functies voor taken die specifiek in Nederland worden uitgevoerd zoals Mobiel Vreemdelingen Toezicht en Bewaking van Schiphol? Hoeveel Marechaussees voeren op dit moment taken uit in het buitenland? Hoeveel functionarissen worden binnenlands ingezet? </vraag>
      <vraag nummer="5">Welk beleid wordt binnen Marechaussee en krijgsmachtdelen gevoerd ten aanzien van mensen die niet of moeilijk uitzendbaar zijn als gevolg van medische problemen in de thuissituatie? </vraag>
      <noten afkomstig="vraag">
         <noot nummer="1" datum="1997-08-5" bron="Haagse Courant">Haagse Courant, 5 augustus 1997</noot>
      </noten>
   </vragen>
   <antwoorden aantal="2">
      <antwoord nummer="1, 3, 4 en 5">Bij de krijgsmachtdelen en het wapen der Koninklijke marechaussee geldt, dat militairen inzetbaar en beschikbaar moeten zijn voor uitzending. Er is geen ruimte binnen de krijgsmacht voor personeel dat permanent niet inzetbaar is voor uitzending. Dit beleid wordt sinds 1993 duidelijk uitgedragen en het personeel is op de hoogte van de consequenties. Het marechausseepersoneel heeft van de Commandant Koninklijke marechaussee hierover in 1993 een brief ontvangen. Indien personeel tijdelijk, voor de duur van in beginsel maximaal twee jaar, wegens sociale omstandigheden niet beschikbaar is voor uitzending, wordt daar rekening mee gehouden. In opdracht van de Commandant Koninklijke marechaussee wijzen de ondercommandanten geen personeel aan waarvan bekend is dat sociale omstandigheden uitzending problematisch maken. De Maatschappelijke Dienst Defensie brengt hierover in voorkomend geval, na onderzoek, een advies uit. Op het moment van aanwijzing voor uitzending door de Commandant Koninklijke marechaussee gaat deze tijdelijke ongeschiktheidstermijn van twee jaar in. Het betrokken personeelslid wordt hiervan formeel in kennis gesteld. In de periode wordt getracht de uitzendingsbeperkingen weg te nemen. Indien na afloop van deze twee jaren de beperkingen niet zijn opgeheven en daar ook geen uitzicht op bestaat, kan de militair worden voorgedragen voor ontslag. In zeer bijzondere gevallen kan de genoemde termijn van twee jaar worden overschreden. Personeel dat zich niet met dit beleid kon verenigen en hierdoor ontslag heeft ingediend, is door Defensie geholpen bij de overgang naar een andere werkkring. Dat geldt uiteraard ook voor personeel dat in verband met de niet-uitzendbaarheid wordt ontslagen. De meeste functies bij de Koninklijke marechausse betreffen taken die specifiek in Nederland worden uitgevoerd. Het aantal uitgezonden leden van de Koninklijke marechaussee bedraagt op dit moment 122. Voor uitzendingen dient in principe een beroep op al het personeel van de Koninklijke marechausse te kunnen worden gedaan. Om de gedachten te bepalen zijn tot nu toe circa 1500 personeelsleden van de Koninklijke marechaussee uitgezonden geweest. Ik acht het algemene beleid – inclusief de geboden voorzieningen bij vrijwillige dienstverlating – de termijn van twee jaar en de in de praktijk gehanteerde individuele afweging sociaal aanvaardbaar. </antwoord>
      <antwoord nummer="2">Nee. De gezinsomstandigheden van de bedoelde marechaussee waren de bevoegde commandant niet bekend. Inmiddels is op advies van de maatschappelijke dienst defensie de voorgenomen uitzending opgeschort en zijn passende voorzieningen in het begeleidingstraject getroffen. Overigens werden genoemde gevallen alleen genoemd in een interview als voorbeelden waarin een aangepast beleid zou moeten worden gevoerd, hetgeen ook daadwerkelijk geschiedt. </antwoord>
      <noten afkomstig="antwoord"/>
   </antwoorden>
</kvr>
