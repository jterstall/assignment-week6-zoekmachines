<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hoekema (D66) aan de staatssecretaris van Justitie over de dagvergoeding in de AVO. (Ingezonden 8 februari 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13288
</item>
         <item attribuut="Inhoud">Vragen naar aanleiding van het besluit van het Centraal Orgaan Opvang Asielzoekers om de dagvergoeding in de aanvullende opvang te verlagen.</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2000-2001, nr. 842, Tweede Kamer</item>
         <item attribuut="Vraagnr_bij_indiening">2000106230</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Hoekema</persoon>
         </item>
         <item attribuut="Datum_reaktie">2001-03-12</item>
         <item attribuut="Datum_indiening">2001-02-08</item>
         <item attribuut="Document-id">KVR13288</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1747" allpagenumbers="1747 1748" vetnummer="2000106230" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13288" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="842" onderwerp="" indiendatum="2001-02-8">
         <vrager partij="D66" oorsprong="parlement">Hoekema</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2001-03-12">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wist u dat het COA besloten heeft de dagvergoeding per asielzoeker in de AVO te verlagen? <voetnoot nummer="1"/>
      </vraag>
      <vraag nummer="2">Heeft uw ministerie bemoeienis gehad met bovengenoemd besluit van het COA? </vraag>
      <vraag nummer="3" voetnoot="2">Hoe verhoudt het besluit de dagvergoeding te verlagen zich met de strengere eisen <voetnoot nummer="2"/>waaraan de centra moeten voldoen in het licht van de moeilijke positie waarin AVO-exploitanten zich bevinden? </vraag>
      <vraag nummer="4">Hoe beoordeelt u het gegeven dat er te weinig plaatsen zijn voor asielzoekers en dat AVO’s desalniettemin gekort worden? </vraag>
      <vraag nummer="5">Hoe beoordeelt u de uitspraak van de President van de Rechtbank Den Haag (KG 00/1645, 2 februari 2001) inzake AVO-exploitanten vs. het COA? </vraag>
      <vraag nummer="6">Hoe beoordeelt u de stelling van de woordvoerster van het COA, D. Wilhelm, dat AVO’s moeten sluiten, indien de ondernemer van mening is dat er sprake is van een achteruitgang in het licht van het tekort aan opvangplaatsen voor asielzoekers? </vraag>
      <vraag nummer="7">Ziet u mogelijkheden om voor de problemen, waarin de AVO’s dreigen te gaan verkeren, een oplossing te vinden? </vraag>
      <noten afkomstig="vraag">
         <noot nummer="1" datum="2001-02-2" bron="Zie Volkskrant">Zie Volkskrant, 2 februari 2001</noot>
         <noot nummer="2">Het COA gaat slechts tijdelijke contracten aan met de AVO-exploitanten, waardoor investeringen niet rendabel voor de ondernemers zijn. Vorig jaar heeft het COA strengere eisen gesteld aan het onderkomen van asielzoekers in AVO’s</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja, de verlaging van de dagvergoeding maakt deel uit van het pakket van bezuinigingen dat het Ministerie van Justitie met het Centraal Orgaan opvang asielzoekers (COA) is overeengekomen. Het COA heeft als zelfstandig bestuursorgaan uit eigen verantwoordelijkheid voor de bedrijfsvoering invulling gegeven aan de verlaging van de AVO-vergoeding. </antwoord>
      <antwoord nummer="3 en 4">Met de integrale herijking van het contracten- en prijzenstelsel ten behoeve van de opvang van asielzoekers in AVO-voorzieningen is beoogd te komen tot een stelsel waarin de contractduur en de omvang van de AVO-voorziening bepalend zijn voor de te betalen dagvergoeding. Het gaat daarbij om AVO-voorzieningen die voldoen aan het programma van kwalitatieve eisen voor AVO-locaties. Het stelsel is gebaseerd op het gegeven dat de kosten per plaats geringer zijn naarmate de contractduur langer en de omvang van de voorziening groter is, hetgeen overigens niet ongebruikelijk is bij overeenkomsten die op basis van (commerciële) onderhandelingen tot stand komen. Met betrekking tot de herijking van het contracten- en prijzenstelsel in relatie tot de beschikbaarheid van AVO-locaties merk ik op dat het COA inmiddels 45% van de AVO-contracten heeft verlengd met toepassing van de nieuwe vergoedingsssystematiek. </antwoord>
      <antwoord nummer="5">De president van de arrondissementsrechtbank te ’s-Gravenhage heeft op 2 februari 2001 de vordering van de Vereniging van bedrijven voor de Bedrijfsmatige Opvang van Personen zonder verblijfsmogelijkheden afgewezen. Deze uitspraak vormt dan ook geen aanleiding de vergoedingssystematiek voor de AVO-locaties te heroverwegen. </antwoord>
      <antwoord nummer="6">De woordvoerster van het COA heeft aangegeven dat de herijking van het contracten- en prijzenstelsel is doorgevoerd en dat er aanhoudend behoefte bestaat aan extra opvangcapaciteit voor de opvang van asielzoekers. Op basis van de ervaring tot nu toe mag echter worden verwacht dat het aantal beschikbare AVO-locaties niet afneemt naar aanleiding van de herijking van het contracten- en prijzenstelsel. Ik verwijs in dit verband naar het antwoord op de vragen 3 en 4, betreffende het aantal verlengde contracten. </antwoord>
      <antwoord nummer="7">Neen, ik zie geen aanleiding voor een bijstelling van het vernieuwde contracten- en prijzenstelsel voor AVO-locaties. </antwoord>
      <noten afkomstig="antwoord"/>
   </antwoorden>
</kvr>
