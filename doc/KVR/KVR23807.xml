<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister voor Ontwikkelingssamenwerking over de honger in Afrika. (Ingezonden 18 augustus 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23807
</item>
         <item attribuut="Inhoud">Vragen naar aanleiding van het rapport van het International Food Policy Research Institute (IFPRI) over daadwerkelijke structurele oplossingen voor de honger in Afrika. In het rapport wordt gepleit voor grootscheepse nieuwe investeringen voor onder meer onderzoek naar duurzame landbouw, ICT, gezondheidszorg en preventie. De huidige voornemens tot schuldkwijtschelding zouden onvoldoende zijn.</item>
         <item attribuut="Rubriek">Ontwikkelingssamenwerking (Nood- en humanitaire hulp) Ontwikkelingssamenwerking (Ontwikkelingshulp Afrika)</item>
         <item attribuut="Trefwoorden">Afrika Nood- en humanitaire hulp</item>
         <item attribuut="Vindplaats">Kamervragen met antwoord 2004-2005, nr. 2363, Tweede Kamer</item>
         <item attribuut="Vraagnr_bij_indiening">2040519850</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2005-09-06</item>
         <item attribuut="Datum_indiening">2005-08-18</item>
         <item attribuut="Document-id">KVR23807</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4749" allpagenumbers="4749 4750" vetnummer="2040519850" code="0405tkkvr2363" lopendefooter="Tweede Kamer, vergaderjaar 2004–2005, Aanhangsel" filenaam="KVR23807" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2363" onderwerp="" indiendatum="2005-08-18">
         <vrager partij="SP" oorsprong="parlement">Van Bommel</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2005-09-6">
         <antwoorder functie="minister" ministerie="Ontwikkelingssamenwerking">Van Ardenne-van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie op het bericht «Alleen in Afrika blijft de honger»? <voetnoot nummer="1"/>
      </vraag>
      <vraag nummer="2">Bent u het eens met de auteurs van het International Food Policy Research Institute (Ifpri)-rapport dat de oorzaken van de lage voedselproductie en daarmee de honger in Afrika vooral gelegen liggen in inadequate infrastructuur, beperkte toegang tot afzetmarkten en een pover landbouwbeleid? Zo neen, waarom niet? </vraag>
      <vraag nummer="3">Bent u het eens met de auteurs van het (Ifpri)-rapport dat extra geld prioritair besteed zou moeten worden aan onderzoek naar duurzame landbouw, investeringen in informatie- en communicatietechnologieën, irrigatie, geboortebeperking, onderwijs, gelijke rechten voor vrouwen, toegang tot schoon water en gezondheidszorg en -preventie? Zo neen, waarom niet? Zo ja, hoe gaat u zich hiervoor inzetten? </vraag>
      <vraag nummer="4" voetnoot="2">Wat gaat u doen met het gegeven dat volgens de auteurs van het Ifpri-rapport tenminste 303 miljard dollar in nieuwe investeringen nodig zijn om de honger in 2015 te halveren? <voetnoot nummer="2"/>
      </vraag>
      <vraag nummer="5">Bent u bereid om, gezien deze informatie, tijdens de millenniumtop in september er (alsnog) voor te pleiten de ontwikkelingsstrategieën en hulpprogramma’s volledig in het teken te stellen van het behalen van de Millennium Development Goals en niet, zoals momenteel gebeurt, op criteria als privatiseringen, liberaliseringen en export etc.? Zo neen, waarom niet? </vraag>
      <vraag nummer="6">Bent u bereid u tijdens de millenniumtop alsnog hard te maken voor een onmiddellijke schuldkwijtschelding voor alle ontwikkelingslanden in plaats van slechts achttien ontwikkelingslanden aangezien uit het Ifpri-rapport blijkt dat met name de landen die nu nog niet in aanmerking komen voor schuldkwijtschelding het meest kans hebben door de honger getroffen te worden? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-08-16" bron="de Volkskrant">de Volkskrant, 16 augustus 2005</noot>
         <noot nummer="2">www.ifpri.org</noot>
      </noten>
   </vragen>
   <antwoorden aantal="6">
      <antwoord nummer="1">De studie van het International Food Policy Research Institute (IFPRI) Looking Ahead, long term prospects for Africa’s agricultural development and food security waar het bericht over gaat bevestigt de bevinding van rapporten van de Verenigde Naties dat met name in Sub-Sahara Afrika de millenniumdoelstelling voor halvering van de honger niet gehaald dreigt te worden. Ik vind die berichten alarmerend en deel in grote lijnen de aanbevelingen die het rapport doet om het tij te keren. Deze aanbevelingen richten zich zowel op de Afrikaanse landen zelf als op de donorgemeenschap. Het bericht in de Volkskrant besteedt overigens alleen aandacht aan de aanbevelingen van het rapport inzake investeringen en niet aan de eerst genoemde prioriteit: de noodzakelijke hervormingen in het landbouwbeleid, het handelsbeleid en tarieven van zowel de ontwikkelingslanden zelf als van de OESO-landen. </antwoord>
      <antwoord nummer="2">De door u aangehaalde analyse van de belangrijkste knelpunten voor de Afrikaanse landbouw onderschrijf ik. Maar het is goed te beseffen dat, hoewel de ontwikkeling van de landbouwsector in Afrika heel belangrijk is voor voedselzekerheid, dat niet voldoende is. De suggestie van een één-op-één relatie tussen landbouw en voedselzekerheid zit besloten in de titel en oriëntatie van het rapport, maar IFPRI’s analyse en aanbevelingen gaan dieper. Zo wordt aanbevolen om te investeren in onderwijs, ondermeer om de mogelijkheden voor niet-agrarische werkgelegenheid en inkomen te vergroten. </antwoord>
      <antwoord nummer="3">Zoals ik in mijn antwoord op vraag 1 al aangaf, komt het rapport niet alleen met aanbevelingen voor investeringen maar ook met aanbevelingen voor de hervorming van het landbouwbeleid, het handelsbeleid en tarieven van de OESO-landen én de ontwikkelingslanden zelf. Dit onderdeel van de aanbevelingen om het tij te keren kan niet worden verwaarloosd en moet worden opgevolgd. Alleen dan zullen de aanbevolen investeringen het gewenste effect sorteren. De vereiste beleidshervorming betreft niet alleen de Doha-ontwikkelingsronde, maar ook belangrijke nationale hervormingen van de kant van ontwikkelingslanden zoals verbetering van het ondernemingsklimaat en zuid-zuidhandel. Mijn beleid blijft gericht op de prioriteiten uit Aan Elkaar Verplicht: reproductieve gezondheid, HIV-AIDS, onderwijs, milieu en water en verbetering van het ondernemingsklimaat. Deze prioriteiten sluiten aan bij de aanbevelingen van het rapport. Voor de ontwikkeling van de landbouwsector kies ik ervoor deze te bevorderen via de verbetering van het ondernemingsklimaat in algemene zin en door de ondersteuning van intermediaire structuren zoals boerenorganisaties. </antwoord>
      <antwoord nummer="4">Het rapport «Investing in Development – A Practical Plan to Achieve the Millennium Development Goals» van Jeffry Sachs c.s., opgesteld in opdracht van de Secretaris-Generaal van de Verenigde Naties, concludeert dat het mogelijk is om de milleniumdoelstellingen – niet alleen die voor de halvering van honger – te halen, mits de governance-agenda wordt opgepakt en de afspraken van Monterrey over verhoging van de omvang van de hulp worden nagekomen. Deze governance-agenda is veel breder dan alleen verbetering van het landbouwbeleid maar ook voor landbouw en voedselzekerheid essentieel. Zonder vrede en veiligheid hebben landbouw en voedselzekerheid geen kans. Hoewel Nederland al aan de Monterrey-verplichtingen voldoet blijf ik op zoek naar mogelijkheden om nieuwe initiatieven te steunen. Zo bezie ik nu de mogelijkheden om het Ghanese programma voor kindervoeding te steunen en tot een voorbeeldstellend succes te maken. Dit programma probeert zowel het directe probleem van ondervoeding bij kinderen aan te pakken als – via lokale aankoop van voedsel – de productie voor de markt te bevorderen. </antwoord>
      <antwoord nummer="5">Zoals uiteengezet in de brief aan de Kamer van 24 juni 2005 zet de regering in op het maken van harde afspraken over het behalen van de Millennium Development Goals tijdens de VN-top in september. De regering heeft er herhaaldelijk voor gepleit de nationale armoedestrategieën en de daarop afgestemde hulpprogramma’s beter te richten op het behalen van die doelstellingen. Het ontwerpslotdocument voor de top besteedt hieraan aandacht en de regering steunt de betreffende passages. </antwoord>
      <antwoord nummer="6">Het schuldenvoorstel waarnaar in de vraag wordt verwezen, houdt in dat landen die het HIPC-traject geheel hebben doorlopen volledige kwijtschelding ontvangen van uitstaande schuld bij de zachte leningloketten van de Wereldbank, de Afrikaanse Ontwikkelingsbank en het IMF. Op dit moment kwalificeren daarvoor 18 landen maar een groep van nog eens 20landen zou het HIPC-traject in de komende jaren nog succesvol kunnen doorlopen. De regering steunt de grote lijnen van dit voorstel, temeer daar ook andere lage-inkomenslanden die niet tot de HIPC-groep behoren, zullen profiteren van kwijtschelding van de schulden van de HIPC-landen. De in het kader van het initiatief toegezegde additionele middelen zullen immers via de gebruikelijke verdeelsleutel over alle bij deze instellingen lenende landen verdeeld worden. Essentieel is echter dat zekerheid bestaat over een verantwoorde besteding van de middelen die door kwijtschelding vrijkomen. Schuldverlichting moet daarom gebonden blijven aan voorwaarden van goed beleid om werkelijk te kunnen bijdragen aan het bereiken van de millenniumdoelstellingen. </antwoord>
      <noten afkomstig="antwoord"/>
   </antwoorden>
</kvr>
