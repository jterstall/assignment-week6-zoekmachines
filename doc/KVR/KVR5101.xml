<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over de arrestatie van milieu-activist Paul Watson. (Ingezonden 22 april 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5101
</item>
         <item attribuut="Inhoud">Vragen in aanvulling op eerdere Kamervragen over hetzelfde onderwerp (zie ook Aanhangsel Handelingen nr. 1203, vergaderjaar 1996-1997).</item>
         <item attribuut="Rubriek">Milieu (Overig) Strafrecht en strafprocesrecht (Overig)</item>
         <item attribuut="Trefwoorden">Aanhoudingen Milieuhygiëne</item>
         <item attribuut="Vindplaats">Kamervragen met antwoord 1996-1997, nr. 1361, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1997-06-09</item>
         <item attribuut="Datum_indiening">1997-04-22</item>
         <item attribuut="Document-id">KVR5101</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2779" allpagenumbers="2779 2780" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1361" onderwerp="" indiendatum="1997-04-22">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="9 juni 1997), zie ook Aanhangsel Handelingen nr. 1203, vergaderjaar 1996–1997">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met de arrestatie van de milieu-activist Paul Watson? <voetnoot nummer="1"/>Op welke basis is Paul Watson gearresteerd? </vraag>
      <vraag nummer="2">Op welke gronden hebben de Duitse autoriteiten Paul Watson weer vrijgelaten, na hem eerst te hebben gearresteerd? Gelden voor Nederland niet, op basis van het Europees Uitleveringsverdrag, dezelfde criteria voor uitlevering als voor Duitsland? Heeft u een verklaring voor het verschil in beleid? </vraag>
      <vraag nummer="3">Bent u bekend met de bestraffing die Paul Watson in Noorwegen te wachten staat? Bent u ook bekend met de geruchten dat Paul Watson te vrezen heeft voor een bovenmatige bestraffing in Noorwegen, vanwege de woede van burgers en marine, die hem meermalen hebben bedreigd? Hoe beoordeelt u deze vrees? Heeft u dit bij uw beslissing om hem te arresteren en vast te houden tot een mogelijke uitlevering, betrokken? </vraag>
      <vraag nummer="4">Bent u bekend met het feit dat de Noorse overheid zich al jaren schuldig maakt aan schending van de internationale normen met betrekking tot de walvis- en zeehondenvangst? Heeft de wetenschap van deze schendingen wel een rol gespeeld bij uw overwegingen om Paul Watson te arresteren en vast te houden voor een mogelijke uitlevering aan Noorwegen? </vraag>
      <noten afkomstig="vraag">
         <noot nummer="1" datum="1997-04-4" bron="Volkskrant">Volkskrant, 4 april 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. Paul Watson is aangehouden en vervolgens door de rechter-commissaris in bewaring gesteld op basis van een door tussenkomst van Interpol Oslo ontvangen verzoek tot opsporing en voorlopige aanhouding ter fine van de uitlevering afkomstig van de Noorse autoriteiten. </antwoord>
      <antwoord nummer="2">Uit de door mij bij de Duitse autoriteiten, in casu de autoriteiten van de Freie Hansestadt Bremen, opgevraagde informatie is mij gebleken dat deze autoriteiten van mening zijn dat in het onderhavige geval niet is voldaan aan de voorwaarden gesteld aan een bevel tot uitleveringsdetentie. Dit zou volgens de Duitse autoriteiten voortvloeien uit artikel 2, lid 1, van het Europees verdrag betreffende uitlevering, dat bepaalt dat slechts uitgeleverd kan worden indien de straf die is opgelegd ten minste de duur van vier maanden heeft, terwijl uit het Noorse verzoek tot voorlopige aanhouding bleek dat Watson gezocht wordt in verband met de tenuitvoerlegging van een vrijheidsstraf van 120 dagen. Volgens de Duitse autoriteiten komen 120 dagen vrijheidsstraf niet altijd overeen met de in het toepasselijke verdrag genoemde vier maanden. Nu het toepasselijke verdrag geen regeling bevat waaruit blijkt dat een maand gevangenisstraf gelijk te stellen is met 30 dagen, is volgens de Duitse autoriteiten niet voldaan aan de voorwaarde van artikel 2, lid 1, van eerdervermeld verdrag, aangezien een maand volgens de kalender overwegend 31 dagen heeft. Bovendien zou het raadplegen van de Duitse nationale wetgeving (Gesetz über die internationale Rechtshilfe en Strafsachen (IRG)) volgens de Duitse autoriteiten ook niet tot de conclusie hebben geleid dat de in Noorwegen opgelegde vrijheidsstraf van 120 dagen gelijk te stellen is met de (tenminste) vier maanden zoals genoemd in artikel 2 van het toepasselijke verdrag, omdat uit § 3 IRG zou blijken dat de nog ten uitvoer te leggen straf tenminste vier maanden moet bedragen en dat zou in het onderhavige geval uitgesloten zijn. Om bovenstaande reden zou de uitlevering bij voorbaat niet voor inwilliging vatbaar blijken te zijn en in een dergelijk geval zou volgens § 15 en § 16 IRG de (voorlopige) uitleveringsdetentie niet bevolen mogen worden. Daarnaast geven de Duitse autoriteiten nog aan dat, ongeacht de vraag naar de toelaatbaarheid van de gevraagde uitlevering, er bovendien bedenkingen hebben bestaan met betrekking tot de proportionaliteit van de uitlevering in verhouding tot de ten uitvoer te leggen straf. Dit beginsel van proportionaliteit zou volgens de Duitse autoriteiten een voorwaarde zijn voor het bevelen van de uitleveringsdetentie, hetgeen in het onderhavige geval reden is geweest de invrijheidstelling te bevelen. De voorwaarde dat de opgelegde straf ten minste de duur van vier maanden moet hebben, indien voor de tenuitvoerlegging daarvan de uitlevering wordt gevraagd, geldt op basis van het Europees verdrag betreffende uitlevering eveneens voor Nederland. In tegenstelling tot het Duitse standpunt omtrent het voornoemd minimumvereiste van vier maanden, is er bij de aanhouding in Nederland, bij ontbreken van een nadere invulling, naar analogie van de regeling van art. 88 Wetboek van Strafrecht, vanuit gegaan dat een maand gelijk is te stellen met 30 dagen. De rechter-commissaris heeft betrokkene vervolgens in bewaring gesteld en dus geen aanleiding gezien deze analogie niet te volgen. Na ontvangst van het formele verzoek tot uitlevering bleek dat door de Noorse autoriteiten niet slechts de uitlevering werd gevraagd ter fine van de tenuitvoerlegging van de genoemde vrijheidsstraf, maar tevens ten behoeve van de strafvervolging. Aangezien er geen juridische gronden aanwezig waren op grond waarvan het verzoek tot uitlevering rauwelijks afgewezen diende te worden, heb ik besloten conform artikel 20 van de Uitleveringswet het verzoek in handen te stellen van de officier van justitie. Bij deze beslissing heb ik in aanmerking genomen dat het ontbreken van eerdergenoemde regeling omtrent de vier maanden, slechts een gedeelte van het verzoek tot uitlevering betreft en dat de beoordeling of het verzoek op dat punt aan de door het uitleveringsverdrag gestelde criterium voldoet, ter beoordeling van de rechter staat. Eveneens in tegenstelling tot de interpretatie van het minimumvereiste van vier maanden, is naar Nederlandse wetgeving en ingevolge de jurisprudentie daaromtrent aan de voorwaarde van de tenminste vier maanden vrijheidsstraf voldaan, indien de opgelegde vrijheidsstraf tenminste vier maanden bedraagt. Als van die vier maanden reeds een gedeelte geëxecuteerd zou zijn of ten gevolge van de uitleveringsdetentie als geëxecuteerd beschouwd kan worden, kan niettemin de uitlevering worden toegestaan ten behoeve van de tenuitvoerlegging van het restant. Indien ingevolge de nationale wetgeving van de verzoekende staat de in uitleveringsdetentie doorgebrachte tijd dient te worden afgetrokken van de opgelegde of de te verwachten op te leggen vrijheidsstraf en de in uitleveringsdetentie doorgebrachte tijd deze straf daadwerkelijk dreigt te overschrijden, is het gebruikelijk dat een verzoek tot uitlevering wordt ingetrokken. Ik heb mij hierover in de onderhavige zaak reeds verstaan met de Noorse autoriteiten. Deze hebben reeds medegedeeld in dat geval de intrekking van het uitleveringsverzoek te overwegen. </antwoord>
      <antwoord nummer="3">Voorzover het uitleveringsverzoek betrekking heeft op de tenuitvoerlegging van een in Noorwegen opgelegde vrijheidsstraf bedraagt de straf zoals gezegd 120 dagen. Ten aanzien van dat gedeelte van het uitleveringsverzoek dat ziet op de strafvervolging is nog onbekend welke bestraffing Paul Watson in Noorwegen te wachten staat, aangezien betrokkene terzake van die feiten nog vervolgd en berecht dient te worden. In het uitleveringsverzoek hebben de Noren echter reeds aangekondigd dat voor die feiten waarschijnlijk 90 dagen gevangenisstraf en een schadevergoeding geëist gaat worden. Voor een bovenmatige bestraffing van Paul Watson in Noorwegen is derhalve niet te vrezen. Voorzover met de vraag bedoeld wordt dat Paul Watson te vrezen zou hebben voor zijn veiligheid na een uitlevering, dient opgemerkt te worden dat, voorzover die vrees gegrond zou zijn, er een voldoende mate van vertrouwen bestaat dat de Noorse autoriteiten betrokkene de nodige bescherming zullen bieden. </antwoord>
      <antwoord nummer="4">Ten tijde van de beslissing het verzoek tot uitlevering in handen te stellen van de officier van justitie, was ik bekend met het feit dat Noorwegen bezwaar heeft ingesteld tegen het moratoriumbesluit van 1982 en sinds 1993 weer jaagt op walvissen voor andere dan wetenschappelijke doeleinden. Tevens ben ik bekend met de kritische houding die de Nederlandse regering steeds heeft ingenomen ten aanzien van de Noorse jacht op walvissen en zeehonden. Zonder aan deze houding iets te willen afdoen, ben ik van mening dat, gelet op de verdragsrechtelijke uitleveringsverplichting ten opzichte van Noorwegen, het feit dat het verzoek betreft strafbare feiten gepleegd ter verwezenlijking van een ideëel doel niet aan de behandeling van een uitleveringsverzoek en de daarmee gepaard gaande uitleveringsdetentie in de weg kan staan. </antwoord>
      <noten afkomstig="antwoord"/>
   </antwoorden>
</kvr>
