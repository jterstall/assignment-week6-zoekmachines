<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oven (PvdA) aan de ministers van Justitie en van Buitenlandse Zaken over vervolging van oud-dictator Pinochet. (Ingezonden 4 november 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8258
</item>
         <item attribuut="Inhoud">Vragen over mogelijke strafrechtelijke vervolging van Pinochet door Nederland.</item>
         <item attribuut="Rubriek">Staats- en bestuursrecht (Grondrechten) Strafrecht en strafprocesrecht (Uitlevering) Strafrecht en strafprocesrecht (Vervolging)</item>
         <item attribuut="Trefwoorden">Aanhoudingen Chili Mensenrechten Strafvervolging Uitleveringen</item>
         <item attribuut="Vindplaats">Kamervragen met antwoord 1998-1999, nr. 397, Tweede Kamer</item>
         <item attribuut="Vraagnr_bij_indiening">2989902720</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Van Oven</persoon>
         </item>
         <item attribuut="Datum_reaktie">1998-11-26</item>
         <item attribuut="Datum_indiening">1998-11-04</item>
         <item attribuut="Document-id">KVR8258</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="809" allpagenumbers="809 810" vetnummer="2989902720" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8258" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="397" onderwerp="" indiendatum="1998-11-4">
         <vrager partij="PvdA" oorsprong="parlement">Van Oven</vrager>
         <vraagt-aan>de ministers van Justitie en van Buitenlandse Zaken</vraagt-aan>
      </vraagdata>
      <antwoorddata antwoorddatum="26 november 1998), zie ook Aanhangsel Handelingen nr. 303, vergaderjaar 1998–1999">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Erkent u dat uit de beschikking van het Hof Amsterdam van 4 januari 1995 blijkt dat indien er voldoende bewijsmateriaal voorhanden is, de Nederlandse autoriteiten over kunnen gaan tot de strafrechtelijke vervolging van Pinochet, en daartoe ook een uitleveringsverzoek zouden kunnen indienen? </vraag>
      <vraag nummer="2">Hoe verklaart u dat na Pinochet’s verblijf in Nederland in 1994 nog steeds onvoldoende bewijsmateriaal tegen hem voorhanden is om tot aanhouding en vervolging over te gaan, terwijl toch niet onaannemelijk is dat ook in Nederland slachtoffers van het Pinochet-bewind verklaringen zouden kunnen afleggen? </vraag>
      <vraag nummer="3">Zijn aan de Nederlandse opsporingsautoriteiten nog belastende verklaringen terzake van door Pinochet gepleegde misdrijven ter kennis gekomen, sinds de beschikking van 4 januari 1995? </vraag>
      <vraag nummer="4">Bent u het eens met de stelling dat Pinochet in enig land internationaal strafrechtelijk vervolgd zou moeten worden voor de in Chili en in het buitenland gepleegde schendingen van de internationaal vastgelegde mensenrechten gedurende zijn regime? </vraag>
      <vraag nummer="5">Bent u bereid in navolging van andere lidstaten van de EU uw steun uit te spreken voor de berechting van Pinochet nu die kans zich voordoet? </vraag>
      <vraag nummer="6">Bent u bereid om in het kader van de EU te bevorderen dat in internationaal verband de bewijsgaring wordt gecoördineerd opdat de nationale opsporingsinstanties in de verschillende lidstaten daarover kunnen beschikken ten behoeve van de berechting? </vraag>
      <vraag nummer="7">Bent u bereid om, in verband met de urgentie van de problematiek, deze vragen nog deze week te beantwoorden? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van de leden Van der Steenhoven en Karimi, ingezonden 20 oktober jl., en van de leden Van Oven, Koenders en Marijnissen, ingezonden 28 oktober jl. </toelichting>
   <antwoorden aantal="4">
      <antwoord nummer="1" voetnoot="1 2">Zoals blijkt uit ons antwoord op recente vragen van de leden Van Oven en Koenders over de vervolging van oud-dictator Pinochet <voetnoot nummer="1"/>, heeft Nederland in artikel 5 van de Uitvoeringswet Folteringsverdrag <voetnoot nummer="2"/>universele rechtsmacht gecreëerd om, indien voldoende bewijsmateriaal voorhanden is, tot vervolging van verdachten van foltering over te kunnen gaan. Hierdoor is Nederland in beginsel bevoegd in een dergelijk geval om uitlevering te vragen en rechtsmacht uit te oefenen. Het Gerechtshof te Amsterdam baseert zijn beschikking van 4 januari 1995 dan ook op deze juridische grondslag. Bedacht moet evenwel worden dat een geslaagd beroep van Pinochet op immuniteit ten aanzien van daden begaan in de uitoefening van zijn functie als staatshoofd aan vervolging in de weg kan staan. </antwoord>
      <antwoord nummer="2 en 3">Ten antwoord verwijs ik u naar mijn heden ingezonden antwoord op vraag 1 van het lid Marijnissen. </antwoord>
      <antwoord nummer="4">Wij onderschrijven de stelling dat het universaliteitsbeginsel indiceert dat Pinochet op basis van de door de Spaanse justitie geformuleerde tenlastelegging in enig land vervolgd zou moeten worden. Overigens moet hierbij hetzelfde voorbehoud gemaakt worden als in het antwoord op vraag 1 is aangehaald. </antwoord>
      <antwoord nummer="5 en 6">Indien enige EU-staat op basis van de Verdragen, waarbij het Koninkrijk partij is, om rechtshulp verzoekt zal zulks dezerzijds in de meest welwillende overweging genomen worden. Indien in dat kader samengewerkt wordt om de bewijsgaring zoveel mogelijk te concentreren zal het Koninkrijk dienovereenkomstig zijn bijdrage verlenen. </antwoord>
      <noten afkomstig="antwoord">
         <noot nummer="1">Tweede Kamer der Staten-Generaal, vergaderjaar 1998–1999, Aanhangsel van de Handelingen nr. 245</noot>
         <noot nummer="2">Wet van 29 september 1988, Stb. 478, tot uitvoering van het Verdrag tegen foltering en andere wrede, onmenselijke of onterende behandeling of bestraffing</noot>
      </noten>
   </antwoorden>
</kvr>
