<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Irrgang (SP) aan de minister voor Bestuurlijke Vernieuwing en Koninkrijksrelaties over het College Bescherming Persoonsgegevens. (Ingezonden 9 augustus 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26317
</item>
         <item attribuut="Inhoud">Vragen naar aanleiding van het persbericht van het CPB dat het (voorlopig) geen voorlichting meer zal geven over uitgebreidere verzoeken. Gevraagd wordt of de minister op de hoogte was van de toegenomen werkdruk bij het CPB en hoe deze is op te lossen.</item>
         <item attribuut="Rubriek">Criminaliteit en openbare orde (Persoonsregistratie en identificatie) Staats- en bestuursrecht (Privacy)</item>
         <item attribuut="Trefwoorden">Persoonsregistratie Privacy</item>
         <item attribuut="Vindplaats">Kamervragen met antwoord 2005-2006, nr. 2094, Tweede Kamer</item>
         <item attribuut="Vraagnr_bij_indiening">2050617520</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Irrgang</persoon>
         </item>
         <item attribuut="Datum_reaktie">2006-09-05</item>
         <item attribuut="Datum_indiening">2006-08-09</item>
         <item attribuut="Document-id">KVR26317</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4451" allpagenumbers="4451 4452" vetnummer="2050617520" code="0506tkkvr2094" lopendefooter="Tweede Kamer, vergaderjaar 2005–2006, Aanhangsel" filenaam="KVR26317" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2094" onderwerp="" indiendatum="2006-08-9">
         <vrager partij="SP" oorsprong="parlement">Irrgang</vrager>
         <vraagt-aan>de minister voor Bestuurlijke Vernieuwing en Koninkrijksrelaties</vraagt-aan>
      </vraagdata>
      <antwoorddata antwoorddatum="2006-09-5">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw standpunt over het bericht van het College Bescherming Persoonsgegevens (CBP) dat het geen voorlichting over uitgebreidere verzoeken meer zal geven? <voetnoot nummer="1"/>
      </vraag>
      <vraag nummer="2">Hoe waardeert u de argumenten hiervoor, namelijk het groeiend aantal verzoeken, de toenemende complexiteit van de zaken en het toenemend aantal zaken? Vindt u het legitiem dat een overheidsorgaan om die redenen geen voorlichting meer geeft over uitgebreidere verzoeken? </vraag>
      <vraag nummer="3">Heeft het CBP u op de hoogte gesteld van de problemen met de werkdruk en de noodzaak om de voorlichtingstaak af te stoten? Heeft u ingestemd met de oplossing van het CBP? </vraag>
      <vraag nummer="4">Deelt u de mening dat de voorlichtingstaak van het CBP van belang is, nu veel burgers vragen hebben over het Burger Service Nummer, de nieuwe wet op de politieregisters en de toegenomen mogelijkheden van opsporingsinstanties om persoonsgegevens te bewerken en te verzamelen zonder dat er sprake is van een strafbaar feit? </vraag>
      <vraag nummer="5">Deelt u de mening dat het CBP meer taken krijgt als gevolg van de bovengenoemde wetsvoorstellen die het zonder een uitbreiding van capaciteit mogelijk niet volledig kan uitvoeren? Kunt u in uw antwoord toelichten hoe op deze situatie zal moeten worden gereageerd? </vraag>
      <vraag nummer="6">Bent u bereid om ervoor te zorgen dat het CBP meer capaciteit krijgt om zorgvuldig te kunnen toezien dat de overheid en andere organisaties zich in het uitoefenen van hun taken houden aan de Wet Bescherming Persoonsgegevens? Deelt u de mening dat het CBP hiertoe eveneens de capaciteit moet hebben om zelf onderzoek te doen? Kunt u aangeven wat met de huidige bezetting daartoe de mogelijkheden zijn? </vraag>
      <noten afkomstig="vraag">
         <noot nummer="1" datum="2006-08-7" bron="Persbericht www.cbpweb.nl">Persbericht www.cbpweb.nl, 7 augustus 2006</noot>
      </noten>
   </vragen>
   <antwoorden aantal="5">
      <antwoord nummer="1 en 2">Het CBP heeft de laatste jaren te maken gehad met een aanzienlijke uitbreiding van het takenpakket en een mede daardoor toenemende werklast. De ontwikkelingen worden jaarlijks gevolgd en, zo nodig en indien mogelijk, wordt de budgettaire ruimte van het CBP verruimd om de noodzakelijke uitbreiding mogelijk te maken. De komende jaren wordt een verdere groei van de formatie van het CBP voorzien, dit zoals eerder door mij is aangegeven in antwoord op vragen van de Kamer tijdens de behandeling van de Justitie begroting 2005 (TK 29 800 VI, nr. 8). De invulling van de personele ruimte bij het CBP is echter achtergebleven waardoor, in combinatie met de sterke toename van het aantal voorlichtingsverzoeken, de achterstanden en wachttijden zijn opgelopen. Het is de verwachting van het CBP dat in de loop van 2006 de formatie op sterkte zal zijn waardoor de aanvragen weer tijdig afgehandeld kunnen worden. Om geen onredelijk lange doorlooptijden te laten ontstaan, is het voor het CBP noodzakelijk geweest een tijdelijke stop voor bepaalde verzoeken in te stellen. Deze stop zal naar verwachting per 1 oktober a.s. weer worden opgeheven en is dus van korte duur. Hoewel dit een op zichzelf onwenselijke situatie is, blijkt er op korte termijn echter geen andere oplossing te zijn. Ik zal er op toezien dat deze situatie zich niet langer zal voordoen dan strikt noodzakelijk is. </antwoord>
      <antwoord nummer="3">De ontwikkelingen bij het CBP ten aanzien van de toename van taken en het toenemende beroep op het CBP zijn mij bekend. In dat kader is het CBP dan ook de ruimte geboden om de formatie verder uit te breiden. Dit is conform de laatste meerjarenraming van het CBP. Ook de moeizame invulling van die formatie was mij bekend. Dat heeft er helaas toe geleid dat het CBP deze drastische, maar gelukkig zeer tijdelijke, maatregel heeft moeten nemen. Het gaat overigens niet om het afstoten van de voorlichtingstaak, zoals in de vraag wordt gesuggereerd, maar om het tijdelijk opschorten van een beperkt deel van deze taak. Voorlichtingsvragen die met de vele informatiebladen, brochures en de website van het CBP kunnen worden afgehandeld blijven gewoon doorgaan. De tijdelijke stop betreft de meer omvangrijke voorlichtingsaanvragen. Het CBP heeft mij geïnformeerd over dit besluit en de motieven daartoe. </antwoord>
      <antwoord nummer="4">De voorlichtingstaak is nauw verbonden met de wettelijke taken van het CBP, te weten toezicht en advisering. Het hoeft dan geen betoog dat voorlichting een belangrijke taak is. </antwoord>
      <antwoord nummer="5">Er vindt jaarlijks overleg plaats met het CBP over de te verwachten werklast in het kader van de meerjarenbegroting. Ook nieuwe wet- en regelgeving worden daarbij uitdrukkelijk betrokken. Voorzover mij nu bekend is de meerjarige werklastontwikkeling en de formatieve ruimte van het CBP met elkaar in evenwicht. Over de consequenties voor het CBP in verband met de implementatie van het Burger Service Nummer ben ik nog in gesprek met de minister van Binnenlandse Zaken en Koninkrijksrelaties en het CBP. </antwoord>
      <antwoord nummer="6">De ontwikkelingen bij het CBP ten aanzien van de toename van taken en het toenemende beroep op het CBP zijn mij bekend. Bij een volledige bezetting zou het CBP daarmee in de gelegenheid moeten zijn om de wettelijke taken naar behoren uit te oefenen. Ik verwijs u voorts naar mijn antwoord op vraag 3. </antwoord>
      <noten afkomstig="antwoord"/>
   </antwoorden>
</kvr>
