<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over een geneesmiddelenonderzoek. (Ingezonden 20 maart 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6863
</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen</item>
         <item attribuut="Vindplaats">Kamervragen met antwoord 1997-1998, nr. 1026, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1998-04-01</item>
         <item attribuut="Datum_indiening">1998-03-20</item>
         <item attribuut="Document-id">KVR6863</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2105" allpagenumbers="2105 2106" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6863" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1026" onderwerp="" indiendatum="1998-03-20">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1998-04-1">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u op de hoogte gesteld van het stopzetten van het onderzoek naar de behandeling van mensen die een lichte beroerte hebben gehad, toen bij de tussenrapportage bleek dat 17 mensen overleden waren aan de gevolgen van een ernstige beroerte? Zo ja, wanneer? 1, 2 </vraag>
      <vraag nummer="2">Hebt u nagegaan of alle regels op zorgvuldige wijze in acht genomen zijn? </vraag>
      <vraag nummer="3">Was een verhoogd risico op bloeding als mogelijke complicatie bekend en zijn de deelnemers aan het onderzoek hierover voldoende geïnformeerd? </vraag>
      <vraag nummer="4">Indien een verhoogd risico op bloeding bekend was, vindt u dat de onderzoekers hier dan alerter op hadden moeten zijn, bijvoorbeeld in de hoogte van de dosering en door middel van eerdere en kortere tussenrapportages gericht op deze complicatie? </vraag>
      <vraag nummer="5">Bent u van mening dat in dit onderzoek voldoende moeite is gedaan om alle risico’s zoveel mogelijk te vermijden? Wilt u de Kamer hierover rapporteren? </vraag>
      <vraag nummer="6">Bent u van mening dat de regels voor het doen van geneesmiddelenonderzoek bij mensen voldoende zijn om het risico zo gering mogelijk te houden? Zo neen, wat gaat u hieraan doen? </vraag>
      <noten afkomstig="vraag">
         <noot nummer="1" datum="1998-03-18" bron="NOVA">NOVA, 18 maart 1998</noot>
         <noot nummer="2" datum="1998-03-19" bron="Volkskrant">Volkskrant, 19 maart 1998</noot>
      </noten>
   </vragen>
   <antwoorden aantal="6">
      <antwoord nummer="1" voetnoot="1">Zoals te doen gebruikelijk bij ontwikkelingsgeneeskundig onderzoek, waarvan in dit geval sprake is, heeft de algemeen secretaris van de Ziekenfondsraad door toezending van het rapport over dit onderzoek mij op 27 november 1997 op de hoogte gesteld van het besluit tot voortijdige beëindiging van het ontwikkelingsgeneeskundig project «Stroke Prevention in Reversable Ischemia Trial (SPIRIT)». In zijn rapport schrijft de Ziekenfondsraad onder meer: «Naar de mening van de Commissie Ontwikkelingsgeneeskunde betreft het een goed uitgevoerd onderzoek met een heldere verslaglegging. Ook is de commissie van mening dat de projectleiding van het onderzoek adequaat heeft gehandeld op het moment dat duidelijk werd dat zich in de antistollingsonderzoeksarm relatief veel bloedingscomplicaties voordeden. Achteraf kan de vraag gesteld worden of bij aanvang van het onderzoek voldoende informatie bekend was over de veiligheid van de onderzochte behandelingen. Dit is ook een vraag die de commissie zichzelf heeft gesteld. Er was bij aanvang van de studie echter geen aanwijzing dat één van de behandelingen niet veilig zou zijn. Bovendien werd in het onderzoeksplan voorzien in tussentijdse analyses in het geval dat er grote verschillen tussen de resultaten van beide behandelingen zouden bestaan. De commissie is daarom van mening dat bij de beoordeling van het onderzoek de nodige zorgvuldigheid in acht is genomen.» De brief van de algemeen secretaris van de Ziekenfondsraad is ter informatie bijgevoegd. <voetnoot nummer="1"/>
      </antwoord>
      <antwoord nummer="2" voetnoot="2">Gezien het ongelukkige verloop van dit onderzoek en de ongerustheid die de publiciteit teweeg heeft gebracht heb ik op 20 maart 1998 de Inspectie voor de Gezondheidszorg verzocht mij op een aantal punten opheldering te verschaffen. De betreffende brief is bijgevoegd. <voetnoot nummer="2"/>Overigens geldt voor de beoordeling of een onderzoeksvoorstel als ontwikkelingsgeneeskundig onderzoek mag worden aangemerkt, een zorgvuldige en zware procedure. Het onderzoeksvoorstel wordt zowel getoetst door de Ziekenfondsraad als door de Nederlandse Organisatie voor Wetenschappelijk Onderzoek (NWO). Effectiviteit en veiligheid van het te onderzoeken middel maken onderdeel uit van die toetsing. Pas na een dergelijke positieve beoordeling geeft de Ziekenfondsraad toestemming voor zo’n onderzoek. Het onderhavige onderzoek is conform de daarvoor geldende protocollen van de Ziekenfondsraad opgezet en van start gegaan. Aan het onderzoek was een onafhankelijke Commissie van toezicht verbonden. </antwoord>
      <antwoord nummer="3">Bij dit soort behandelingen is altijd een verhoogde kans op bloeding aanwezig gezien de onderliggende ziekte en de daarvoor noodzakelijke therapie. Gezien het feit dat de medisch-ethische commissies van de betrokken ziekenhuizen toestemming hebben gegeven voor dit vergelijkende onderzoek, ga ik er vooralsnog vanuit dat de informatie- en toestemmingsprocedures zorgvuldig zijn verlopen. Beoordeling van de schriftelijke informatie behoort al sinds geruime tijd tot de standaardtaak van de ethische commissie. Ik heb de Inspectie voor de Gezondheidszorg gevraagd ook het aspect van de informatie aan en toestemming van de patiënten na te gaan. </antwoord>
      <antwoord nummer="4">De Commissie Ontwikkelingsgeneeskunde van de Ziekenfondsraad heeft een lid van de Commissie als referent het eindverslag van het onderzoeksproject laten beoordelen. Deze heeft het volgende geconcludeerd: «Tenslotte kan gezegd worden dat de beslissing de trial te beëindigen terecht is genomen, dat niet eerder tot een dergelijke beslissing gekomen had kunnen worden en dat de onderzoekers waardering verdienen voor de wijze waarop de afhandeling van de beslissing tot stoppen, met passende berichtgeving, is uitgevoerd.» </antwoord>
      <antwoord nummer="5">Gezien de mij door de Ziekenfondsraad aangeboden rapportage en de artikelen in het Nederlands Tijdschrift voor Geneeskunde van 7 februari 1998 kan worden geconcludeerd dat op een zorgvuldige wijze met de risico’s is omgegaan. Bij dit soort ziekten en behandelingen zijn risico’s nooit geheel uit te sluiten. De onderzoeksinspanningen zijn erop gericht de aan de ziekte inherente risico’s te verminderen. Het gaat immers om een groep patiënten die een lichte beroerte hebben gehad en die zonder behandeling een gevaar lopen een ernstige beroerte te krijgen. </antwoord>
      <antwoord nummer="6">Het is van belang te beseffen dat het gebruik van geneesmiddelen altijd risico’s met zich mee brengt, zeker wanneer het gaat om onderzoek naar een nieuwe toepassing van een geneesmiddel. Voor geneesmiddelenonderzoek geldt een systeem van regels dat in Europees verband tot stand is gekomen (Good Clinical Practice). Ik ben van mening dat deze regels in beginsel voldoende waarborgen bieden om het risico voor de bij het onderzoek betrokken patiënten te minimaliseren. Een groot deel van de eisen van het GCP-richtsnoer komt overeen met de eisen die de Wet medisch-wetenschappelijk onderzoek met mensen (WMO) gaat stellen. Het systeem van deze wet houdt in dat een onderzoeksprotocol tevoren aan de eisen van de wet getoetst wordt door een toetsingscommissie. Zonder positief oordeel van de commissie mag het onderzoek niet plaatsvinden. Zowel de WMO (artikel 10) als de eisen van GCP bevatten bovendien het voorschrift dat indien het onderzoek een verloop neemt dat in noemenswaardige mate voor de proefpersoon ongunstiger is dan in het onderzoeksprotocol is voorzien, de uitvoering van het onderzoek moet worden opgeschort. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij afdeling Parlementaire Documentatie</noot>
         <noot nummer="2">Idem</noot>
      </noten>
   </antwoorden>
</kvr>
