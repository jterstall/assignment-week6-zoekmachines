<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Apostolou (PvdA) en Van der Stoel (VVD) over het mogelijk ontslag van Turkse en Marokkaanse werknemers door tuinders in het Westland. (Ingezonden 24 mei 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3319
</item>
         <item attribuut="Rubriek">Inkomen en rechtspositie (Ontslagen) Landbouw (Tuinbouw) Welzijn (Minderheden)</item>
         <item attribuut="Trefwoorden">Minderheden Ontslagen Tuinbouw</item>
         <item attribuut="Vindplaats">Kamervragen met antwoord 1995-1996, nr. 1355, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Apostolou</persoon>
            <persoon partij="VVD">Van der Stoel</persoon>
         </item>
         <item attribuut="Datum_reaktie">1996-06-24</item>
         <item attribuut="Datum_indiening">1996-05-24</item>
         <item attribuut="Document-id">KVR3319</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2755" allpagenumbers="2755 2756" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1355" onderwerp="" indiendatum="1996-05-24">
         <vrager partij="PvdA" oorsprong="parlement">Apostolou</vrager>
         <vrager partij="VVD" oorsprong="parlement">Van der Stoel</vrager>
         <vraagt-aan/>
      </vraagdata>
      <antwoorddata antwoorddatum="1996-06-24">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht <voetnoot nummer="1"/>, dat tuinders in het Westland werknemers van Turkse en Marokkaanse afkomst ontslaan? </vraag>
      <vraag nummer="2">Zijn de beschreven methoden inderdaad toegepast </vraag>
      <vraag nummer="3">Kan op de beschreven gronden ontslag worden verleend? </vraag>
      <vraag nummer="4">Bent u bereid de DIA nader onderzoek te laten doen en de uitkomsten daarvan aan de Kamer te doen toekomen vergezeld van uw mening? </vraag>
      <noten afkomstig="vraag">
         <noot nummer="1">Volkskrant, 23 mei 1996. DIA = Dienst Inspectie Arbeidsverhoudingen</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ik kan niet bevestigen dat de in het artikel beschreven specifieke methoden daadwerkelijk zijn toegepast. Wel bereiken mij signalen over verslechterende arbeidsverhoudingen in de tuinbouw, mede als gevolg van het ontbreken van een CAO. Ik heb echter geen harde aanwijzingen, dat de negatieve gevolgen van het ontbreken van de CAO relatief vaker allochtonen treft dan autochtonen. Wel is het plausibel dat in bepaalde gevallen allochtone werknemers, door een relatieve taalachterstand, kwetsbaarder zijn. Voor zover er sprake mocht zijn van discriminatie, dan kan een werknemer zich beroepen op de Algemene Wet Gelijke Behandeling (AWGB), die discriminatie op een aantal gronden, waaronder nationaliteit en ras, verbiedt. Op grond van de AWGB is de Commissie Gelijke Behandeling ingesteld, waartoe personen, die menen dat ten aanzien van hen in strijd met de wet is gehandeld, zich met hun klacht kunnen wenden. De Commissie Gelijke Behandeling onderzoekt en beoordeelt de klacht en kijkt of bepaalde gedragingen in strijd zijn met de AWGB. Tenslotte kan worden opgemerkt, dat van de zijde van de Stichting Personeelszaken Tuinbouw Westland en het Arbeidsbureau Het Westland is meegedeeld dat zij de gebruikte methoden niet kunnen bevestigen. Het Arbeidsbureau Het Westland gaf daarbij tevens aan, dat dit jaar op ca. 50% van de door tuinders ingediende vacatures allochtone werknemers zijn geplaatst. Eenzelfde percentage geldt voor 1995. </antwoord>
      <antwoord nummer="3">Uit de in het artikel beschreven voorbeelden kan worden opgemaakt, dat de ontslagen worden gebaseerd op een verstoorde arbeidsverhouding danwel disfunctioneren. Wat de eerstgenoemde ontslaggrond betreft, wordt door een RDA niet snel aangenomen dat de arbeidsrelatie zodanig is verstoord, dat voortzetting redelijkerwijs niet van werkgever kan worden gevergd. Dit geldt ingeval deze ontslaggrond zou worden aangevoerd naar aanleiding van het verzoek van een werknemer om een toegezegde loonsverhoging na te komen. Het gebruik maken van het recht om werkgever te houden aan toezeggingen, kan op zichzelf nimmer leiden tot ontslag. Ook eventuele andere feiten en omstandigheden die door een werkgever gelijktijdig worden aangevoerd door de betreffende RDA moeten mede in dat licht worden bezien. Ingeval van disfunctioneren, zal de werkgever met concrete gegevens en omstandigheden aannemelijk moeten maken dat een werknemer disfunctioneert. Het moet daarbij uiteraard gaan om het bij voortduring niet of in onvoldoende mate uitvoeren van redelijke opdrachten. Goed werkgeversschap brengt tevens mede, dat een werknemer hier tijdig op wordt gewezen en in de gelegenheid wordt gesteld om alsnog adequaat te functioneren. Een ontslag moet immers worden gezien als een uiterste middel. Indien een werknemer in de ontslagprocedure tevens een onbehoorlijke bejegening door de werkgever en/of ronduit discriminatoir gedrag te berde brengt, zal de RDA hiernaar een onderzoek instellen en de uitkomsten ervan zwaar zal laten mee wegen dat bij de beantwoording van de vraag of aan de werkgever in redelijkheid een ontslagvergunning kan worden verleend. </antwoord>
      <antwoord nummer="4" voetnoot="1">Uit de tot dusver dit jaar door de RDA Haaglanden afgehandelde ontslagaanvragen van tuinders in het Westland is mij niet gebleken, dat er sprake is van een ongebruikelijk beeld met betrekking tot gedwongen ontslagen van allochtonen werknemers in deze branche. Wat betreft de (cijfermatige) ontslaggegevens van de sector land- en tuinbouw in de Regio Haaglanden kan ik u het volgende mededelen. Dit jaar zijn tot en met mei door deze sector in totaal 82 ontslagaanvragen ingediend, terwijl dit over dezelfde periode in 1995 110 ontslagaanvragen betrof. Een daling dus van 25%. Soortgelijke gegevens over de WW-instroom vanuit tuinbouwsector voor de regio Den Haag, zijn bij het GUO vooralsnog niet voorhanden. Verder is geconstateerd dat de tot en met mei dit jaar door de tuinders in het Westland ingediende ontslagaanvragen voor 67% verband houden met bedrijfseconomische redenen en voor slechts 10% met disfunctioneren/verstoorde arbeidsverhouding. De voor ontslag voorgedragen werknemers bestonden – voor zover af te leiden uit de namen – voor ca. 50% uit allochtonen werknemers. Deze gegevens geven vooralsnog geen aanleiding aan te nemen, dat er in kwantitatieve zin sprake is van een ongebruikelijk beeld. Hiermee wil overigens niet gezegd zijn, dat de geschetste praktijken ten aanzien van Marokkaanse en Turkse werknemers niet kunnen voorkomen. Uit de cijfermatige gegevens kan echter geen verband worden geconstateerd tussen genoemde praktijken en gedwongen ontslagen via indiening van ontslagaanvragen door tuinders in het Westland. Zoals ook blijkt uit mijn antwoorden op vragen van het Tweede Kamerlid Van Zijl <voetnoot nummer="1"/>bestaan er afspraken tussen de Ministeries van LNV en SZW over investeringen in verbeteringen van de arbeidsomstandigheden in de verschillende agrarische sectoren. Er is een inspectieprogramma vastgesteld voor meerdere jaren, waarin elk jaar de tuinbouwsector in alle regio’s door de Inspectiedienst SZW- (I-SZW) wordt geı¨nspecteerd. Ik heb inmiddels I-SZW gevraagd in het najaar te rapporteren over de specifiek in de vragen 1 t/m 3 gesignaleerde problematiek. Ik zal u hierover daarna informeren. Ook heb ik toegezegd een onderzoek te doen naar naleving van de Wet minimumloon en minimumvakantiebijslag (WML) in de tuinbouwsector als onderdeel van het eerstvolgende (1997) algemeen WML-onderzoek. De resultaten van het inspectieprogramma en het WML-onderzoek zullen te zijner tijd aan het Parlement worden gezonden. </antwoord>
      <noten afkomstig="antwoord">
         <noot nummer="1">Aanhangsel handelingen nr. 1076, vergaderjaar 1995–1996</noot>
      </noten>
   </antwoorden>
</kvr>
