<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Crone en Heemskerk (beiden PvdA) aan de minister van Financiën over banktarieven van het betaalverkeer. (Ingezonden 18 februari 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19809
</item>
         <item attribuut="Inhoud">Vragen naar aanleiding van een bericht in het Algemeen Dagblad van 14 februari 2004 over een recente inventarisatie van de banktarieven van het betalingsverkeer, waaruit zou blijken dat het voor consumenten niet goed mogelijk is een vergelijking te maken tussen de verschillende tarieven die banken in rekening brengen. Gevraagd wordt de transparantie in dezen te vergroten en ervoor te zorgen dat basisbetaaldiensten niet afzonderlijk in rekening worden gebracht.</item>
         <item attribuut="Rubriek">Bedrijfsleven en industrie (Bank- en verzekeringswezen) Geld- en kapitaalmarkt (Betalingsverkeer)</item>
         <item attribuut="Trefwoorden">Bankwezen Betalingsverkeer</item>
         <item attribuut="Vindplaats">Kamervragen met antwoord 2003-2004, nr. 1120, Tweede Kamer</item>
         <item attribuut="Vraagnr_bij_indiening">2030408500</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Crone</persoon>
            <persoon partij="PvdA">Heemskerk</persoon>
         </item>
         <item attribuut="Datum_reaktie">2004-03-22</item>
         <item attribuut="Datum_indiening">2004-02-18</item>
         <item attribuut="Document-id">KVR19809</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2373" allpagenumbers="2373 2374" vetnummer="2030408500" code="0304tkkvr1120" lopendefooter="Tweede Kamer, vergaderjaar 2003–2004, Aanhangsel" filenaam="KVR19809" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1120" onderwerp="" indiendatum="2004-02-18">
         <vrager partij="PvdA" oorsprong="parlement">Crone</vrager>
         <vrager partij="PvdA" oorsprong="parlement">Heemskerk</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2004-03-22">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van een recente inventarisatie van de banktarieven van het betalingsverkeer? <voetnoot nummer="1"/>
      </vraag>
      <vraag nummer="2">Deelt u de conclusie van deze inventarisatie dat het voor consumenten niet goed mogelijk is een vergelijking te maken tussen de verschillende tarieven die banken in rekening brengen en dat dit de concurrentie niet bevordert? </vraag>
      <vraag nummer="3">Deelt u de mening dat voor het pakket basisbetaaldiensten (zoals geldstorten en -opnemen, de bank- en chippas en geld wisselen) geen afzonderlijk tarief in rekening mag worden gebracht omdat het de enige manier is waarop mensen bij hun eigen geld kunnen? </vraag>
      <vraag nummer="4">Deelt u de opvatting dat aanvullend hierop volledige transparantie nodig is over rentetarieven (debet en credit) op betaalrekeningen over saldi en over valutering, omdat hieruit de banken hun kosten financieren? </vraag>
      <vraag nummer="5">Bent u bereid langs deze lijnen ervoor zorg te dragen dat de transparantie wordt vergroot en dat basisbetaaldiensten niet afzonderlijk in rekening worden gebracht, en wilt u dit opnemen in de Wet Financieel Toezicht? </vraag>
      <noten afkomstig="vraag">
         <noot nummer="1" datum="2004-02-14" bron="Algemeen Dagblad">Algemeen Dagblad, 14 februari 2004</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De wijze waarop de banken tarieven in rekening brengen hangt grotendeels samen met de pluriformiteit van de pakketten die worden aangeboden en afgenomen. Consumenten kunnen op basis van de voorhanden zijnde gegevens een keuze maken voor de betaaldiensten en de tarifering die het beste aansluiten op hun wensen en mogelijkheden. Wel kan worden geconstateerd dat het productaanbod de laatste jaren groter is geworden, evenals de complexiteit van de gehanteerde (rente-)tariefstructuren. Een overzicht van de tarieven, zoals geboden in het aangehaalde artikel, kan uiteraard een bijdrage leveren aan het keuzeproces van consumenten. Van individuele banken mag echter niet verwacht worden dat zij een dergelijk overzicht maken. </antwoord>
      <antwoord nummer="3">Met de verzelfstandiging van de Postbank in 1985 heeft de overheid zich bewust teruggetrokken uit de markt van betalingsverkeer. Daarmee is het aanbieden van betaaldiensten voor een belangrijk deel in handen van de private sector gekomen. De reden hiervoor is evident: commerciële aanbieders zijn beter dan de overheid in staat te bepalen welke de meest optimale schaalgrootte is voor het aanbieden van betaaldiensten en concurrentie tussen marktpartijen garandeert op de lange termijn een goede aansluiting van het aanbod op de vraag en tevens de toepassing van innovaties. In een markt waarin private partijen als aanbieders optreden worden de kosten te allen tijde in rekening gebracht bij de afnemers van de betreffende producten. Economisch optimaal zou zijn dat kosten en tarieven zoveel mogelijk aan elkaar gekoppeld zijn, opdat er zo min mogelijk sprake is van marktverstoringen als gevolg van kruissubsidiëring. Zo bestonden bijvoorbeeld tot enige jaren terug geen tarieven voor bankpassen. Met de introductie van een tarief voor deze passen is tevens een prikkel voor rekeninghouders geïntroduceerd om prudent om te springen met de afgenomen pas. Anderzijds is er een maatschappelijk belang dat het betalingsverkeer geen belemmeringen opwerpt voor deelname aan het economisch verkeer. De Nederlandse banken erkennen vanuit hun maatschappelijke verantwoordelijkheid het belang dat zoveel mogelijk mensen een laagdrempelige toegang moeten hebben en houden tot het betalingsverkeer. In dit licht is in 2001 met de banken het Convenant basisbetaaldiensten overeengekomen, dat bevestigt dat iedereen die meerderjarig en woonachtig is in Nederland en zich kan legitimeren een bankrekening kan openen. Dit convenant wordt momenteel geëvalueerd. </antwoord>
      <antwoord nummer="4">Transparantie over tarieven, dus ook over rentetarieven en valutering, vormt één van de uitgangspunten van het beleid. In de Algemene Bankvoorwaarden is op basis van zelfregulering tussen de banken afgesproken dat, indien de hoogte van de in rekening gebrachte provisies en vergoedingen niet vooraf tussen de cliënt en de bank zijn overeengekomen, de bank de bij haar gebruikelijke provisies en vergoedingen in rekening brengt. Voorts is bepaald dat de bank er voor zorg draagt dat informatie hierover in ieder geval op haar kantoren aanwezig is. Van de meeste banken kunnen de tarieven tegenwoordig eenvoudig via internet worden opgevraagd. Dit voorkomt overigens niet dat het in sommige gevallen lastig kan zijn om verschillende dienstverleningspakketten met elkaar te vergelijken. Ten aanzien van valutering bestaat de afspraak met de banken dat zij hun klanten op uniforme wijze voorlichten, hetzij via de hiertoe ontwikkelde NVB-folder met daaraan toegevoegd een eigen inlegvel, hetzij via een eigen brochure met minimaal dezelfde begrippen en met toevoeging van de eigen valuteringsregels. Deze afspraken zullen in 2004 worden geëvalueerd. </antwoord>
      <antwoord nummer="5">Tot op heden lijken er geen directe problemen te bestaan op het terrein van de toegang tot betaaldiensten. Met het oog op de aanzienlijke administratieve lasten die doorgaans verbonden zijn aan informatie-eisen en het feit dat op dit terrein reeds is voorzien in zelfregulering is terughoudendheid ten aanzien van additioneel overheidsingrijpen in de sfeer van informatieverplichtingen geboden. Uiteraard worden de marktontwikkelingen nauwgezet gevolgd en wanneer er aanwijzingen zijn dat zich problemen voordoen zal primair in overleg met de sector worden bezien hoe deze verholpen kunnen worden. </antwoord>
      <noten afkomstig="antwoord"/>
   </antwoorden>
</kvr>
