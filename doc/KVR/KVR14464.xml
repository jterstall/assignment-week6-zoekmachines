<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kamp (VVD) aan de staatssecretaris van Justitie over uitzettingen van asielzoekers. (Ingezonden 24 augustus 2001); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14464
</item>
         <item attribuut="Inhoud">Betreft het op het laatste moment annuleren van uitzettingen vanwege het niet aanwezig zijn van de betreffende asielzoeker in het asielzoekerscentrum waar hij verondersteld wordt te verblijven.</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 2001-2002, nr. 135, Tweede Kamer</item>
         <item attribuut="Vraagnr_bij_indiening">2000114680</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Kamp</persoon>
         </item>
         <item attribuut="Datum_reaktie">2001-10-18</item>
         <item attribuut="Datum_indiening">2001-08-24</item>
         <item attribuut="Document-id">KVR14464</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="277" allpagenumbers="277 278" vetnummer="" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14464" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="135" onderwerp="" indiendatum="2001-08-24">
         <vrager partij="VVD" oorsprong="parlement">Kamp</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="18 oktober 2001), Zie ook Aanhangsel Handelingen nr. 7, vergaderjaar 2001–2002">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Was het de bedoeling op 12 augustus jl. een bewoner van het asielzoekerscentrum in Amsterdam Osdorp per vliegtuig uit te zetten naar Tanzania? </vraag>
      <vraag nummer="2">Stonden daartoe vier leden van de Koninklijke Marechaussee op Schiphol gereed? </vraag>
      <vraag nummer="3">Is de uitzetting geannuleerd omdat de Vreemdelingendienst de betrokkene op 12 augustus jl. niet aantrof in het asielzoekerscentrum waar hij verondersteld werd te verblijven? Zo neen, wat was de reden dan wel? </vraag>
      <vraag nummer="4">Hoe beoordeelt u deze inzet van de schaarse menskracht van de Koninklijke Marechaussee en de Vreemdelingendienst? </vraag>
      <vraag nummer="5">Is het waar dat op Schiphol jaarlijks 2600 uitzettingen op het laatste moment worden geannuleerd? </vraag>
      <vraag nummer="6">Waarom worden alle uit te zetten personen niet korte tijd voorafgaand aan de uitzetting in verzekering gesteld? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1 en 3">Ja. Overigens betrof het in casu een vrouw en haar minderjarige kind. </antwoord>
      <antwoord nummer="2">Ja. Betrokkenen zouden worden uitgezet met escorts. De inzet van vier escorts was nodig in verband met de overschrijding van de in de Arbeidstijdenwet aangegeven maximale arbeidsduur per etmaal en de daarbij voorgeschreven rusttijden. Zonder overschrijding van deze arbeidsduur zou de uitzetting met twee escorts zijn gepland. </antwoord>
      <antwoord nummer="4">Door de Koninklijke Marechaussee wordt bij iedere uitzetting een afweging gemaakt van in te zetten personeel op basis van informatie die wordt ontvangen van de voor de uitzetting verantwoordelijke instantie over het (te verwachten) gedrag van de uit te zetten vreemdeling. Uitgangspunten daarvoor zijn het proportionaliteitsbeginsel en de voorgeschreven rechtspositionele bepalingen. </antwoord>
      <antwoord nummer="5">In de periode 1 januari tot en met 31 augustus van dit jaar zijn 1598 uitzettingen geannuleerd. Dit betreft zowel uitzettingen waarvoor begeleiding door escorts was voorzien als uitzettingen waarbij de KMAR diende toe te zien op vertrek bij de gate. Ongeveer tweederde van de annuleringen in genoemde periode vond plaats naar aanleiding van berichtgeving aan de KMAR door vreemdelingendiensten en aanmeldcentra. Het betrof hier onder andere het met onbekende bestemming zijn vertrokken van betrokkene of ziekte. Voor de overige annuleringen bestonden diverse redenen, waaronder verzet van de vreemdeling in kwestie, te late aankomst op Schiphol door filevorming en vluchtannuleringen door luchtvaartmaatschappijen. Inmiddels is een ketenbrede werkgroep verwijderingen ingesteld die de knelpunten in het totale uitzettingsproces in beeld moet brengen en ter zake oplossingen moet aanreiken. </antwoord>
      <antwoord nummer="6">Artikel 59 lid 2 van de Vreemdelingenwet biedt de mogelijkheid om vreemdelingen in bewaring te stellen op het moment dat de voor de terugkeer van de vreemdeling noodzakelijke bescheiden voorhanden zijn dan wel op korte termijn voorhanden zullen zijn. Tijdens de parlementaire behandeling (pagina 38 Memorie van Antwoord – EK 00/01, 26 732, nr. 5b –) is echter aangegeven dat deze vorm van inbewaringstelling niet standaard zal plaatsvinden maar dat er steeds een belangenafweging gemaakt wordt tussen enerzijds het belang van de vreemdeling bij het in vrijheid blijven en anderzijds het algemeen belang dat inbewaringstelling vordert. In het onderhavige geval is besloten om betrokkene niet in bewaring te stellen omdat zij een zoontje van zes jaar heeft. </antwoord>
      <noten afkomstig="antwoord"/>
   </antwoorden>
</kvr>
