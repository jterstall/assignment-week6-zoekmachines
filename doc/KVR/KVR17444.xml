<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister voor Vreemdelingenzaken en Integratie over de uitzetting van de heer N. uit Kameroen. (Ingezonden 25 februari 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17444
</item>
         <item attribuut="Inhoud">Vragen over de uitzetting van een asielzoeker, terwijl dat kort tevoren door de rechter was verboden. De uitgezette asielzoeker onderging een medische behandeling in Nederland.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen Vreemdelingen</item>
         <item attribuut="Vindplaats">Kamervragen met antwoord 2002-2003, nr. 990, Tweede Kamer</item>
         <item attribuut="Vraagnr_bij_indiening">2020307890</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2003-03-21</item>
         <item attribuut="Datum_indiening">2003-02-25</item>
         <item attribuut="Document-id">KVR17444</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2069" allpagenumbers="2069 2070" vetnummer="2020307890" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17444" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="990" onderwerp="" indiendatum="2003-02-25">
         <vrager partij="SP" oorsprong="parlement">De Wit</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2003-03-21">
         <antwoorder functie="minister" ministerie="Vreemdelingenzaken en Integratie">Nawijn</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de berichtgeving over de uitzetting van de heer N. uit Kameroen op 19 februari 2003? <voetnoot nummer="1"/>
      </vraag>
      <vraag nummer="2" voetnoot="2">Hoe verklaart u dat hij is uitgezet terwijl de rechter kort tevoren de uitzetting had verboden? <voetnoot nummer="2"/>
      </vraag>
      <vraag nummer="3">Klopt het dat in dit soort zaken de Voorzieningenrechter uw procesvertegenwoordiger rechtstreeks op de hoogte brengt van de uitspraak? </vraag>
      <vraag nummer="4">Is dat ook in deze zaak gedaan, en, zo ja, waarom is aan het verbod van de rechter geen gehoor gegeven? </vraag>
      <vraag nummer="5">Verdient het geen aanbeveling het protocol ter zake aan te passen zodat in dit soort gevallen van de zijde van de rechter niet alleen de Staat respectievelijk zijn vertegenwoordiger maar ook de IND, de Marechaussee en de Vreemdelingenpolitie worden ingelicht? </vraag>
      <vraag nummer="6">Bent u bereid daartoe het initiatief te nemen? Zo neen, waarom niet? </vraag>
      <vraag nummer="7">Bent u bereid aanstonds stappen te ondernemen zodat de betreffende asielzoeker naar Nederland wordt teruggehaald? Zo neen, waarom niet? </vraag>
      <vraag nummer="8">Bent u ervan op de hoogte dat de medische behandeling van betrokkene door de handelwijze van de Staat is onderbroken en dat betrokkene daardoor ernstige risico’s loopt? Bent u mede om deze reden bereid spoed te betrachten bij de beantwoording van deze vragen? </vraag>
      <noten afkomstig="vraag">
         <noot nummer="1">Radio 1 Journaal, vrijdag 21 februari 2003 (IND-nummer: 0210.25.4049)</noot>
         <noot nummer="2" datum="2003-02-18" bron="Voorzieningenrechter te Den Haag">Voorzieningenrechter te Den Haag, 18 februari 2003, reg.nr. AWB 03/10602 VRWET</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2, 3 en 4">Bij aankomst op de luchthaven Schiphol op 25 oktober 2002 is de heer N. de toegang tot Nederland geweigerd aangezien hij in het bezit was van een vals dan wel vervalst paspoort. Op diezelfde dag is hem een vrijheidsontnemende maatregel in de zin van artikel 6 van de Vreemdelingenwet opgelegd. Op 17 februari 2003 diende bij de rechtbank in Haarlem de behandeling van een vervolgberoep van de heer N. gericht tegen deze vrijheidsontnemende maatregel. De verdere behandeling van dit beroep is op dezelfde dag aangehouden door de rechtbank Haarlem. Vervolgens is op 18 februari 2003 door de heer N. een verzoek tot het treffen van een tegen uitzetting gerichte voorlopige voorziening ingediend bij de rechtbank Den Haag. De Voorzieningenrechter brengt in dit soort zaken, via zijn griffier, de procesvertegenwoordiger op de hoogte van de uitspraak. Dit gebeurt veelal telefonisch. De procesvertegenwoordiger van de IND is op 18 februari 2003 door de griffier van de rechtbank Den Haag mondeling op de hoogte gebracht van de uitspraak van de voorzieningenrechter. Achteraf moet worden vastgesteld dat hierbij sprake is geweest van een miscommunicatie als gevolg waarvan de uitzetting doorgang heeft gevonden. </antwoord>
      <antwoord nummer="5 en 6">Neen, ik ben daartoe niet bereid. De procesvertegenwoordiger die optreedt bij de behandeling van de voorlopige voorziening ressorteert onder de IND en neemt, indien er sprake is van een toewijzing van de voorlopige voorziening, rechtstreeks contact op met de bij de verwijdering betrokken instanties. Bovendien is in de zaak van de heer N. sprake geweest van een uitzonderlijke miscommunicatie tussen ambtelijke diensten, zodat ook op deze grond een aanpassing van het protocol ter zake niet nodig is. </antwoord>
      <antwoord nummer="7">Neen, ik ben hiertoe niet bereid. Van belang hierbij is geweest dat de heer N. tot het moment van zijn uitzetting nog immer de toegang tot Nederland ex artikel 3 Vw was geweigerd. De heer N. heeft derhalve nimmer rechtmatig verblijf in Nederland gehad. Gelet op de toegangsweigering van de heer N. kon hij hier te lande geen aanvraag voor een reguliere vergunning tot verblijf (ten behoeve van medische behandeling) indienen. De heer N. dient derhalve eerst een machtiging tot voorlopig verblijf (mvv) aan te vragen in zijn land van herkomst. Gelet op het voorgaande kon de uitzetting van de heer N. alleen nog achterwege blijven indien hiertoe op grond van medische omstandigheden aanleiding had bestaan. Hiervan was geen sprake. Op 24 januari 2003 en 17 februari 2003 heeft het Bureau Medische Advisering van de IND in de zaak van de heer N. tweemaal een advies opgesteld. In deze adviezen is geconcludeerd dat de heer N., gelet op zijn medische klachten, in staat was om te reizen. Op 20 februari 2003 heeft het Bureau Medische Advisering nogmaals een advies uitgebracht naar aanleiding van de brief van de internist van de heer N. van 17 februari 2003. In dit advies is geconcludeerd dat de brief van de internist van 17 februari 2003 geen aanleiding geeft om de standpunten zoals verwoord in de adviezen van 24 januari 2003 en 17 februari 2003 te herzien. </antwoord>
      <antwoord nummer="8">Uw stelling dat de medische behandeling van betrokkene door de handelwijze van de Staat onderbroken is, als gevolg waarvan betrokkene ernstige risico’s loopt, wordt door mij niet gedeeld. In de eerder genoemde adviezen van het Bureau Medische Advisering is geconcludeerd dat in Kameroen zowel poliklinische als klinische follow-up behandelingen van HIV geïnfecteerde patiënten kunnen plaatsvinden. Eveneens is in deze adviezen aangegeven waar de aangewezen ziekenhuizen zich bevinden. Voorts is niet gebleken dat de heer N. geen toegang zou hebben tot deze medische voorzieningen. Derhalve valt niet in te zien dat de heer N. ernstige gezondheidsrisico’s zou lopen. </antwoord>
      <noten afkomstig="antwoord"/>
   </antwoorden>
</kvr>
