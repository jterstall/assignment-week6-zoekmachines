<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Binnenlandse Zaken en Koninkrijksrelaties en de minister-president over de dienstauto van de minister van Binnenlandse Zaken en Koninkrijksrelaties. (Ingezonden 7 maart 2000); Antwoord</item>
         <item attribuut="Bestand">33Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11543
</item>
         <item attribuut="Inhoud">Vragen over de cataloguswaarde, kilometervergoeding en de compensatieregeling voor de dienstauto's van bewindslieden (zie ook Aanhangsel Handelingen nr. 995, Vergaderjaar 1999-2000).</item>
         <item attribuut="Rubriek">Inkomen en rechtspositie (Loontoeslagen) Staats- en bestuursrecht (Regering) Verkeer, vervoer en waterstaat (Motorrijtuigen)</item>
         <item attribuut="Trefwoorden">Loontoeslagen Ministers Motorrijtuigen Staatssecretarissen</item>
         <item attribuut="Vindplaats">Kamervragen met antwoord 1999-2000, nr. 1140, Tweede Kamer</item>
         <item attribuut="Vraagnr_bij_indiening">2990007980</item>
         <item attribuut="Afkomstig_van">Binnenlandse Zaken en Koninkrijksrelaties Minister-President</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2000-04-19</item>
         <item attribuut="Datum_indiening">2000-03-07</item>
         <item attribuut="Document-id">KVR11543</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2561" allpagenumbers="2561 2562 2563" vetnummer="2990007980" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11543" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1140" onderwerp="" indiendatum="2000-03-7">
         <vrager partij="SP" oorsprong="parlement">Kant</vrager>
         <vraagt-aan>de minister van Binnenlandse Zaken en Koninkrijksrelaties en de minister-president</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="13">
      <vraag nummer="1">Wat was de catalogusprijs van de voor de minister van Binnenlandse Zaken en Koninkrijksrelaties in 1998 aangeschafte dienstauto? </vraag>
      <vraag nummer="2">Was deze prijs boven de maximum catalogusprijs zoals die zijn opgenomen in de Normering Rijkspersonenauto’s? Zo ja, is hiermee deze regel overschreden en wat is uw mening hierover? </vraag>
      <vraag nummer="3">Is er korting gegeven bij de aanschaf van de dienstauto voor de minister van Binnenlandse Zaken en Koninkrijksrelaties een Chrysler 300M? Zo ja, hoeveel korting? Wat is uw mening hierover? </vraag>
      <vraag nummer="4" voetnoot="1">Is het waar dat ambtenaren van het ministerie van Binnenlandse Zaken en Koninkrijksrelaties tot driemaal toe een verschillende lezing hebben gegeven van de kilometer kostprijs en de cataloguswaarde van de dienstauto van de minister van Binnenlandse Zaken en Koninkrijksrelaties? Zo ja, wat vindt u daarvan? <voetnoot nummer="1"/>
      </vraag>
      <vraag nummer="5">Klopt het dat de maximale kilometerprijs en catalogusprijs voor dienstauto’s geldt voor kosten exclusief veiligheidsvoorzieningen? Zo ja, waarom? </vraag>
      <vraag nummer="6">Bent u bereid expliciet in de Normering Rijkspersonenauto’s vast te leggen dat de kosten van veiligheidsvoorzieningen meetellen voor de maximale catalogus- en kilometerprijs voor een dienstauto? </vraag>
      <vraag nummer="7">Is het waar dat de maximale kilometerprijs wordt overschreden door de minister van Binnenlandse Zaken en Koninkrijksrelaties zoals vastgelegd in de Normering Rijkspersonenauto’s zelfs als de kosten van veiligheidsvoorzieningen niet worden meegerekend? Wordt hiermee deze regel overschreden en zo ja wat is hierover uw mening? </vraag>
      <vraag nummer="8">Kunt u een overzicht geven van de cataloguswaarde en kilometerprijs van de dienstauto’s van alle bewindslieden? </vraag>
      <vraag nummer="9">Op welke catalogusprijs was de vergoeding voor de bijtelling van privé gebruik van de dienstauto (Stb. 127, 1999) voor de minister van Binnenlandse Zaken en Koninkrijksrelaties in 1998 gebaseerd? </vraag>
      <vraag nummer="10">Kunt u een overzicht geven per bewindspersoon hoeveel vergoeding hij/zij krijgt op basis van deze compensatieregeling? </vraag>
      <vraag nummer="11">Waarom is deze bijtelling afhankelijk van de cataloguswaarde van de dienstauto van de betreffende bewindspersoon en niet van een cataloguswaarde van een dienstauto die minimaal noodzakelijk is? </vraag>
      <vraag nummer="12">Vindt u het gerechtvaardigd dat, zoals bij de huidige opzet van deze compensatieregeling het geval is, bewindslieden die kiezen voor een duurdere luxere dienstauto, ook dan de belastingbijtelling volledig gecompenseerd krijgen? </vraag>
      <vraag nummer="13">Bent u bereid de compensatieregeling af te schaffen of op dit punt aan te passen? </vraag>
      <noten afkomstig="vraag">
         <noot nummer="1" datum="2000-03-2" bron="NRC">NRC, 2 maart 2000</noot>
      </noten>
   </vragen>
   <antwoorden aantal="5">
      <antwoord nummer="1, 2 en 3">De catalogusprijs van de in 1998 ten behoeve van de toenmalige minister in gebruik genomen dienstauto bedroeg f 109 900,13 exclusief opties en f 117 902,65 inclusief opties. Er is een dealerkorting verleend van f 13.579,–. De Normering Rijkspersonenauto’s wordt jaarlijks door het Ministerie van Verkeer en Waterstaat aan alle ministeries ter beschikking gesteld. De Normering biedt de ruimte aan de ministeries om binnen de aangegeven marges een eigen bedrijfseconomische afweging te maken, waarbij in de berekening van de integrale kilometerprijs onder meer een verleende dealerkorting dient te worden verdisconteerd. Daarnaast bevat de Normering een maximale catalogusprijs (vanaf 1999: consumentenprijs), die voor het jaar 1998 f 102.000,– bedroeg. Deze laatste prijs is inderdaad voor de dienstauto van de toenmalige minister van Binnenlandse Zaken en Koninkrijksrelaties overschreden. Zie voor een (algemene) verklaring hiervoor de beantwoording van de vragen 6 en 8. </antwoord>
      <antwoord nummer="4 en 7">De kilometerprijs van de betrokken dienstauto van de toenmalige minister bedraagt f 0,7132. Dit is beneden het in de Normering Rijkspersonenauto’s opgenomen maximum van f 0,77. Inderdaad zijn eerder hogere bedragen genoemd omdat ten onrechte in eerste instantie alleen de veiligheidsvoorzieningen buiten de berekening zijn gehouden. Echter ook de navigatie- en communicatievoorzieningen dienen bij de berekening van de kilometerprijs buiten beschouwing te worden gelaten. Dit vertaalt zich in de huidige lagere kilometerprijs. </antwoord>
      <antwoord nummer="5">Het klopt dat de maximale kilometerprijs en catalogus- c.q. consumentenprijs dienen te worden berekend exclusief de veiligheidsvoorzieningen die los staan van het type auto en niet van fabriekswege worden meegeleverd. De hoogte van de maximale kilometerprijs (f 0,77) is uitsluitend gebaseerd op datgene wat direct met de auto in verband staat. Veiligheidsvoorzieningen hebben hiervan nooit deel uitgemaakt, mede omdat deze kunnen verschillen al naar gelang de risico’s. Dergelijke voorzieningen zijn derhalve moeilijk in een norm vast te leggen. Los daarvan kan het in verband met veiligheidsaspecten soms ook noodzakelijk zijn om voor een auto met een hogere consumentenprijs te kiezen (die bijvoorbeeld is voorzien van een verzwaarde bodemplaat). </antwoord>
      <antwoord nummer="6">De Normering is algemeen van aard en geldt zowel voor dienstauto’s van bewindspersonen als voor dienstauto’s die ter beschikking staan van ambtenaren. Aan het vervoer van bewindspersonen dienen echter bijzondere eisen te worden gesteld. Specifiek voor bewindspersonen vormt met name de veiligheid een belangrijk element. Mede gezien het bovenstaande acht ik het van belang dat de vraagstukken betreffende het vervoer van bewindspersonen in breder verband worden bezien. Gelet op in de loop van de tijd ontstane nieuwe en aangescherpte eisen ten aanzien van onder meer functionaliteit, arbeidsomstandigheden en veiligheid wijst de praktijk uit dat gaandeweg steeds duidelijker tegen de grenzen van de huidige normeringssystematiek wordt aangelopen, waar ze al niet overschreden zijn. Het kabinet is voornemens binnenkort te komen tot stroomlijning van de regelingen ten behoeve van bewindspersonen en de administratieve organisatie daaromheen, omdat grotere uniformiteit en transparantie op dit gebied nodig is. Dit is ook door de minister van Financiën mede namens de minister-president geantwoord op eerdere kamervragen over de controle op de onkosten van bewindslieden (ingezonden op 18 februari 2000, kenmerk 2990007240). Hierbij zal ook het vervoer van bewindspersonen worden betrokken. </antwoord>
      <antwoord nummer="8">Als bijlage bij deze beantwoording heb ik een overzicht gevoegd van de gevraagde prijzen die betrekking hebben op de dienstauto’s van alle bewindspersonen per 18 april 2000 volgens opgave van de ministeries. Uit dit overzicht blijkt dat de norm van de maximale kilometerprijs wel, die van de maximale consumentenprijs niet in alle gevallen in acht is genomen. De Normering Rijkspersonenauto’s blijkt op dit punt dus niet strikt te zijn nageleefd. Dit kan voor een belangrijk deel als volgt worden verklaard. De Normering gaat uit van een integrale kilometerprijs, waarin alle elementen zoals afschrijving, restwaarde, reparatie, onderhoud, banden, benzine, administratiekosten enzovoort zijn opgenomen en waarbinnen ruimte bestaat voor een optimale bedrijfseconomische afweging, die verschillend kan uitvallen. Zo bestaat er onder meer differentiatie in de wijze van inzetten van de dienstauto (eigendom, lease of extern wagenparkbeheer), in looptijden van leasecontracten, in maximumkilometrages en in gegarandeerde restwaarde en verleende korting. Dit verklaart voor een belangrijk deel de verschillen. Het kan bijvoorbeeld zo zijn dat een auto met een relatief hoge consumentenprijs een lage prijs per kilometer heeft, terwijl een goedkopere auto een hogere kilometerprijs kan hebben; een en ander is afhankelijk van brandstofverbruik, restwaarde en dergelijke. In bepaalde gevallen kan het gebruik van een in aanschaf relatief duurdere dienstauto dus per saldo een besparing voor het ministerie opleveren. In de praktijk blijkt dat tussen de normen van consumentenprijs en kilometerprijs geen rechtstreekse relatie bestaat. Zoals in het antwoord op vraag 6 vermeld, zal de normering van de dienstauto’s worden betrokken in de aangekondigde samenhangende regeling inzake de voorzieningen voor bewindspersonen. Met betrekking tot de dienstauto’s zal daarin helder worden aangegeven wat wel en niet kan en hoe de naleving van de normen zal worden gewaarborgd. 9 tot en met 13 De fiscale bijtelling voor het privé-gebruik van de dienstauto staat – ook wat betreft de hierop betrekking hebbende regels – los van de berekeningen waarop in de vragen 1 tot en met 8 is gedoeld. De fiscale grondslag – die niet identiek is aan die van de Normering Rijkspersonenauto’s – is in dit geval bepalend. In dit verband zij verwezen naar antwoorden, 16 april 1999 op de vragen van de leden Bos en Van Oven (Aanhangsel Handelingen II 1998–1999, 1209). De doelstelling van het Besluit Vergoeding kosten dienstauto van 26 januari 1999, Stb. 127 is uitsluitend, de bewindspersonen netto te compenseren voor deze – op basis van de fiscale wetgeving te berekenen – bijtelling. Het netto-effect van de vergoeding is daarmee per definitie, dat bewindspersonen er per saldo niet op achteruit of vooruit gaan, zoals ook in de toelichting bij het Besluit Vergoeding kosten dienstauto is uiteengezet. Voor elke bewindspersoon geldt daarom dat de uitkomst van de aftreksom van de nettocompensatie minus het resultaat van de fiscale bijtelling nul gulden bedraagt. De hoogte van de bruto-vergoeding wordt berekend aan de hand van een vaste – in het Besluit opgenomen – formule. Verschillen in hoogte van deze bruto-vergoeding worden verklaard doordat in de formule enkele factoren worden meegewogen die als zodanig eveneens een rol spelen bij het bepalen van de hoogte van de fiscale bijtelling. Door deze formule wordt bewerkstelligd dat de hoogte van de netto-vergoeding in alle gevallen gelijk is aan die van de over de fiscale bijtelling verschuldigde belasting, zodat er geen aanleiding bestaat de brutobedragen afzonderlijk te vermelden. Het kabinet is niet voornemens de compensatieregeling af te schaffen, gezien het feit dat bewindspersonen ook privé verplicht zijn van de dienstauto gebruik te maken om redenen van bereikbaarheid en veiligheid. Daarbij geldt de afspraak dat de dienstauto niet wordt gebruikt voor vakantiereizen naar het buitenland. Wel wil het kabinet de toekomstige normen ter zake van dienstauto’s strikter gaan handhaven. </antwoord>
      <noten afkomstig="antwoord"/>
   </antwoorden>
</kvr>
