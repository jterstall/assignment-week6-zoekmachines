<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bierman inzake: een besmettelijke ziekte en meldingsplicht. (Ingezonden 29 juni 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7546
</item>
         <item attribuut="Inhoud">Vragen over toename van het aantal gevallen van de ziekte 'yersiniosis' als gevolg van besmetting met de bacterie 'Yersinia enterocolitica'.</item>
         <item attribuut="Rubriek">Gezondheidszorg (Ziekten en ziektepreventie)</item>
         <item attribuut="Trefwoorden">Infectieziekten</item>
         <item attribuut="Vindplaats">Kamervragen met antwoord 1997-1998, nr. 26, Eerste Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="Fractie-Bierman">Bierman</persoon>
         </item>
         <item attribuut="Datum_reaktie">1998-07-16</item>
         <item attribuut="Datum_indiening">1998-06-29</item>
         <item attribuut="Document-id">KVR7546</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="53" allpagenumbers="53 54" vetnummer="" code="" lopendefooter="Eerste Kamer, vergaderjaar 1997–1998, Aanhangsel" filenaam="KVR7546" issn-nummer="ISSN 0921 - 738x" uitgever="Sdu Uitgevers ’s-Gravenhage 1998"/>
      <vraagdata vraagnummer="26" onderwerp="" indiendatum="1998-06-29">
         <vrager partij="Fractie-Bierman" oorsprong="parlement">Bierman</vrager>
         <vraagt-aan/>
      </vraagdata>
      <antwoorddata antwoorddatum="1998-07-16">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Bent u ervan op de hoogte dat het aantal gevallen van de ziekte «yersiniosis» als gevolg van besmetting met de bacterie «Yersinia enterocolitica» in de ons omringende landen de laatste jaren voortdurend is toegenomen? </vraag>
      <vraag nummer="2">Bent u bekend met de kritiek van medisch-microbiologen dat de ziekte yersiniosis in Nederland wordt onderschat? </vraag>
      <vraag nummer="3">Is het waar dat er in Nederland zeer weinig kennis bestaat over het aantal patiënten dat lijdt aan de ziekte, en dat de kennis over de ziekte zeer gering is, mede als gevolg van het verdwijnen van de meldingsplicht en een gebrek aan onderzoek? </vraag>
      <vraag nummer="4">Is het waar dat veel artsen het ziektebeeld niet herkennen en een aantal verschijningsvormen (pseudo blindedarmontsteking, voedselinfectie, lymfklierontsteking en reuma-achtige klachten) voor andere ziekten verslijt, met alle gevolgen van dien? </vraag>
      <vraag nummer="5">Waarom is de meldingsplicht voor deze ziekte eind jaren tachtig afgeschaft en wat is erop tegen om deze weer in te voeren? </vraag>
      <vraag nummer="6">Hebt u zicht op het aantal patiënten dat in Nederland lijdt aan deze ziekte? </vraag>
      <vraag nummer="7">Bent u het met mij eens dat een voorzichtige schatting van 2000 nieuwe gevallen per jaar reden genoeg is om de omvang van de ziekte nauwkeurig in kaart te brengen, om maatregelen te nemen die besmetting op het vlak van vleesverwerking en vleesconsumptie o.a. door dierhygiëne voorkomen en om meer onderzoek te stimuleren naar ziekteverschijnselen en mogelijkheden voor gerichte behandeling? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Mij is bekend dat enkele medisch-microbiologen verwachten dat yersiniosis vaker voorkomt dan nu wordt aangenomen en dat deze infectie wellicht ook vaker tot ernstige klachten leidt. </antwoord>
      <antwoord nummer="3">Het is niet goed mogelijk een exacte schatting te geven van het aantal patiënten dat aan yersiniosis lijdt omdat de meeste Yersinia-infecties, net als alle andere voedselinfecties, mild verlopen en vanzelf weer over gaan. Deze infecties leiden daardoor meestal niet tot huisartsbezoek of laboratoriumdiagnostiek. Wel is uit verschillende onderzoeken en surveillancesystemen bekend dat andere bacteriën zoals Salmonella en Campylobacter relatief vaker (voedsel)infecties veroorzaken. Onderzoek heeft zich daarom primair op deze andere ziekteverwekkers gericht. Dit betekent overigens niet dat er geen onderzoek naar Yersinia plaats vindt en dat er sprake is van grote lacunes in kennis. Zie verder ook mijn antwoorden op vraag 5 en 6. </antwoord>
      <antwoord nummer="4">De meeste Yersinia-infecties verlopen mild en het merendeel van de infecties geneest spontaan. Indien een patiënt met diarree bij de huisarts komt, zal deze de ontlasting meestal laten onderzoeken op een aantal ziekteverwekkers. Onderzoek op Yersinia vindt, vanwege zijn relatief geringe voorkomen, over het algemeen alleen plaats als de arts hier expliciet om vraagt. Hierbij baseert de arts zich meestal op het klinisch beeld, de leeftijd van de patiënt en de (voedings)anamnese. Naast diarree, kan Yersinia ook ernstiger ziektebeelden veroorzaken. Deze treden slechts zelden op, waardoor inderdaad de kans bestaat dat een arts bij deze presentatie niet direct aan een Yersinia-infectie zal denken. </antwoord>
      <antwoord nummer="5">Yersinia is tot 1984 aangifteplichtig geweest op basis van de Wet bestrijding infectieziekten en opsporing ziekteoorzaken. Het aantal gevallen dat jaarlijks werd gemeld was echter zo gering, dat men deze infectie van weinig epidemiologische betekenis achtte. Omdat het bovendien mogelijk was het epidemiologisch patroon van de ziekte te volgen via de als peilstations optredende Streeklaboratoria voor de Volksgezondheid, is meldingsplicht van ieder individueel geval komen te vervallen. De huidige epidemiologische situatie geeft geen aanleiding bovenstaand besluit te herroepen. </antwoord>
      <antwoord nummer="6">De Streeklaboratoria voor de Volksgezondheid melden op vrijwillige basis een aantal bacteriële infecties aan het RIVM, in het kader van de Laboratorium Surveillance Infectieziekten. In de periode 1989 tot en met 1996 werden jaarlijks ca. 100–150 Yersinia-infecties gemeld. Het aantal meldingen was over de jaren stabiel. Uit de verzamelde achtergrondgegevens bleek dat de meeste van deze infecties optraden bij jonge kinderen en jong volwassenen. Geschat wordt dat de Streeklaboratoria ca. 55% van de Nederlandse bevolking in hun werkgebied hebben. Het werkelijke aantal gediagostiseerde infecties ligt dus zeker twee keer zo hoog. Omdat niet iedereen met een infectie ook werkelijk naar de huisarts gaat, en niet ieder ontlastingmonster standaard op Yersinia wordt onderzocht, zal het werkelijke aantal infecties waarschijnlijk nog hoger liggen. In de toekomst zal door het Infectieziekten Surveillance Informatie Systeem inzicht worden verkregen in alle gediagnostiseerde ziektegevallen. Het RIVM verricht momenteel een populatiestudie naar het vóórkomen, de verwekkers en ziektelast van gastro-enteritis (diarree) waarbij ook Yersinia meegenomen wordt. Uit de voorlopige resultaten blijkt dat het aandeel van Yersinia als verwekker van gastro-enteritis zeer gering is ten opzichte van andere ziekteverwekkers. </antwoord>
      <antwoord nummer="7">Hoewel mij niet bekend is op welke gegevens deze schatting berust, ben ik het met u eens dat er maatregelen moeten worden genomen om besmetting van voedsel met ziekteverwekkers zoveel mogelijk te beperken. Ik ben echter van mening dat deze maatregelen zich op alle voedselinfecties moet richten en niet specifiek op yersiniose. De bestrijding van voedselinfecties heeft reeds mijn aandacht. Er zijn tal van maatregelen getroffen om besmetting in de dierhouderij en vleesverwerkende industrie terug te dringen. Tenslotte ben ik van mening dat de huidige behandelmogelijkheden voldoende zijn. Ik acht aanvullend onderzoek hiernaar dan ook niet noodzakelijk. </antwoord>
      <noten afkomstig="antwoord"/>
   </antwoorden>
</kvr>
