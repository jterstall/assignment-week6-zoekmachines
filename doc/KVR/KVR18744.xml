<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ormel (CDA) aan de staatssecretaris van Volkshuisvesting, Ruimtelijke Ordening en Milieubeheer en de minister van Landbouw, Natuur en Voedselkwaliteit over de mogelijke uitbreiding van de Stichting AAP te Almere. (Ingezonden 23 september 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18744
</item>
         <item attribuut="Inhoud">Vragen naar aanleiding van berichten dat in Almere een bos moet wijken voor de uitbreiding van Stichting AAP (het plaatselijke opvangcentrum voor uitheemse dieren), mede in verband met geluidsoverlast van de opgevangen dieren en plaatsing van met HIV besmette chimpansees uit het BPRC.</item>
         <item attribuut="Rubriek">Landbouw (Bosbouw) Milieu (Overig) Natuur (Dierenbescherming)</item>
         <item attribuut="Trefwoorden">Bosbouw Dierenbescherming Milieuvergunningen</item>
         <item attribuut="Vindplaats">Kamervragen met antwoord 2003-2004, nr. 191, Tweede Kamer</item>
         <item attribuut="Vraagnr_bij_indiening">2030400320</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Ormel</persoon>
         </item>
         <item attribuut="Datum_reaktie">2003-10-23</item>
         <item attribuut="Datum_indiening">2003-09-23</item>
         <item attribuut="Document-id">KVR18744</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="409" allpagenumbers="409 410" vetnummer="2030400320" code="0304tkkvr191" lopendefooter="Tweede Kamer, vergaderjaar 2003–2004, Aanhangsel" filenaam="KVR18744" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="191" onderwerp="" indiendatum="2003-09-23">
         <vrager partij="CDA" oorsprong="parlement">Ormel</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer en de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2003-10-23">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de minister van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1 1">Klopt het bericht <voetnoot nummer="1"/>Bos moet weg voor Stichting AAP, <voetnoot nummer="1"/>dat Stichting AAP het opvangcentrum in Almere wil uitbreiden? </vraag>
      <vraag nummer="2" voetnoot="1">Gaat deze uitbreiding ten koste van 2,5 hectare natuur? Heeft deze uitbreiding de instemming van de gemeente Almere en Staatsbosbeheer? <voetnoot nummer="1"/>
      </vraag>
      <vraag nummer="3">Staat de milieuvergunning van Stichting AAP de opvang van met HIV besmette chimpansees uit het Biomedical Primate Researche Center (BPRC) toe? Is er rekening gehouden met risico’s bij een mogelijke ontsnapping? </vraag>
      <vraag nummer="4">Is er rekening gehouden met geluidsoverlast en stankoverlast door apen en andere huisveste dieren? Zo nee, waarom niet? Zo ja, is er nu reeds sprake van een overbelaste situatie? </vraag>
      <vraag nummer="5">Wat is uw mening over het akoestisch onderzoek van 9 januari 2001? Komt er een nieuw akoestisch onderzoek naar aanleiding van de mogelijke uitbreiding? </vraag>
      <vraag nummer="6">Hoeveel dieren worden opgevangen in dit opvangcentrum? Kunt u de aantallen en soorten vanaf 1998 opgeven? </vraag>
      <vraag nummer="7">Acht u deze uitbreiding die ten koste van de natuur in Almere gaat, gewenst? Zo ja, waarom? </vraag>
      <vraag nummer="8">Is overheidssubsidie aangevraagd voor deze uitbreiding? Wordt de Stichting AAP op een andere wijze gefinancierd door de overheid? </vraag>
      <noten afkomstig="vraag">
         <noot nummer="1" datum="2003-09-16" bron="Algemeen Dagblad">Algemeen Dagblad, 16 september 2003</noot>
      </noten>
   </vragen>
   <antwoorden aantal="8">
      <antwoord nummer="1">Ja, Stichting AAP wil inderdaad uitbreiden. </antwoord>
      <antwoord nummer="2">De Stichting AAP heeft samen met Staatsbosbeheer een boscompensatieplan opgesteld, waardoor er geen sprake is van netto verlies aan natuur. De uitbreiding heeft de instemming van Staatsbosbeheer en heeft in zoverre de instemming van de gemeente Almere dat de gemeente Almere positief gereageerd heeft op het initiatief van Stichting AAP. De gemeente Almere heeft aangegeven te willen meewerken aan een ruimtelijke ordeningsprocedure ten behoeve van de uitbreiding van Stichting AAP. Dit traject is recentelijk in gang gezet en nog niet afgerond. </antwoord>
      <antwoord nummer="3">Voor de opvang van het huidige dierenbestand heeft Stichting AAP een milieuvergunning. De opvang van met HIV besmette chimpansees valt binnen de reikwijdte van de huidige vergunning. Voor de plannen van Stichting AAP is er overleg geweest met het Ministerie van VWS en het Ministerie van OCenW, hetgeen geresulteerd heeft in een convenant. Het onderwerp «veiligheid» vormt een belangrijk onderdeel van dat convenant. Daarnaast beschikt Stichting AAP over een calamiteitenplan en is het gebouw gepland op een eiland. Dit laatste minimaliseert de ontsnappingskans omdat chimpansees niet kunnen zwemmen. </antwoord>
      <antwoord nummer="4">De vergunning voor de uitbreiding is door de gemeente nog niet verleend. De gemeente zal bij het verlenen van vergunningen onder andere moeten toetsen aan de wettelijke eisen omtrent geluids- en stankoverlast. Exacte gegevens over de belasting veroorzaakt door geluid en geur zijn op dit moment niet voorhanden. </antwoord>
      <antwoord nummer="5">Uit een akoestisch onderzoek van 9 januari 2001 dat is uitgevoerd door ingenieursbureau Haskoning blijkt dat de maximaal toegestane etmaalwaarde van 50 decibel niet wordt overschreden. De uitvoering van een eventueel nieuw akoestisch onderzoek is de verantwoordelijkheid van de gemeente. De gemeente zal pas vergunningen kunnen verstrekken als wordt voldaan aan de wettelijke eisen. Indien hiervoor een nieuw akoestisch onderzoek noodzakelijk is zal de gemeente erop moeten toezien dat dit onderzoek uitgevoerd wordt. </antwoord>
      <antwoord nummer="6">Een overzicht van de opgevangen dieren en van het dierenbestand gaat hierbij. </antwoord>
      <antwoord nummer="7">Het is primair aan het bevoegd gezag, ic. het college van Burgemeester en Wethouders van de gemeente Almere en het college van Gedeputeerde Staten van de provincie Flevoland, om te oordelen over de aanvaardbaarheid van de voorgestelde plannen. Zij dienen daarbij rekening te houden met de uitgangspunten van het rijksbeleid. Op basis van de huidige beschikbare informatie heb ik geen reden om aan te nemen dat er sprake is van strijdigheid met het rijksbeleid. Overigens hebben de vaste commissie voor OCenW, de vaste commissie voor LNV en de vaste commissie voor VWS in het algemeen overleg van 24 april 2002 met de Minister van OCenW en de Minister van VWS aangegeven dat een meerderheid in de kamer de geïnfecteerde chimpansees van het BPRC wenst onder te brengen bij Stichting AAP te Almere (Kamerstuk 28 000 VIII, nr. 135). </antwoord>
      <antwoord nummer="8">Op basis van het onder antwoord 3 genoemde convenant, gesloten door de Staat der Nederlanden (vertegenwoordigd door de Minister van OCenW, mede namens de Minister van VWS), het BPRC en Stichting AAP, zijn middelen beschikbaar gesteld. Voor het overige wordt (af en toe) een onkostenvergoeding verstrekt voor de kosten van de opvang van in beslag genomen dieren die door de rijksoverheid bij Stichting AAP worden afgegeven. </antwoord>
      <noten afkomstig="antwoord"/>
   </antwoorden>
</kvr>
