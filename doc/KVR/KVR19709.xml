<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Aptroot (VVD) aan de staatssecretaris van Financiën over mogelijke BTW-correctie voor lease-auto's. (Ingezonden 12 februari 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19709
</item>
         <item attribuut="Inhoud">Vragen over het te hoge percentage van de catalogusprijs waarover de BTW-correctie over lease-auto's en bedrijfsauto's berekend wordt. Waarom geen 22%, het percentage dat privérijders bij hun inkomen moeten bijtellen voor het privégebruik?</item>
         <item attribuut="Rubriek">Belastingen (BTW) Verkeer, vervoer en waterstaat (Motorrijtuigen)</item>
         <item attribuut="Trefwoorden">BTW Motorrijtuigen</item>
         <item attribuut="Vindplaats">Kamervragen met antwoord 2003-2004, nr. 1029, Tweede Kamer</item>
         <item attribuut="Vraagnr_bij_indiening">2030408160</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Aptroot</persoon>
         </item>
         <item attribuut="Datum_reaktie">2004-03-10</item>
         <item attribuut="Datum_indiening">2004-02-12</item>
         <item attribuut="Document-id">KVR19709</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2179" allpagenumbers="2179 2180" vetnummer="2030408160" code="0304tkkvr1029" lopendefooter="Tweede Kamer, vergaderjaar 2003–2004, Aanhangsel" filenaam="KVR19709" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1029" onderwerp="" indiendatum="2004-02-12">
         <vrager partij="VVD" oorsprong="parlement">Aptroot</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2004-03-10">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u besloten de BTW-correctie over lease-auto’s en bedrijfsauto’s te berekenen over 25% van de catalogusprijs? <voetnoot nummer="1"/>
      </vraag>
      <vraag nummer="2">Waarom is de correctie niet bepaald op BTW over 22% van de catalogusprijs, het percentage dat privérijders bij hun inkomen moeten bijtellen voor het privégebruik? </vraag>
      <vraag nummer="3">Is het waar dat ondernemers daardoor € 40 mln. mislopen? </vraag>
      <vraag nummer="4">Indien het kabinet verschillende percentages hanteert voor de belasting voor privégebruik en de BTW-correctie, was het dan niet juister geweest de BTW-correctie te berekenen over 20% van de catalogusprijs? Dit omdat het kabinet dat percentage ook had voorgesteld als een redelijk gemiddelde voor de bijtelling voor privé rijders? (De Tweede Kamer maakte er 22 % van) </vraag>
      <vraag nummer="5">Is het waar dat als gevolg van het hanteren van 25% in plaats van de voorgestelde 20% het bedrijfsleven een nadeel heeft van € 65 mln? </vraag>
      <vraag nummer="6">Deelt u de mening dat er sprake is van een niet bedoelde lastenverhoging die dient te worden gecorrigeerd met terugwerkende kracht tot 1 januari 2004? </vraag>
      <noten afkomstig="vraag">
         <noot nummer="1" datum="2004-02-7" bron="De Telegraaf" titel="Werkgevers lopen door BTW-besluit € 40 mln. mis">De Telegraaf, 7 februari 2004: «Werkgevers lopen door BTW-besluit € 40 mln. mis»</noot>
      </noten>
   </vragen>
   <antwoorden aantal="4">
      <antwoord nummer="1">Het besluit van 22 januari 2004 waarop wordt gedoeld, betreft de handhaving van een goedkeurende maatregel die al in 2002 was getroffen en die mede was gericht op een administratieve lastenverlichting voor het bedrijfsleven. Nadere toelichting Op grond van het Besluit uitsluiting aftrek omzetbelasting 1968 (het BUA) wordt bij een ondernemer de aftrek van de omzetbelasting die drukt op de aanschaf en het gebruik van een lease-auto of bedrijfsauto (verder: bedrijfsauto) uitgesloten voor zover de bedrijfsauto door een werknemer van de ondernemer wordt gebruikt voor privé-vervoer, waaronder mede wordt verstaan het woon-werkverkeer van die werknemer. De ondernemer dient van het privé-vervoer aantekening te houden per werknemer en per bedrijfsauto. Om de hiermee gepaard gaande administratieve last te verlichten is bij besluit van 30 augustus 2002, nr. CPP/2002/2519M, goedgekeurd dat de ondernemer de correctie wegens het privé-gebruik van de bedrijfsauto door zijn werknemer vaststelt op basis van de formule 12% x 25% x de catalogusprijs van de auto. Deze forfaitaire berekeningsmethode sluit qua systematiek aan bij de wettelijke regeling voor de correctie van de omzetbelasting wegens het privé-gebruik van een bedrijfsauto door de ondernemer zelf. Bij de aanpassing van voornoemd besluit per 1 januari 2004 (het besluit van 22 januari 2004, nr. CPP/2003/2802M) is de goedkeurende regeling inclusief het daarbij gehanteerde percentage (25), gehandhaafd. In dit verband merk ik nog op, dat hoewel de forfaitaire berekeningsmethode voor de ondernemer uit een oogpunt van administratieve lastenverlichting voordelen biedt, hij niet verplicht is om daarvan gebruik te maken. Leidt een berekening van de correctie op grond van het werkelijke gebruik tot een gunstiger resultaat dan kan de ondernemer zonder meer de correctie baseren op het werkelijke gebruik. </antwoord>
      <antwoord nummer="2 en 4">De bedoelde correctie voor de omzetbelasting is gehandhaafd op 25% omdat de wijzigingen per 1 januari 2004 in de sfeer van de inkomstenbelasting als zodanig niet noodzaken tot een wijziging van de regeling in de omzetbelasting. De wijziging in de inkomstenbelasting, waarbij het woon-werkverkeer als zakelijk wordt aangemerkt, werkt niet door naar de omzetbelasting. Op grond van al langer bestaande jurisprudentie wordt voor de omzetbelasting het woon-werkverkeer van de werknemer met een bedrijfsauto aangemerkt als privé-gebruik. Voor dit privé-gebruik moet daarom vanuit BTW-optiek worden gecorrigeerd. Dit rechtvaardigt (handhaving van) het hogere percentage in de plaats van het per 1 januari 2004 geldende percentage van 22 in de inkomstenbelasting. In dit verband merk ik nog op, dat ook het in het besluit van 30 augustus 2002 genoemde percentage van 25 afweek van de toentertijd voor de inkomstenbelasting geldende percentages (variërend van 10 tot 25). Zoals ik hiervóór al heb aangegeven, houdt de hoofdregel van het BUA in dat moet worden gecorrigeerd voor het werkelijke privé-gebruik. Men is dus niet verplicht om de forfaitaire berekeningsmethode van 25% toe te passen. Daar kan – eenvoudshalve – voor worden gekozen. </antwoord>
      <antwoord nummer="3 en 5">Nee. Zoals ik hiervoor heb aangegeven, is er sprake van een continuering van een reeds bestaande goedkeurende regeling, waardoor er geen sprake is van een lastenverzwaring, noch van een lastenverlichting. Er is dan ook geen aanleiding te veronderstellen dat ondernemers € 40 mln. respectievelijk € 65 mln. mislopen. </antwoord>
      <antwoord nummer="6">Gelet op wat hiervoor is aangegeven, beantwoord ik deze vraag ontkennend. </antwoord>
      <noten afkomstig="antwoord"/>
   </antwoorden>
</kvr>
