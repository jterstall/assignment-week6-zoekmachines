<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de minister van Economische Zaken over het doorverkopen van e-mailadressen door Wegener Direct Marketing. (Ingezonden 24 december 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22543
</item>
         <item attribuut="Inhoud">Wegener Direct Marketing zou onder de naam 'Verenigde Aanbieders van A-merken' e-mailadressen verzamelen en doorverkopen aan bedrijven, die deze e-mailadressen vervolgens gebruiken voor commerciële acties en daarbij de naam 'Verenigde Aanbieders van A-merken' als afzender gebruiken.</item>
         <item attribuut="Rubriek">Communicatie, media en informatievoorziening (Telecommunicatie) Staats- en bestuursrecht (Grondrechten)</item>
         <item attribuut="Trefwoorden">E-mail Privacy</item>
         <item attribuut="Vindplaats">Kamervragen met antwoord 2004-2005, nr. 1212, Tweede Kamer</item>
         <item attribuut="Vraagnr_bij_indiening">2040505610</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2005-03-21</item>
         <item attribuut="Datum_indiening">2004-12-24</item>
         <item attribuut="Document-id">KVR22543</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2573" allpagenumbers="2573 2574" vetnummer="2040505610" code="0405tkkvr1212" lopendefooter="Tweede Kamer, vergaderjaar 2004–2005, Aanhangsel" filenaam="KVR22543" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1212" onderwerp="" indiendatum="2004-12-24">
         <vrager partij="PvdA" oorsprong="parlement">Van Dam</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="21 maart 2005), zie ook Aanhangsel Handelingen nr. 926, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Is het u bekend dat het bedrijf Wegener Direct Marketing onder de naam «Verenigde Aanbieders van A-merken», e-mailadressen verzamelt en die doorverkoopt aan bedrijven die deze e-mailadressen vervolgens gebruiken voor commerciële acties? </vraag>
      <vraag nummer="2" voetnoot="1">In hoeverre strookt dit doorverkopen van e-mailadressen met uw inbreng tijdens de behandeling van Wijziging van de Telecommunicatiewet <voetnoot nummer="1"/>waarin u in de nota naar aanleiding van het verslag stelt dat het niet toegestaan is dat een abonnee toestemming verleent aan bedrijf A en dat dat bedrijf (bijvoorbeeld op basis van een bepaling in de Algemene Voorwaarden) die toestemming vervolgens al dan niet tegen vergoeding doorgeeft aan andere bedrijven? </vraag>
      <vraag nummer="3">Deelt u de mening dat Wegener Direct Marketing het doorverkopen van e-mailadressen probeert te verbloemen, door bij het versturen van de e-mails de naam «Verenigde Aanbieders van A-merken» als afzender te gebruiken, terwijl de e-mails in feite worden verstuurd namens het bedrijf dat de e-mailadressen heeft gekocht? </vraag>
      <vraag nummer="4">Deelt u de mening dat in bovengenoemde situatie consumenten onvoldoende worden geïnformeerd over het gebruik van hun e-mailadressen? Zo ja, wat gaat u doen om dit te verbeteren? </vraag>
      <vraag nummer="5">Wat gaat u doen om ervoor te zorgen dat er een einde komt aan het op deze wijze verzamelen en doorverkopen van e-mailadressen door Wegener Direct Marketing en eventueel ook door andere bedrijven? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="28 851" documentnummer="7" documentpagina="41">Kamerstuk 28 851, nr. 7, blz. 41</noot>
      </noten>
   </vragen>
   <antwoorden aantal="5">
      <antwoord nummer="1">Wegener DM is een bedrijf dat in opdracht van andere bedrijven onder de naam «Verenigde Aanbieders van A-merken» reclameactiviteiten voor die bedrijven verzorgt. Navraag bij Wegener DM leert dat de e-mailadressen door Wegener worden gebruikt om onder de naam «Verenigde Aanbieders van A-merken» reclameboodschappen per e-mail te versturen. Er worden geen e-mail adressen verkocht of doorgegeven aan derden. Na overleg met mij heeft Wegener DM besloten om dit uitdrukkelijk te vermelden op de website van de «Verenigde Aanbieders van A-merken». Daartoe heeft Wegener DM de volgende tekst toegevoegd: «Uw e-mailadres wordt nooit doorgegeven aan andere bedrijven. E-mailings ontvangt u altijd van de Verenigde Aanbieders van A-merken zelf.» </antwoord>
      <antwoord nummer="2">Het voorbeeld dat in het desbetreffende verslag wordt aangehaald, betreft de situatie waarin commerciële boodschappen worden verzonden zonder dat de verzender van de communicatie daarvoor toestemming heeft gekregen van de ontvangende abonnee. In het voorliggende geval heeft de ontvanger wel toestemming verleend voor het verzenden van reclameboodschappen, met dien verstande dat Wegener DM geen e-mailadressen doorverkoopt of doorgeeft aan derden. </antwoord>
      <antwoord nummer="3">Wegener DM verstuurt in opdracht van andere bedrijven reclameboodschappen per e-mail onder de naam «Verenigde Aanbieders van A-merken». De betreffende e-mailadressen zijn echter niet verkocht of verstrekt aan de deelnemende bedrijven en derhalve niet bekend bij deze bedrijven. De «Verenigde Aanbieders van A-merken» is een merk van Wegener DM dat wordt gebruikt voor het verzamelen van gegevens voor een aantal A-merken. Dat wordt uitdrukkelijk vermeld op zowel de website als in de brief die deelnemers aan de enquête ontvangen. </antwoord>
      <antwoord nummer="4">Zowel op de website als in de brief die deelnemers aan de enquête ontvangen wordt uitdrukkelijk vermeld dat de verstrekte gegevens kunnen worden gebruikt «om de deelnemer op de hoogte te houden van aantrekkelijke aanbiedingen, gratis product-informatie, nieuws en dergelijke». Na overleg met mij heeft Wegener DM besloten om bovendien uitdrukkelijk op de website te vermelden dat e-mailadressen nooit worden doorgegeven aan andere bedrijven. Hetzelfde gebeurt in de eerstvolgende mailing die per post aan potentiële deelnemers wordt verstuurd. </antwoord>
      <antwoord nummer="5">Voorzover het verzamelen en gebruik van e-mailadressen binnen de hiervoor geschetste kaders blijft, en ook overigens de in de Wet bescherming persoonsgegevens neergelegde regels worden nageleefd, is er geen sprake van een ongeoorloofde verwerking van persoonsgegevens. </antwoord>
      <noten afkomstig="antwoord"/>
   </antwoorden>
</kvr>
