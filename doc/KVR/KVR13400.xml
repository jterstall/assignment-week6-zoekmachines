<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) aan de staatssecretaris van Justitie over opvang van asielzoekers tijdens een procedure. (Ingezonden 13 februari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13400
</item>
         <item attribuut="Inhoud">Vragen over problemen van Vluchtelingen Werk om asielzoekers die wachten op een beslissing van een verzoek om een voorlopige voorziening opvang te bieden.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen Vreemdelingen</item>
         <item attribuut="Vindplaats">Kamervragen met antwoord 2000-2001, nr. 944, Tweede Kamer</item>
         <item attribuut="Vraagnr_bij_indiening">2000106340</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">2001-03-27</item>
         <item attribuut="Datum_indiening">2001-02-13</item>
         <item attribuut="Document-id">KVR13400</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1965" allpagenumbers="1965 1966" vetnummer="2000106340" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13400" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="944" onderwerp="" indiendatum="2001-02-13">
         <vrager partij="GroenLinks" oorsprong="parlement">Rabbae</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="27 maart 2001), zie ook Aanhangsel Handelingen nr. 845, vergaderjaar 2000–2001">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Weet u dat Vluchtelingen Werk sinds vorig jaar niet meer in staat is opvang te verlenen aan asielzoekers die in afwachting van de beslissing van hun verzoek om een voorlopige voorziening in verband met de negatieve beslissing op hun asielverzoek in het aanmeldcentrum? </vraag>
      <vraag nummer="2">Deelt u de mening dat het (humaan en in beheersmatig opzicht) onwenselijk is deze groep asielzoekers opvang te onthouden terwijl ze in afwachting van de uitspraak van de rechter rechtmatig in Nederland verblijven? Zo ja, bent u bereid om deze groep in afwachting van de uitspraak tijdens de procedure (ongeveer twee weken) opvang te verlenen? </vraag>
      <vraag nummer="3">Bent u op de hoogte van de consequenties van uw beleid voor de gemeenten waarin de aanmeldcentra zich bevinden? Bent u bereid om (bij voorkeur in samenspraak met deze gemeenten) tot een oplossing te komen voor deze groep? </vraag>
      <vraag nummer="4">Bent u bereid onderzoek te doen naar de wijze waarop de Immigratie- en Naturalisatiedienst omgaat met zwaarwegende adviezen van de Stichting Rechtsbijstand Asiel, gelet op het hoge percentage toewijzingen van de rechter in AC-procedures? </vraag>
      <vraag nummer="5">Strookt de praktijk nog met de oorspronkelijke bedoeling bij de instelling van de aanmeldcentra om een zwaarwegend advies slechts bij uitzondering niet op te volgen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Neen, mij is niet bekend dat VluchtelingenWerk sinds vorig jaar niet meer in staat is opvang te verlenen aan asielzoekers die in afwachting zijn van de uitspraak in voorlopige voorziening voor de afwachting van de beslissing op bezwaar tegen de AC-afdoening. Mij is wel bekend dat VluchtelingenWerk bij het ministerie een verzoek tot vergoeding van de gemaakte opvangkosten heeft ingediend die betrekking heeft op de periode waarin de asielzoeker in afwachting was van een – door de rechter toegewezen – verzoek om voorlopige voorziening voor de afwachting van de beslissing op het bezwaar tegen de AC-afdoening. Ik ben daarover met VluchtelingenWerk in gesprek. </antwoord>
      <antwoord nummer="2">Neen, asielzoekers wier aanvraag in het aanmeldcentrum wegens de kennelijke ongegrondheid of niet-ontvankelijkheid ervan wordt afgewezen, dienen Nederland te verlaten en hebben geen recht op opvang. Een eerste verzoek om voorlopige voorziening mag ingevolge de Vreemdelingencirculaire 1994 (A6/4.2.4) in Nederland worden afgewacht. Betrokkene heeft in die fase van de procedure geen recht op opvang, aangezien de rechter nog niet over het verzoek heeft beslist. Het recht op opvang ontstaat pas wanneer de rechter de voorlopige voorziening heeft toegewezen. </antwoord>
      <antwoord nummer="3">In Zevenaar hebben zich in het verleden problemen voorgedaan. Deze problemen zijn thans in overleg met de gemeente Zevenaar en de buurtbewoners opgelost. Er vindt thans regelmatig overleg plaats met het buurtcomité Dorpsraad Ooij. Verder zijn mij geen berichten van overlast bekend. </antwoord>
      <antwoord nummer="4">Neen, deze wijze waarop de IND omgaat met zwaarwegende adviezen is reeds bij invoering van de 48-uursprocedure onderzocht. Opnieuw een onderzoek naar de wijze waarop de IND omgaat met zwaarwegende adviezen lijkt mij overbodig. Voorts wil ik u wijzen op het bestaan van een overlegstructuur tussen de IND en de Stichting Rechtsbijstand Asiel, de Nederlandse Orde van Advocaten (NOVA) en VluchtelingenWerk. Alle aspecten, zowel logistieke als inhoudelijke worden in dit beleidsoverleg ingebracht. Door de Stichting Rechtsbijstand, noch door NOVA of VluchtelingenWerk is kenbaar gemaakt dat behoefte bestaat aan een nieuw onderzoek naar de wijze waarop de IND met zwaarwegende adviezen omgaat. Overigens zijn in dit beleidsoverleg handmatig gegenereerde cijfers besproken met betrekking tot het percentage toegewezen verzoeken tot een voorlopige voorziening. De geleverde cijfers zien op de beginperiode van de 48-uursprocedure waarin 25% van de verzoeken om een voorlopige voorziening zijn toegewezen. In dat overleg is afgesproken om de cijfers over enige tijd nogmaals te leveren zodat een vergelijking kan plaatsvinden. Thans zijn de geautomatiseerde systemen aangepast zodat medio dit jaar de mogelijkheid bestaat om de vergelijkende cijfers in het beleidsoverleg te kunnen inbrengen. </antwoord>
      <antwoord nummer="5">Ik heb Uw Kamer bij brief van 25 augustus 1994, vergaderjaar 1993–1994, 19 637, nr. 112 het volgende bericht: «Na de in beginsel 2 uur die de rechtshulp heeft, kan de rechtshulpverlener een zwaarwegend (gemotiveerd) advies uitbrengen om de cliënt toch door te laten gaan in de procedure. Van de rechtshulpverlener wordt verwacht dat men dit serieus doet, hetgeen ook zou stroken met de huidige praktijken van de rechtshulpverlening. De IND heeft toegezegd de zwaarwegende adviezen serieus te bekijken. Ter plekke zal worden getracht overeenstemming te bereiken over het vervolg». Op deze wijze wordt gehandeld. Met de invoering van de 48-uursprocedure is het overlegmodel centraal komen te staan. Dit betekent dat op ieder moment in de AC-procedure IND-medewerkers en rechtsbijstandverleners met elkaar over een zaak in overleg kunnen treden. Elk advies van rechtsbijstand dat in overleg naar voren wordt gebracht wordt serieus bekeken. </antwoord>
      <noten afkomstig="antwoord"/>
   </antwoorden>
</kvr>
