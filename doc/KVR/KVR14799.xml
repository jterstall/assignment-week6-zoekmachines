<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Nicolaï (VVD) aan de ministers van Justitie en van Binnenlandse Zaken en Koninkrijksrelaties over het stijgende aantal ondernemers in Nederland die slachtoffer zijn geweest van misdrijven. (Ingezonden 23 november 2001); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14799
</item>
         <item attribuut="Inhoud">Vragen naar aanleiding van een bericht in Trouw van 20 november 2001 dat circa de helft van alle ondernemers in Nederland in de afgelopen vijf jaar slachtoffer is geweest van een misdrijf en dat dit aantal stijgt.</item>
         <item attribuut="Rubriek">Bedrijfsleven en industrie (Midden- en kleinbedrijf) Criminaliteit en openbare orde (Criminaliteitsbestrijding en -preventie) Criminaliteit en openbare orde (Slachtofferhulp)</item>
         <item attribuut="Trefwoorden">Criminaliteit Ondernemers Slachtoffers van delicten</item>
         <item attribuut="Vindplaats">Kamervragen met antwoord 2001-2002, nr. 414, Tweede Kamer</item>
         <item attribuut="Vraagnr_bij_indiening">2010202810</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Nicolaï</persoon>
         </item>
         <item attribuut="Datum_reaktie">2001-12-19</item>
         <item attribuut="Datum_indiening">2001-11-23</item>
         <item attribuut="Document-id">KVR14799</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="861" allpagenumbers="861 862 863" vetnummer="2010202810" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14799" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="414" onderwerp="" indiendatum="2001-11-23">
         <vrager partij="VVD" oorsprong="parlement">Nicolaï</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2001-12-19">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het bericht dat circa de helft van alle ondernemers in Nederland in de afgelopen vijf jaar slachtoffer is geweest van een misdrijf en dat dit aantal stijgt? <voetnoot nummer="1"/>
      </vraag>
      <vraag nummer="2">Is dit bericht waar? Kunt u over de afgelopen vijf jaar een overzicht geven van het aantal ondernemers dat slachtoffer is geworden van een misdrijf? Kunt u daarbij een onderscheid maken naar type misdrijf, gebied en soort onderneming? </vraag>
      <vraag nummer="3">Kunt u aangeven welke extra maatregelen ondernemers in Nederland zouden kunnen treffen ter vermindering van de kans dat zij slachtoffer worden van een misdrijf? Op welke wijze wordt een effectieve inzet van de gewenste maatregelen belemmerd door wettelijke bepalingen? Bieden de wettelijke bepalingen bijvoorbeeld voldoende mogelijkheden tot het, al dan niet heimelijk, plaatsen van videocamera’s? </vraag>
      <vraag nummer="4">Kunt u aangeven welke maatregelen (uitgesplitst in maatregelen op de korte en lange termijn) u zal treffen om deze criminaliteit gericht tegen ondernemers terug te dringen? In hoeverre komen deze maatregelen overeen met de maatregelen die de Vereniging voor het Midden- en Kleinbedrijf aan u, blijkens genoemd krantenbericht, heeft voorgesteld? </vraag>
      <vraag nummer="5">Zijn er buiten de ondernemers ook andere groepen die in toenemende mate slachtoffer worden van een misdrijf? Om welke groepen gaat het? Welke specifieke oplossingen biedt u hen? </vraag>
      <noten afkomstig="vraag">
         <noot nummer="1" datum="2001-11-20" bron="Trouw">Trouw, 20 november 2001</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Uit navraag bij de Vereniging voor het Midden- en Kleinbedrijf Nederland (MKB) is gebleken dat de krantenberichten gebaseerd zijn op een deel van de trendmeting die zij driemaandelijks door het NIPO laat verrichten. Het betreft een onderzoek waarin ondernemers is gevraagd naar hun «beleving» van (de aanpak van) criminaliteit. Het is geen feitenonderzoek naar slachtofferschap van specifiek omschreven delicten. Van de trendmetingen worden volgens de Vereniging MKB geen rapporten opgesteld. Justitie en BZK hebben om bovengenoemde redenen niet kunnen verifiëren of het slachtofferschap van criminaliteit onder ondernemers daadwerkelijk is gestegen in de afgelopen 18 maanden. Justitie en BZK zijn in 2000 gestart met een pilot van de Monitor Bedrijven en Instellingen (MBI) in drie branches. Met deze enquête worden gegevens verzameld over onder andere slachtofferschap van criminaliteit onder bedrijven en instellingen, de preventieve maatregelen die ondernemers nemen, hun aangiftegedrag en hun tevredenheid over politieoptreden. Vanaf 2002 zal de MBI tweejaarlijks in alle elf branches uit de standaard CBS-indeling gehouden worden als aanvulling op de Politiemonitor Bevolking. Door de regelmatige herhaling van het onderzoek kunnen in de toekomst trends gesignaleerd worden. Daarbij kan een uitsplitsing worden gemaakt naar bijvoorbeeld type onderneming, type misdrijf, type preventieve maatregel en naar politieregio. </antwoord>
      <antwoord nummer="3" voetnoot="1">Uit de pilot van de MBI 2000 blijkt dat 15 tot 23% van de bedrijven en instellingen preventieadviezen inwint en dat 4 tot 8% deelneemt aan preventieprojecten. Justitie en BZK zien deze lage percentages als gemiste kansen. Bedrijven en instellingen kunnen bijvoorbeeld op basis van een veiligheidsscan, al dan niet samen met collega-ondernemers, specifieke preventieve maatregelen nemen. Ook voor kleine ondernemingen is dit mogelijk aan de hand van handzame checklists met voorbeelden van preventieve maatregelen. Verder kunnen heldere interne werkprocedures, goed kasbeheer, screening van toekomstig personeel en persoonlijk toezicht binnen en rond bedrijven en instellingen extra bijdragen aan het voorkomen van criminaliteit. Aan de preventieve inzet van camera’s zijn voorwaarden verbonden ter bescherming van de persoonlijke levenssfeer <voetnoot nummer="1"/>. Uitgangspunt is dat camera’s gebruikt mogen worden voor beveiliging mits hun aanwezigheid op duidelijke wijze kenbaar is gemaakt. Wanneer een werkgever zijn werknemers met behulp van camera’s wil controleren, gelden aanvullende voorwaarden. Deze vloeien voort uit de eisen van goed werkgeverschap en de wet op de ondernemingsraden. Zo moet de ondernemingsraad vooraf hebben ingestemd met deze vorm van cameragebruik. </antwoord>
      <antwoord nummer="4" voetnoot="2 3">Op basis van de gegevens uit de MBI willen de departementen samen met vertegenwoordigers van het bedrijfsleven maatregelen ontwikkelen en activiteiten afstemmen ter preventie van criminaliteit. Justitie en BZK hechten veel waarde aan deze gezamenlijke aanpak, en zijn dan ook sinds begin november 2001 in gesprek met koepelorganisaties uit het bedrijfsleven over de follow-up van de als pilot uitgevoerde MBI 2000. Daarna volgen bijeenkomsten met vertegenwoordigers van branche-organisaties. Dit dient te leiden tot een passende aanpak van veel voorkomende criminaliteit binnen bedrijven en instellingen. Daarnaast bestaan natuurlijk de reeds lopende trajecten op het brede gebied van criminaliteitsbeheersing binnen het bedrijfsleven. Maatregelen worden met name ontwikkeld vanuit het Nationaal Platform Criminaliteitsbeheersing, een publiek-private samenwerking waarin onder andere Justitie en BZK van overheidszijde participeren. Zo wordt er gewerkt aan een intensivering op korte termijn van de aanpak van overvalcriminaliteit. Daarnaast is het Keurmerk Veilig Ondernemen ontwikkeld. Vanaf het voorjaar 2002 maakt Justitie het mogelijk voor bedrijven die zich gegroepeerd hebben in een samenwerkingsverband om een projectsubsidie te verkrijgen om het keurmerk binnen hun organisatie te implementeren. De Vereniging Midden- en Kleinbedrijf noemt in haar brief aan de ministers van Justitie en van BZK, 19 november 2001 vijf actiepunten ter vermindering van onveiligheid: aanpak van recidive, meer aandacht voor opsporing en aanhouding, aanpak van interne criminaliteit, stimuleren van lokale samenwerking en inschakeling van de jeugdhulpverlening. Voor wat betreft de bestrijding van recidive willen wij verwijzen naar onze nota Criminaliteitsbeheersing die op 26 juni 2001 aan uw Kamer is aangeboden <voetnoot nummer="2"/>en naar de brief van de minister van Justitie van 21 augustus 2001 over Recidive, reïntegratie en toezicht bij justitiabelen <voetnoot nummer="3"/>. Met betrekking tot het voorstel om te komen tot een grotere efficiency van het politie-apparaat met meer aandacht voor opsporing en aanhouding, is in de nota Criminaliteitsbeheersing aangekondigd dat meer gestuurd zal worden op resultaat en dat extra rechercheurs zullen worden ingezet. Dit onderwerp krijgt ook prioriteit in de Landelijke Politiebrief en in het Beleidsplan Nederlandse Politie 2. Op het gebied van de aanpak van interne criminaliteit en fraude sluit het OM met diverse private partijen handhavingsarrangementen af. Hierin worden onder meer afspraken gemaakt over het aantal aangiften dat door het OM in behandeling wordt genomen. De private partijen verplichten zich hierbij tot het nemen van preventieve maatregelen. Dergelijke afspraken bestaan met de het bankwezen, het verzekeringswezen, de logistieke sector en de telecomsector. Over het stimuleren van de lokale samenwerking tussen overheid en bedrijfsleven kondigden wij in de nota Criminaliteitsbeheersing aan dat het aantal Regionale Platforms Criminaliteitsbeheersing zal toenemen. Tevens zal een Centrum voor Criminaliteitspreventie worden opgericht dat mede als taak zal hebben om de publiek-private samenwerking ten behoeve van criminaliteitspreventie te verstevigen, ook op lokaal niveau. Tenslotte zal bij de ontwikkeling van het lokale integrale veiligheidsbeleid de samenwerking tussen overheid en bedrijfsleven worden gestimuleerd, en gericht zijn op actieve participatie van het bedrijfsleven bij de beleidsontwikkeling en de uitvoering ervan. Tenslotte noemt de Vereniging MKB in haar brief de mogelijke inschakeling van de jeugdhulpverlening ter voorkoming van recidive onder jeugdigen. De jeugdhulpverlening en jeugdbescherming zijn momenteel op verschillende manieren betrokken bij het opvangen, straffen en terug geleiden naar de maatschappij van jeugdige delinquenten. Voor al deze trajecten geldt dat begeleidingsplannen «op maat» worden gemaakt voor reïntegratie in de samenleving en ter vermindering van recidive. </antwoord>
      <antwoord nummer="5" voetnoot="4">Op 5 maart 2001 is aan uw Kamer namens de ministers van BZK en van Justitie het onderzoeksrapport geweld tegen werknemers in de (semi-)openbare ruimte aangeboden. Naar aanleiding van dit onderzoek heeft het kabinet vooralsnog twee maatregelen aangekondigd <voetnoot nummer="4"/>. Ten eerste wordt een handreiking ontwikkeld met als doel werkgevers te stimuleren en te ondersteunen bij de aanpak van geweld. Deze handreiking wordt begin 2002 verwacht. Bovendien is opdracht gegeven tot onderzoek naar de aanpak en afhandeling van geweldsincidenten door politie en OM. Met de uit dit onderzoek verkregen inzichten kan worden bezien of de huidige aanpak en afhandeling door politie en OM en de opgelegde straf afdoende is. De resultaten van het onderzoek zullen naar verwachting begin volgend jaar beschikbaar zijn. </antwoord>
      <noten afkomstig="antwoord">
         <noot nummer="1">Zie Notitie Cameratoezicht, Kamerstuk 25 760, nr. 1, vergaderjaar 1997–1998</noot>
         <noot nummer="2" documenttype="Kamerstuk" kamerstuk-id="27 834" documentnummer="2" documentjaargang="2000-2001">Kamerstuk 27 834, nr. 2, vergaderjaar 2000–2001</noot>
         <noot nummer="3" documenttype="Kamerstuk" kamerstuk-id="27 834" documentnummer="4" documentjaargang="2000-2001">Kamerstuk 27 834, nr. 4, vergaderjaar 2000–2001</noot>
         <noot nummer="4" documenttype="Kamerstuk" kamerstuk-id="27 400 VII" documentnummer="55" documentjaargang="2000-2001">Kamerstuk 27 400 VII, nr. 55, vergaderjaar 2000–2001</noot>
      </noten>
   </antwoorden>
</kvr>
