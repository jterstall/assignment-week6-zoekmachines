<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Mosterd en Verburg (beiden CDA) aan de staatssecretaris van Onderwijs, Cultuur en Wetenschappen, mw. Adelmund, over bijbanen van leerlingen. (Ingezonden 15 december 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12948
</item>
         <item attribuut="Inhoud">Vragen naar aanleiding van het bericht in de Telegraaf van 12 december 2000 "Bijbaan leerling gaat voor school", waarin de vereniging voor schooldecanen pleit voor schoolonderzoeken op een later moment, omdat leerlingen het tussen sinterklaas en kerst te druk hebben met hun bijbanen.</item>
         <item attribuut="Rubriek">Arbeid (Overig) Voortgezet onderwijs (Leerlingen)</item>
         <item attribuut="Trefwoorden">Arbeid Leerlingen</item>
         <item attribuut="Vindplaats">Kamervragen met antwoord 2000-2001, nr. 541, Tweede Kamer</item>
         <item attribuut="Vraagnr_bij_indiening">2000103710</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Mosterd</persoon>
            <persoon partij="CDA">Verburg</persoon>
         </item>
         <item attribuut="Datum_reaktie">2001-01-19</item>
         <item attribuut="Datum_indiening">2000-12-15</item>
         <item attribuut="Document-id">KVR12948</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1117" allpagenumbers="1117 1118" vetnummer="2000103710" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12948" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="541" onderwerp="" indiendatum="2000-12-15">
         <vrager partij="CDA" oorsprong="parlement">Mosterd</vrager>
         <vrager partij="CDA" oorsprong="parlement">Verburg</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="2001-01-19">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht «Bijbaan leerling gaat voor school» <voetnoot nummer="1"/>, waarin de vereniging van schooldecanen (NVS) pleit voor schoolonderzoeken op een later moment omdat leerlingen het tussen Sinterklaas en Kerst te druk hebben met hun bijbanen? Wat is uw mening over dit bericht? </vraag>
      <vraag nummer="2">Wat vindt u van de uitspraak van de NVS dat bijbanen in dit soort gevallen vóór school zouden moeten gaan, omdat «bijverdienen juist vormend is»? Vindt u het juist als een school zou besluiten de schoolonderzoeken te verschuiven omdat «de markt» c.q. de scholier dat vraagt? </vraag>
      <vraag nummer="3">Deelt u de mening dat in de leerplichtige leeftijd bijbanen hoogstens aanvullend op volledig dagonderwijs gezien kunnen worden, maar nooit ten koste van school mogen gaan? Staan de uitspraken van de NVS daar niet lijnrecht tegenover? Deelt u de mening dat er op deze wijze zowel door scholier en bedrijf gekozen wordt voor het korte termijneffect van snel geld verdienen en goedkope flexibele arbeidskrachten, terwijl juist de lange termijneffecten van een goede opleiding op deze manier oplopen? </vraag>
      <vraag nummer="4" voetnoot="2">Hoe staat het met de rol van de Arbeidsinspectie die, blijkens antwoorden van u op vragen van het lid Kortram <voetnoot nummer="2"/>in het najaar van 1998, bij inspectieprojecten bijzondere aandacht besteedt aan het werken door kinderen en jeugdigen? Signaleren zij dezelfde zaken als de NVS? </vraag>
      <vraag nummer="5">Hoeveel tijd besteden scholieren gemiddeld aan school en aan bijbanen en vinden in deze verhouding fundamentele verschuivingen plaats? Wordt ook onderzoek gedaan naar de oorzaken en achtergronden van mogelijke verschuivingen? Ontwikkelt u op dit dossier beleid, mogelijk in samenwerking met andere ministeries? </vraag>
      <noten afkomstig="vraag">
         <noot nummer="1" datum="2000-12-12" bron="Telegraaf">Telegraaf, 12 december 2000</noot>
         <noot nummer="2" documenttype="Kamervragen" documentnummer="270" documentjaargang="1998-1999">Aanhangsel Handelingen, nr. 270, vergaderjaar 1998–1999.</noot>
      </noten>
   </vragen>
   <antwoorden aantal="5">
      <antwoord nummer="1">Ja, ik heb dit bericht ook gelezen. Het NVS standpunt verbaast mij omdat onderwijs voor de bedoelde leerlingen hoofdzaak behoort te zijn. (Uit het scholierenonderzoek 1999 blijkt dat 27% van de havoscholieren een bijbaan heeft in detailhandel of horeca, voor vwoleerlingen is dat ca. 25% en van alle 16- en 17-jarigen heeft 16,5% een bijbaan in een winkel of de horeca). Dus slechts een deel van de leerlingen in het laatste jaar van havo en vwo heeft een bijbaan die door decemberdrukte veel tijd kan vergen. Voorts blijkt uit hetzelfde onderzoek (zie ook het SCP-rapport Rapportage Jeugd 2000) dat leerlingen veel belang hechten aan een goed rapport en het behalen van het eindexamen. Scholen zijn verantwoordelijk voor een goede spreiding van afname van schoolonderzoeken, waarbij onderwijskundige motieven en voldoende voorbereidingstijd voor leerlingen van belang zijn. Voor het hebben van een bijbaan zijn ouders/verzorgers en leerlingen verantwoordelijk. </antwoord>
      <antwoord nummer="2">In algemene zin ben ik het eens met de uitspraak dat een kleine bijbaan vormend en motiverend is voor jeugdigen. Uit analyses van gegevens uit het scholierenonderzoek blijkt ook dat leerlingen met een kleine bijbaan positiever zijn over het schoolklimaat en het eigen welbevinden. Deze analyses zijn overigens mede namens mij door de minister van Sociale Zaken en Werkgelegenheid toegestuurd aan de vaste commissie voor Sociale Zaken en Werkgelegenheid voor overleg op 28 september 2000. Wat betreft mijn mening over het tijdstip van afname van schoolonderzoeken: zie antwoord op vraag 1. </antwoord>
      <antwoord nummer="3">Ik ben met u van mening dat bijbanen aanvullend op volledig dagonderwijs gezien moeten worden. De uitspraken van de NVS zouden daarmee op gespannen voet kunnen staan als zij er toe zouden leiden dat scholen de bijbanen van leerlingen dominant laten zijn bij de planning van schoolonderzoeken. Bijbanen zijn als vormend aspect belangrijk voor de ontwikkeling van jongeren. Gezien de langere termijneffecten van een goede opleiding, ben ik van mening dat in deze leeftijdsfase een goede opleiding voorop dient te staan. </antwoord>
      <antwoord nummer="4">In het overleg met de vaste commissie voor Sociale Zaken en Werkgelegenheid van 28 september 2000 heeft minister Vermeend toegezegd dat de Arbeidsinspectie gerichter en efficiënter zal worden ingezet voor controle op bijbaantjes en vakantiewerk door jongeren. Een belangrijk aspect van de rol van de Arbeidsinspectie op het terrein van arbeid door kinderen en jeugdigen is de handhaving van de Arbeidstijdenwet, waarin beperkingen zijn opgenomen voor het aantal uren en de tijdstippen waarop kinderen en jeugdigen arbeid mogen verrichten. Ook ziet de Arbeidsinspectie toe op de bepalingen ten aanzien van jongeren in de Arbeidsomstandighedenwet. Bij de uitvoering van diverse projecten van de Arbeidsinspectie, zoals het jaarlijkse project vakantiewerk en het project «arbeid door kinderen en jeugdigen in de detailhandel en horeca», dat momenteel in uitvoering is, wordt expliciet op de bepalingen in de ATW en de Arbeidsomstandighedenwet ten aanzien van jongeren gecontroleerd. Het eindverslag van het project Vakantiewerk 2000 is op 19 december 2000 naar de Tweede Kamer gezonden. De eindrapportage van het project arbeid door kinderen en jeugdigen in de detailhandel wordt medio 2001 verwacht. Naar verwachting zal de Arbeidsinspectie geen uitspraken doen over de relatie werk-schoolprestaties. </antwoord>
      <antwoord nummer="5">Uit de nadere analyses van gegevens van het scholierenonderzoek 1999 die mede namens mij aan de vaste commissie voor Sociale Zaken en Werkgelegenheid zijn toegestuurd blijkt dat leerlingen met een bijbaantje gemiddeld op 12-jarige leeftijd 4,4 uur aan een baantje besteden, op 13-jarige leeftijd 5,0, op 14-jarige leeftijd 6,1, op 15-jarige leeftijd 8,0, op 16-jarige leeftijd 9,1, op 17-jarige leeftijd 8,9 en op 18-jarige leeftijd 8,5. In de publicatie van het NIBUD Nationaal Scholierenonderzoek 1999–2000 wordt geconstateerd dat het aantal scholieren dat een bijbaantje heeft is gestegen: bij de 16-jarigen had in 1984 45% een bijbaantje tegen nu 66%. Op de vraag waarom leerlingen een bijbaantje hebben, blijkt dat geld verdienen verreweg het belangrijkste motief is (Rapportage Jeugd 2000 van het Sociaal Cultureel Planbureau). Het scholierenonderzoek wordt elke twee of drie jaar gehouden. Ik volg deze uitkomsten nauwgezet en laat gezamenlijk met de minister van Sociale Zaken en Werkgelegenheid aanvullende analyses verrichten over de daarin opgenomen gegevens. </antwoord>
      <noten afkomstig="antwoord"/>
   </antwoorden>
</kvr>
