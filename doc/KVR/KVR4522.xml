<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) over de keuze van het type voortgezet onderwijs voor een kind. (Ingezonden 17 februari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4522
</item>
         <item attribuut="Inhoud">Vragen inzake ouders in de gemeente Amsterdam die het komende schooljaar geen doorslaggevende stem meer hebben in de keuze van het type voortgezet onderwijs voor hun kind.</item>
         <item attribuut="Rubriek">Voortgezet onderwijs (Algemeen)</item>
         <item attribuut="Trefwoorden">Voortgezet onderwijs</item>
         <item attribuut="Vindplaats">Kamervragen met antwoord 1996-1997, nr. 836, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">1997-03-13</item>
         <item attribuut="Datum_indiening">1997-02-17</item>
         <item attribuut="Document-id">KVR4522</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1707" allpagenumbers="1707 1708" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="836" onderwerp="" indiendatum="1997-02-17">
         <vrager partij="D66" oorsprong="parlement">Lambrechts</vrager>
         <vraagt-aan/>
      </vraagdata>
      <antwoorddata antwoorddatum="1997-03-13">
         <antwoorder functie="staatssecretaris" ministerie="Onderwijs, Cultuur en Wetenschappen">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebben ouders in Amsterdam vanaf komend schooljaar geen doorslaggevende stem meer in de keuze van het type voortgezet onderwijs voor hun kind? <voetnoot nummer="1"/>
      </vraag>
      <vraag nummer="2">Betreft het hier alleen een afspraak van de gemeente met het openbaar onderwijs of zijn ook bijzondere scholen bij deze afspraak betrokken? </vraag>
      <vraag nummer="3">Hoe ver reikt hier de inperking van de keuzevrijheid van ouders en hoe zwaar weegt de stem van ouders en leerlingen nog bij de keuze van schooltype en school voor voortgezet onderwijs? </vraag>
      <vraag nummer="4">Indien CITO-toets en leraar aangeven, dat een leerling geschikt is voor het Havo, maar ouders en leerlingen de voorkeur geven aan een school voor VBO, mag dit dan nog in Amsterdam? </vraag>
      <vraag nummer="5">Is het gebruiken van de CITO-toets voor het beperken van de keuzevrijheid van leerlingen en ouders niet in strijd met het doel van deze toets? </vraag>
      <vraag nummer="6">Hoe gaat men in Amsterdam om met het verschijnsel dat allochtone kinderen vaak juist beneden hun capaciteit scoren op de CITO-toets en ook door basisscholen nogal eens te laag worden ingeschat? </vraag>
      <noten afkomstig="vraag">
         <noot nummer="1" datum="1997-02-13" bron="NRC Handelsblad">NRC Handelsblad, 13 februari 1997</noot>
      </noten>
   </vragen>
   <antwoorden aantal="5">
      <antwoord nummer="1 en 3">Het bevoegd gezag van een school voor voortgezet onderwijs beslist over de toelating van kandidaat-leerlingen. Dit is voor de scholen voor voortgezet onderwijs vastgelegd in artikel 2 van het Inrichtingsbesluit v.w.o.-h.a.v.o.-m.a.v.o.-v.b.o. Ouders hebben met betrekking tot de toelating, en dat geldt evengoed in Amsterdam, geen doorslaggevende stem. In Amsterdam zijn de ouders betrokken bij het advies van de basisschool en kunnen zij in de procedure voor de toelating hun keuze kenbaar maken. Indien ouders zich niet kunnen vinden in een weigering van toelating beschikken zij – net als elders – over de herzieningsprocedure als opgenomen in artikel 15 van het Inrichtingsbesluit. </antwoord>
      <antwoord nummer="2">De gemeente Amsterdam heeft het convenant «Naar Betere Resultaten» zowel met openbare als bijzondere scholen in Amsterdam gesloten. Onderdeel van het convenant is de verbetering van de aansluiting basisonderwijs – voortgezet onderwijs. </antwoord>
      <antwoord nummer="4">Indien zowel het advies van de basisschool als het resultaat van de Cito-toets de toelaatbaarheid tot havo aangeven is, volgens het convenant, de kandidaat-leerling in principe slechts toelaatbaar tot dit schooltype. Tot bijvoorbeeld het vwo is een dergelijke kandidaat niet toelaatbaar. Deze toelatingsprocedure, waarin zowel het advies van de basisschool als het resultaat van de Cito-toets worden betrokken, is in overeenstemming met het Inrichtingsbesluit v.w.o.-h.a.v.o.-m.a.v.o.-v.b.o. In aanvulling op het advies van de basisschool is namelijk een onderzoek naar de geschiktheid van de kandidaat-leerling voorgeschreven in geval van een toelating tot het vwo, havo of mavo. Een dergelijk onderzoek is niet vereist in geval van toelating tot het vbo. Ik merk het volgende op over de toelating tot het vbo in het voorbeeld dat in de vraag is gegeven. Indien het advies van de basisschool en het resultaat van de Cito-toets hetzelfde uitwijzen, is dat in Amsterdam richtinggevend voor de toelating tot het voortgezet onderwijs. Het convenant is immers gesloten met het doel dat een leerling op het onderwijstype komt dat het beste aansluit op zijn of haar mogelijkheden en wensen, alsmede op een school waar hij of zij zich thuis voelt. Een te hoog instroomniveau, maar ook een te lage instroom wil men daarbij voorkomen. Indien het advies en de Cito-toets gelijkluidend havo uitwijzen, maar ouders ondanks dat toch willen dat hun kind naar het vbo gaat, dan zal dat, zo is mij van de zijde van de gemeente Amsterdam meegedeeld, niet zonder meer kunnen. De betrokken basisschool en school voor voortgezet onderwijs zullen daarover eerst nader overleg plegen met de ouders. </antwoord>
      <antwoord nummer="5">Zoals in antwoord op vraag 4 is aangegeven, dient het bevoegd gezag bij de toelating tot het vwo, havo of mavo een aanvullend toelatingsonderzoek in te stellen. Het bevoegd gezag kan een aantal middelen aanwenden voor dit onderzoek. Deze middelen zijn een toelatingsexamen, een proefklas, een psychologisch onderzoek en een onderzoek naar de kennis en het inzicht van de kandidaat-leerling. De Cito-toets behoort tot de laatste categorie. Dat een onderzoek naar de geschiktheid, of dit nu de Cito-toets is of een ander onderzoek, tot selectie leidt, en daarmee de keuzemogelijkheden van kandidaat-leerlingen kan beperken, is dus het gevolg van het vereiste om de geschiktheid van kandidaat-leerlingen vast te stellen. Waar de eis van een onderzoek niet geldt – dat is onder meer het geval indien een van genoemde schoolsoorten een gemeenschappelijk eerste leerjaar heeft met een school voor vbo (artikel 4, vijfde lid, van het Inrichtingsbesluit) – zal de selectie evengoed plaatsvinden, maar dan op een later tijdstip in de schoolloopbaan. </antwoord>
      <antwoord nummer="6">Het convenant geldt uiteraard ook voor deze leerlingen. Ik heb uit informatie van de gemeente Amsterdam kunnen opmaken dat ook bij deze leerlingen de problematiek speelt van een te hoog instroomniveau. Wat betreft een te lage inschatting merk ik op dat hoe breder een scholengemeenschap is, hoe beter een eventuele te lage inschatting later kan worden rechtgetrokken. (Zie het slot van het antwoord op vraag 5) Overigens kan de Cito-toets ook in het Turks of Arabisch worden afgenomen. Het Cito wil daarmee bereiken dat uit de toetsing extra informatie kan worden verkregen over de mogelijkheden van Turkse of Marokkaanse leerlingen in het voortgezet onderwijs. </antwoord>
      <noten afkomstig="antwoord"/>
   </antwoorden>
</kvr>
