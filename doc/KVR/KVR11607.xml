<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport over de zogenaamde Â«verkeerde beddenproblematiekÂ». (Ingezonden 14 maart 2000); Antwoord</item>
         <item attribuut="Bestand">30Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11607
</item>
         <item attribuut="Inhoud">Vragen naar aanleiding van een artikel in De Twentsche Courant van 29 februari 2000 en in het Eindhovens Dagblad van 10 maart 2000 over patienten die in ziekenhuizen in een 'verkeerd bed' liggen, waardoor ze niet de juiste behandeling krijgen.</item>
         <item attribuut="Rubriek">Gezondheidszorg (Zorginstellingen) Welzijn (Ouderen)</item>
         <item attribuut="Trefwoorden">Ouderen Verpleeghuizen Ziekenhuizen</item>
         <item attribuut="Vindplaats">Kamervragen met antwoord 1999-2000, nr. 1198, Tweede Kamer</item>
         <item attribuut="Vraagnr_bij_indiening">2990008320</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2000-05-01</item>
         <item attribuut="Datum_indiening">2000-03-14</item>
         <item attribuut="Document-id">KVR11607</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2685" allpagenumbers="2685 2686" vetnummer="2990008320" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11607" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1198" onderwerp="" indiendatum="2000-03-14">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Is het waar dat in de regio Eindhoven elk ziekenhuis gemiddeld vijftien patiënten heeft in een «verkeerd bed»? <voetnoot nummer="1"/>Zo ja, wat vindt u hiervan? </vraag>
      <vraag nummer="2">Erkent u dat ouderen soms maandenlang, of nog langer, in een ziekenhuis liggen terwijl ze wachten op een plaats in een verpleeghuis? </vraag>
      <vraag nummer="3">Heeft u inzicht in de omvang van dit «verkeerde beddenprobleem»? </vraag>
      <vraag nummer="4" voetnoot="1">Onderschrijft u dat de «verkeerde beddenproblematiek» steeds nijpender dreigt te worden omdat ziekenhuizen in opdracht van uw ministerie steeds meer bedden moeten afstoten? <voetnoot nummer="1"/>
      </vraag>
      <vraag nummer="5">Bent u het eens met de uitspraak van F. Christiaans, hoofd klinische zorg van het St. Jozeph Ziekenhuis in Veldhoven, dat de mensen in een «verkeerd bed» goed worden verzorgd maar niet de hulp krijgen die ze eigenlijk nodig hebben? </vraag>
      <vraag nummer="6" voetnoot="2">Kent u de situatie van mevrouw Haasewinkel die nu ruim een jaar een ziekenhuisbed bezet houdt omdat zij wacht op een plaats in een verpleeghuis? <voetnoot nummer="2"/>
      </vraag>
      <vraag nummer="7" voetnoot="2">Wat is uw reactie op de bewering dat mevrouw Haasewinkel geschaad wordt in haar belangen omdat zij niet op de juiste wijze revalideert en zodoende hoogstwaarschijnlijk nooit meer zal lopen? <voetnoot nummer="2"/>
      </vraag>
      <vraag nummer="8">Wie is volgens u verantwoordelijk voor deze schade? </vraag>
      <vraag nummer="9">Denkt u dat patiënten die langere tijd een verkeerd bed bezet houden in hun belangen en hun revalidatieproces kunnen worden geschaad, onder andere doordat het verzorgend personeel is opgeleid voor curatieve werkzaamheden en niet geschoold is in de omgang met dementerende bejaarden of bejaarden die bijvoorbeeld na een heupfractuur of een herseninfarct moeten revalideren? </vraag>
      <vraag nummer="10">Heeft u inzicht in welke mate, hoe ernstig en hoeveel mensen door een «verkeerd bed» en daardoor niet juiste revalidatie en begeleiding, schade oplopen? Zo neen, is goed inzicht in de omvang en de gevolgen van de «verkeerde beddenproblematiek» niet van belang voor beleidskeuzen? Hoe gaat u derhalve zorgen dit inzicht snel te krijgen? </vraag>
      <vraag nummer="11">Wat gaat u ondernemen om de «verkeerde beddenproblematiek» zo snel mogelijk op te lossen? </vraag>
      <vraag nummer="12">Wat vindt u van het initiatief van het St. Jozeph Ziekenhuis om zorg «in te kopen» bij het verpleeghuis? Welke gevolgen kan dit volgens u hebben? </vraag>
      <vraag nummer="13">Is het niet een vreemde situatie dat een ziekenhuis extra verpleeghuisbedden financiert omdat hier wachtlijsten zijn? Geeft dit niet aan dat er meer haast gemaakt moet worden met de «ontschotting»? </vraag>
      <noten afkomstig="vraag">
         <noot nummer="1" datum="2000-03-10" bron="Eindhovens Dagblad">Eindhovens Dagblad, 10 maart 2000</noot>
         <noot nummer="2" datum="2000-02-29" bron="De Twentsche Courant">De Twentsche Courant, 29 februari 2000</noot>
      </noten>
   </vragen>
   <antwoorden aantal="6">
      <antwoord nummer="1, 2, 3, 10, 11 en 12">Het is bekend dat er ouderen in een ziekenhuis moeten blijven, terwijl de behandeling waarvoor men is opgenomen is afgerond, omdat er voor hen nog geen plaats is in een verpleeghuis. In de nota Zicht op zorg (tabel 7.2) is aangegeven dat er in totaal 1900 mensen met een indicatie voor een somatisch verpleeghuis in een ziekenhuis verblijven en 500 mensen met een indicatie voor een psychogeriatrisch verpleeghuis. In de recent gepubliceerde rapportage van Prismant over de wachtlijsten die ik u onlangs toezond, worden soortgelijke gegevens genoemd. Het bestaan van de zgn. «verkeerde bedden» is geen nieuw fenomeen. Teneinde de financiering van deze zorg in ziekenhuizen veilig te stellen, is er een subsidieregeling opgesteld. De problematiek van de zgn. «verkeerde bedden» is een van de uitingsvormen van de wachtlijstproblematiek die er bestaat voor de sector verzorging en verpleging (V&amp;V). In het kader van de meerjarenafspraken V&amp;V heb ik sterk de nadruk gelegd op het vergroten van de zorgcapaciteit. Met mijn brief van 29 maart jl. over de wachtlijsten verpleging en verzorging heb ik aangegeven op welke wijze ik deze wachtlijstproblematiek wil aanpakken. Initiatieven, zoals dat van het St. Jozeph Ziekenhuis, die ten doel hebben de doorstroming in het ziekenhuis te bevorderen, ondersteun ik van harte, zolang het (regel)technisch ook allemaal kan. </antwoord>
      <antwoord nummer="4">Door het teruglopen van de gemiddelde opnameduur in ziekenhuizen is het mogelijk om gemiddeld een lagere beddencapaciteit te hebben dan in het verleden. In gesprekken met ziekenhuizen over (nieuw)bouwplannen wordt dezerzijds dan ook altijd kritisch gekeken naar de voorgestelde beddencapaciteit. De mogelijkheid om tot kortere opnameduur en daarmee tot een lagere beddencapaciteit te komen, dient uiteraard wel in samenhang te worden bezien met de plaatselijke opvangcapaciteit in de sector verpleging en verzorging. Er kan geen sprake zijn van een «blinde» teruggang in ziekenhuiscapaciteit zonder met de plaatselijke omstandigheden rekening te houden. </antwoord>
      <antwoord nummer="5">Het is evident dat de zorg die in een ziekenhuis wordt geboden van een andere aard en omvang is dan in een verpleeghuis. Het gaat mij echter te ver dat te kwalificeren als zouden mensen die op een «verkeerd bed» in een ziekenhuis verblijven niet de hulp krijgen die zij nodig hebben. </antwoord>
      <antwoord nummer="6, 7 en 8">Deze vragen zijn gericht op de (medisch) persoonlijke situatie van betrokkene, waardoor een algemeen antwoord niet mogelijk en wenselijk is. Ik ga er evenwel vanuit dat mevrouw een goede zorg krijgt geboden. </antwoord>
      <antwoord nummer="9">Het is natuurlijk ongewenst dat patiënten te lang in een verkeerd bed verblijven. Of sprake is van schade in de letterlijke c.q. juridische zin is niet aan mij ter beoordeling. Bijvoorbeeld via de CVA-aanpak probeer ik te voorkomen dat patiënten te lang in een verkeerd bed liggen. </antwoord>
      <antwoord nummer="13">In de situatie dat een patiënt met een verpleeghuisindicatie in een ziekenhuis verblijft, kan formeel niet worden gesproken van het financieren door het ziekenhuis van verpleeghuisbedden. Immers, de ziekenhuisindicatie wordt geacht te blijven bestaan zolang opname in een verpleeghuis niet kan worden gerealiseerd. In het geval van de in het krantenartikel genoemde ziekenhuizen kan ook feitelijk niet worden gesproken van het inkopen van verpleeghuisbedden. Er wordt alternatieve opvangcapaciteit voor ziekenhuispatiënten geregeld in aanleunwoningen bij een verpleeghuis. Er is geen AWBZ verpleeghuiscapaciteit in het geding. Wel ben ik het met u eens dat het noodzakelijk is om de wachtlijsten voor verpleeghuiszorg zo snel mogelijk tot aanvaardbare lengte terug te brengen. Mijn beleid is daarop ook gericht. </antwoord>
      <noten afkomstig="antwoord"/>
   </antwoorden>
</kvr>
