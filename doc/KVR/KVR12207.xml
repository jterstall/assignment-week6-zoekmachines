<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kant en Poppe (beiden SP) aan de ministers van Volksgezondheid, Welzijn en Sport en van Landbouw, Natuurbeheer en Visserij over besmetting van pluimveeproducten met salmonella- en campylobacter. (Ingezonden 6 juni 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12207
</item>
         <item attribuut="Inhoud">Na 2,5 jaar blijkt het plan van aanpak om kip bacterievrij te maken niet het gewenste resultaat te hebben, gezien de uitkomsten van een onderzoek van de Consumentenbond. Gevraagd wordt welke maatregelen de minister nu gaat nemen, mede naar aanleiding van het advies van de Gezondheidsraad over besmet voedsel.</item>
         <item attribuut="Rubriek">Consument (Levensmiddelenkeuring) Veeteelt (Pluimvee)</item>
         <item attribuut="Trefwoorden">Pluimvee Vleeskeuring</item>
         <item attribuut="Vindplaats">Kamervragen met antwoord 1999-2000, nr. 1729, Tweede Kamer</item>
         <item attribuut="Vraagnr_bij_indiening">2990012020</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
            <persoon partij="SP">Poppe</persoon>
         </item>
         <item attribuut="Datum_reaktie">2000-08-25</item>
         <item attribuut="Datum_indiening">2000-06-06</item>
         <item attribuut="Document-id">KVR12207</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3891" allpagenumbers="3891 3892" vetnummer="2990012020" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12207" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1729" onderwerp="" indiendatum="2000-06-6">
         <vrager partij="SP" oorsprong="parlement">Kant</vrager>
         <vrager partij="SP" oorsprong="parlement">Poppe</vrager>
         <vraagt-aan>de ministers van Volksgezondheid, Welzijn en Sport en van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2000-08-25">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het u bekend dat het kabinet in antwoord op Kamervragen in 1996 heeft gesteld dat een plan van aanpak in enkele jaren zal moeten leiden tot een vergaande reductie van de besmettingen van pluimveeproducten met salmonella- en campylobacter? <voetnoot nummer="1"/>
      </vraag>
      <vraag nummer="2" voetnoot="2">Is het u bekend dat de toenmalige staatssecretaris van Volksgezondheid in de tijd ook duidelijk een termijn van 2,5 jaar heeft genoemd waarbinnen de kip bacterie vrij moest zijn en zo niet, zij een Warenwetverbod op besmette kip zou overwegen? <voetnoot nummer="2"/>
      </vraag>
      <vraag nummer="3" voetnoot="3 1">Erkent u dat het plan van aanpak niet het noodzakelijk geachte resultaat heeft opgeleverd, gezien de uitkomsten van het recente onderzoek van de Consumentenbond? <voetnoot nummer="3"/>Zo ja, bent u dan bereid om over te gaan tot een verhandelingsverbod van besmette waren, hetgeen in 1996 door het kabinet als reële beleidskeuze werd gezien indien het plan van aanpak onvoldoende zou werken? <voetnoot nummer="1"/>
      </vraag>
      <vraag nummer="4" voetnoot="4">Heeft u kennis genomen van het advies van de Gezondheidsraad over besmet voedsel waarin hij stelt dat er vanwege het eten van microbieel besmet voedsel (bij kip, varkens en runderen) jaarlijks een miljoen gevallen van buikgriep zijn waaronder honderden ziekenhuisopnamen met soms fatale complicaties? <voetnoot nummer="4"/>
      </vraag>
      <vraag nummer="5">Kunt u aangeven bij welke vorm van pluimveehouderij de besmetting het grootste is en onderschrijft u de stelling van de Gezondheidsraad dat onder andere productie-intensivering en liberalisering van het handelsverkeer extra risicofactoren zijn? Zo ja, wat gaat u hieraan doen? </vraag>
      <vraag nummer="6">Bent u bereid het advies van de Gezondheidsraad op te volgen en meer epidemiologisch en peilstationonderzoek uit te laten voeren, evenals het vaststellen van «food safety objectives» met daaraan verbonden sancties voor producten die deze doelen niet weten te halen? </vraag>
      <vraag nummer="7" voetnoot="1">Hoe denkt u over de aanbeveling om in het productieproces van rauw vlees een decontaminatiestap, zoals doorstraling of toepassing van kiemdodende stoffen toe te staan zoals de Gezondheidsraad adviseert? Zo ja, hoe voorkomt u dan het risico dat, doordat decontaminatie de onvolkomenheden in de bedrijfshygiëne maskeert, dit zal leiden tot het verslappen van de aandacht voor onbesmette productie? <voetnoot nummer="1"/>
      </vraag>
      <vraag nummer="8">Bent u bereid de verantwoordelijkheid nu niet meer over te laten aan de branche, overwegende de besmetting van vele mensen met soms fatale afloop, en overwegende dat de branche nu bijna vier jaar de tijd heeft gehad? Zo ja, welke maatregelen gaat u precies nemen? Zo neen, welk ultimatum gaat u de branche dan stellen, bijv. binnen een jaar bacterievrij te zijn? Wat doet u er in de tussenliggende periode aan om te voorkomen dat mensen besmet vlees eten? </vraag>
      <noten afkomstig="vraag">
         <noot nummer="1">Kamervragen Poppe 29 oktober 1996 (96970358)</noot>
         <noot nummer="2" datum="1996-10-21" bron="Tros Radar">Tros Radar, 21 oktober 1996</noot>
         <noot nummer="3" datum="2000-05-25" bron="Persbericht Consumentenbond">Persbericht Consumentenbond, 25 mei 2000</noot>
         <noot nummer="4" datum="2000-05-24" bron="Persbericht Gezondheidsraad">Persbericht Gezondheidsraad, 24 mei 2000</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">In overleg met de toenmalige staatssecretaris Terpstra hebben de Productschappen voor Vee, Vlees en Eieren (PVE) zich verbonden aan een plan van aanpak om de besmettingen met pathogene bacteriën in de pluimveesector terug te dringen. In concreto betekende dat dat uiterlijk 1 november 1999 het percentage besmette koppels aan het einde van de slachtlijn zou zijn teruggedrongen tot 10% voor Salmonella en 15% voor Campylobacter. Het Productschap heeft de uitkomsten van het plan van aanpak aan de minister van LNV en mij op 27 juni jl. aangeboden. Geconcludeerd kan worden dat de gestelde doelen niet zijn gehaald. Wel is met betrekking tot Salmonella redelijke vooruitgang geboekt, doch de situatie met betrekking tot Campylobacter is nauwelijks verbeterd. In zijn schrijven van 27 juni heeft het Productschap tevens zijn visie gegeven op een verdere aanpak van de problematiek. Dit voorstel hebben wij als ontoereikend terzijde moeten schuiven. Gegeven het feit dat de doelstellingen van het plan van aanpak van het bedrijfsleven in onvoldoende mate zijn gerealiseerd en gegeven het recente advies van de Gezondheidsraad over «Voedselinfecties» ben ik van mening dat nu het moment is aangebroken om van overheidswege met aanvullende wettelijke maatregelen te komen ter verdere bescherming van de gezondheid van de consument. Ik zal in de Warenwet de bepaling opnemen dat uitsluitend onbesmet pluimveevlees mag worden aangeboden, tenzij het vlees verpakt is en geëtiketteerd met een waarschuwing aan de consument. Ik ben voornemens deze maatregel per 1 januari a.s. onder voorbehoud van de voorgeschreven notificatie bij de Europese Commissie, van kracht te laten worden. De bepaling omtrent verpakken en etiketteren is evenwel van tijdelijke aard. Wij hebben het Productschap gevraagd om direct na de zomer een aangescherpt plan van aanpak te presenteren. Daarbij dient het zich te verbinden aan een concreet tijdpad dat hooguit enkele jaren beslaat. Een verscherpt toezicht op naleving van de hygiënevoorschriften is daarbij van eminent belang. Kern van de aanpak moet zijn dat het bedrijfsleven een situatie schept waarin aan de consument in principe alleen nog maar onbesmet pluimveevlees wordt aangeboden. Waarbij ik besef dat er enig epidemiologisch onderscheid bestaat tussen Salmonella en Campylobacter. Deze doelstelling gaat verder dan het huidige plan van aanpak. Het lijkt onvermijdelijk dat het Productschap de vleesverwerkende industrie en detailhandel daarin betrekt. Wij zijn van mening dat op de lange termijn daarmee zowel de consument als ook het bedrijfsleven gediend is. Wij achten het momenteel niet wenselijk om een mogelijkheid te bieden tot decontaminatie door middel van melkzuur of andere stoffen. Voorkomen moet worden dat decontaminatie het bedrijfsleven de prikkel ontneemt zich maximaal in te spannen pathogeenvrije producten te produceren. Verder is ook de speelruimte die EU-regelgeving dienaangaande biedt van wezenlijk belang. Wij zullen de Kamer in het najaar nader informeren over de wijze waarop en het tijdpad waarbinnen een volledige vrijwaring van de consument gerealiseerd zal worden. </antwoord>
      <antwoord nummer="4">Ja. </antwoord>
      <antwoord nummer="5">Bij dieren die buiten gehouden worden is de kans op besmetting het grootst. Voor dieren die binnen gehouden worden blijkt uit onderzoek van de Keuringsdienst voor Waren en het Rijksinstituut voor Volksgezondheid en Milieu dat er geen relatie bestaat tussen het houderijsysteem en de besmetting. Ook intensivering van de productie en liberalisering van het handelsverkeer vormen geen extra risicofactoren. </antwoord>
      <antwoord nummer="6">Ja. </antwoord>
      <antwoord nummer="7">Decontaminatie is symptoombestrijding. De werkelijke oorzaak, te weten onhygiënische productie, wordt door het invoeren van een decontaminatiestap niet aangepakt. Daarom heeft decontaminatie niet mijn voorkeur. Zie ook het antwoord op vraag 3. </antwoord>
      <antwoord nummer="8">Zie het antwoord op vraag 3. </antwoord>
      <noten afkomstig="antwoord"/>
   </antwoorden>
</kvr>
