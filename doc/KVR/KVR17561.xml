<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib en Depla (beiden PvdA) aan minister van Volksgezondheid, Welzijn en Sport over de mogelijke financiële problemen van het Meander Medisch Centrum. (Ingezonden 17 maart 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17561
</item>
         <item attribuut="Inhoud">Vragen over de mogelijke financiële problemen van het Meander Medisch Centrum, in relatie tot nieuwbouwplannen en de mogelijkheid dat de basisziekenhuiszorg in de regio West-Eemland in gevaar komt.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Ziekenhuizen</item>
         <item attribuut="Vindplaats">Kamervragen met antwoord 2002-2003, nr. 1094, Tweede Kamer</item>
         <item attribuut="Vraagnr_bij_indiening">2020308890</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
            <persoon partij="PvdA">Depla</persoon>
         </item>
         <item attribuut="Datum_reaktie">2003-04-09</item>
         <item attribuut="Datum_indiening">2003-03-17</item>
         <item attribuut="Document-id">KVR17561</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2283" allpagenumbers="2283 2284" vetnummer="2020308890" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17561" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1094" onderwerp="" indiendatum="2003-03-17">
         <vrager partij="PvdA" oorsprong="parlement">Arib</vrager>
         <vrager partij="PvdA" oorsprong="parlement">Depla</vrager>
         <vraagt-aan>minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-04-9">
         <antwoorder functie="minister" ministerie="Volksgezondheid, Welzijn en Sport">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van de berichten over de financiële problemen van het Meander Medisch Centrum? <voetnoot nummer="1"/>
      </vraag>
      <vraag nummer="2">Hoe beoordeelt u het feit dat als gevolg hiervan de geplande voorgenomen opbouw van een geriatrisch centrum in Baarn wordt heroverwogen? </vraag>
      <vraag nummer="3">Deelt u de mening dat dit haaks staat op de op basis van de in het rapport Kraaijeveld-Wouters gemaakte afspraken aangaande het instandhouden van de ziekenhuislocatie in Baarn? </vraag>
      <vraag nummer="4">Deelt u de mening dat door afstand te nemen van het rapport Kraaijeveld-Wouters ook de basis vervalt voor zowel de fusie als de nieuwbouw op de locatie in Baarn? </vraag>
      <vraag nummer="5">Deelt u de mening dat de basisziekenhuiszorg in de regio-West-Eemland gezien bovenstaande in gevaar komt? Zo ja, vindt u dit acceptabel? Zo neen, waarom niet? </vraag>
      <vraag nummer="6">Bent u van plan maatregelen te nemen tegen het uitkleden van de ziekenhuislocatie Baarn en daarmee de aantasting van de basisziekenhuiszorg? </vraag>
      <noten afkomstig="vraag">
         <noot nummer="1" datum="2003-02-27" bron="De Gooi en Eemlander" titel="Ziekenhuizen liegt mensen wat voor">De Gooi en Eemlander, 27 februari 2003: «Ziekenhuizen liegt mensen wat voor»</noot>
      </noten>
   </vragen>
   <antwoorden aantal="6">
      <antwoord nummer="1">Bij Meander Medisch Centrum is er, op basis van aan mij door het ziekenhuis aangereikte informatie, momenteel geen sprake van financiële problemen. Wel is het zo dat het ziekenhuis ten opzichte van vorig jaar relatief minder te besteden heeft. Het ziekenhuis wil voor de toekomst een financieel gezonde uitgangspositie veiligstellen, dit juist om financiële problemen te voorkomen. Het ziekenhuis heeft een sluitende begroting voor 2003 met daarin taakstellingen voor verschillende afdelingen. </antwoord>
      <antwoord nummer="2">In een vastgesteld verslag van het stakeholdersoverleg van 11 december 2002 staat dat de volledige functionaliteit van de zorgeenheid geriatrie (kliniek, dagbehandeling en polikliniek) wordt gesitueerd in Baarn. Ik vind dat het ziekenhuis met overtuigende argumenten moet komen om op deze afspraak te kunnen terugkomen. </antwoord>
      <antwoord nummer="3">Het rapport Kraaijeveld-Wouters geeft aan «dat de locatie Baarn niet meer gezien kan worden als breed basisziekenhuis omdat dit ongewenst is om redenen van beperkte menskracht en kwaliteit, en ook niet noodzakelijk gegeven het feit dat Baarn nadrukkelijk onderdeel is van een groter geheel waar wel alle voorzieningen op acceptabele afstand aanwezig zijn, en waar Baarn een substantiële bijdrage aan kan leveren». Perspectief ziet de commissie voor Baarn als profielziekenhuis, onderdeel uitmakend van een grotere ziekenhuisgroep. Gekozen is voor het profiel planbare laagcomplexe zorg. Aan de meeste suggesties uit het rapport wordt inmiddels concreet inhoud gegeven: orthopedische zorg, oogheelkunde, poli-plastische chirurgie etc. Daarmee blijft de ziekenhuislocatie in Baarn in stand. </antwoord>
      <antwoord nummer="4">Van nieuwbouw op de locatie Baarn is geen sprake. De locatie Molendael is enige jaren geleden gerenoveerd. Het afgelopen jaar hebben er nog aanvullende aanpassingen plaatsgevonden: concreet gaat het om een extra operatiekamer en een heel nieuw oogheelkundig centrum. Momenteel is er wel sprake van een aanvraag voor vervangende nieuwbouw voor de twee sterk verouderde locaties in Amersfoort. Bij de beoordeling van de nieuwbouwplannen in Amersfoort zal de invulling van de locatie Molendael natuurlijk worden meegewogen. De locatie in Baarn blijft in de plannen van het ziekenhuis ook na 2008, d.w.z. na oplevering van de nieuwbouw in Amersfoort, in gebruik. </antwoord>
      <antwoord nummer="5">Vanwege de nabijheid van de locaties in Amersfoort kan ik de stelling dat de basisziekenhuiszorg in de regio West Eemland in gevaar komt, niet onderschrijven. </antwoord>
      <antwoord nummer="6">De locatie Baarn is een profielziekenhuis en geen basisziekenhuis. Het meest opvallende verschil tussen een basis- en een profielziekenhuis is de aanwezigheid in een basisziekenhuis van een afdeling spoedeisende hulp gedurende 7 x 24 uur. De invulling van een profielziekenhuis kan vervolgens nadere uitwerking krijgen afhankelijk van de regionale en plaatselijke behoeften en omstandigheden. Dat is vorig jaar bij de besluitvorming over het rapport Kraaijeveld-Wouters gebeurd. </antwoord>
      <noten afkomstig="antwoord"/>
   </antwoorden>
</kvr>
