<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Nawijn (Groep Nawijn) aan de minister voor Vreemdelingenzaken en Integratie over de versnelde naturalisatie tot Nederlander van de voetballer Salomon Kalou. (Ingezonden 31 augustus 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23935
</item>
         <item attribuut="Inhoud">Is met het op korte termijn verstrekken van het Nederlanderschap aan voetbaltalent Kalou een Nederlands belang gemoeid?</item>
         <item attribuut="Rubriek">Staats- en bestuursrecht (Vreemdelingenrecht) Vrijetijdsbesteding (Sport)</item>
         <item attribuut="Trefwoorden">Nationaliteitsrecht Sport</item>
         <item attribuut="Vindplaats">Kamervragen met antwoord 2005-2006, nr. 34, Tweede Kamer</item>
         <item attribuut="Vraagnr_bij_indiening">2040520630</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="Groep Nawijn">Nawijn</persoon>
         </item>
         <item attribuut="Datum_reaktie">2005-09-21</item>
         <item attribuut="Datum_indiening">2005-08-31</item>
         <item attribuut="Document-id">KVR23935</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="75" allpagenumbers="75 76" vetnummer="2040520630" code="0405tkkvr34" lopendefooter="Tweede Kamer, vergaderjaar 2005–2006, Aanhangsel" filenaam="KVR23935" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="34" onderwerp="" indiendatum="31augustus 2005">
         <vrager partij="Groep Nawijn" oorsprong="parlement">Nawijn</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="21september 2005">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Hebt u kennisgenomen van de uitverkiezing van de Feyenoord-speler Salomon Kalou tot het grootste voetbaltalent van Nederland van 2005? Zo ja, wat vindt u van deze uitverkiezing? Zo neen, bent u bereid om zich te verdiepen in de beweegredenen van de jury, die Salomon Kalou uitriepen tot het grootste voetbaltalent van Nederland van 2005? </vraag>
      <vraag nummer="2">Is het u bekend dat de jury bestond uit vakmensen als bondscoach Marco van Basten, Johan Cruijff, Wim Jansen en Ronald Koeman? </vraag>
      <vraag nummer="3">Hecht u waarde aan de vakkennis van deze juryleden? Zo ja, bent u bereid om hun oordeel te laten meewegen in de bezwaarschriftenprocedure tot een versnelde naturalisatie van Salomon Kalou? </vraag>
      <vraag nummer="4">Is het u bekend dat voorgaande «Talenten van het Jaar» als Rafael van der Vaart en Wesley Sneijder het Nederlands Elftal hebben gehaald? </vraag>
      <vraag nummer="5">Hebt u kennisgenomen van een brief van voetbalexperts waarin de kwaliteiten van Salomon Kalou worden belicht? Zo ja, wat is het oordeel van de minister over de inhoud van deze brief van voetbalexperts? </vraag>
      <vraag nummer="6">Is het u bekend dat bondscoach Marco van Basten en Johan Cruijff tijdens de uitverkiezing van Salomon Kalou tot «Talent van het Jaar» hebben aangegeven dat hij een verrijking voor het Nederlandse voetbal is? </vraag>
      <vraag nummer="7">Hecht u waarde aan de deskundigheid van bondscoach Marco van Basten en voormalig toptrainer Johan Cruijff? Zo ja, laat u hun oordeel meewegen in uw beslissing op het bezwaarschrift om Salomon Kalou versneld het Nederlanderschap te verlenen? </vraag>
      <vraag nummer="8">Bent u, door de uitverkiezing van Talent van het Jaar van Salomon Kalou en de uitspraken van voetbaldeskundigen als Marco van Basten en Johan Cruijff, er nog steeds niet van overtuigd dat met deze procedure een Nederlands belang is gemoeid? </vraag>
      <vraag nummer="9">Bent u bereid om Salomon Kalou op zeer korte termijn het Nederlanderschap te verstrekken? </vraag>
      <noten afkomstig="vraag"/>
   </vragen>
   <toelichting>Zie ook Aanhangsel Handelingen nrs. 1715, 1716, 1717 en 1718, vergaderjaar 2004–2005, eerdere Kamervragen inzake de voetballer Salomon Kalou. </toelichting>
   <antwoorden aantal="8">
      <antwoord nummer="1en 2">Zowel vraag 1als vraag 2 wordt bevestigend beantwoord. Het ontvangen van de prijs lijkt mij ten zeerste een gelukwens waard. </antwoord>
      <antwoord nummer="3">Voor de vraag of de heer Kalou met toepassing van artikel 10 Rijkswet op het Nederlanderschap de Nederlandse nationaliteit zou kunnen verkrijgen, is de vakkennis van deze juryleden niet van belang. Immers, conform beleid wordt ingeval van een mogelijk Nederlands sportief belang de Staatssecretaris van Volksgezondheid, Welzijn en Sport door mij om advies gevraagd. Het advies van de Staatssecretaris wordt in de beoordeling van het naturalisatieverzoek meegewogen. Zoals geantwoord op eerdere Kamervragen, heb ik in het geval van de heer Kalou besloten gebruik te maken van mijn beoordelingsruimte en aan het advies van de Staatssecretaris geen doorslaggevende betekenis toe te kennen. Voor de gronden van mijn besluit verwijs ik naar de antwoorden op Kamervragen van de leden Verbeet en Klaas de Vries (beiden PvdA), ingezonden op 19 mei 2005 (Aanhangsel Handelingen nr. 1715, vergaderjaar 2004–2005). Met betrekking tot het ingestelde bezwaar van de heer Kalou meld ik dat deze procedure nog niet is afgerond. Ik wil dan ook hier niet vooruitlopen op de beslissing op het bezwaarschrift of de overwegingen die aan deze beslissing ten grondslag zullen liggen. </antwoord>
      <antwoord nummer="4">Ja. </antwoord>
      <antwoord nummer="5">Ja, een zodanige brief afkomstig van de heer Cruijff en gericht aan de Directeur betaald voetbal van de KNVB is op 14 september 2005 door de raadsman van de heer Kalou per fax aan de Immigratie- en Naturalisatiedienst gezonden. De inhoud van de brief is mij bekend. Conform het beleid laat ik mij, daar waar het betreft een beroep op Nederlands belang, in procedures als de onderhavige aangaande dat belang adviseren door de betrokken vakministers. Dit betekent tevens dat ik in procedures als de onderhavige geen verdere waarde toeken aan de meningen, standpunten of opvattingen van anderen dan de door mij beleidsmatig geraadpleegde vakministers. </antwoord>
      <antwoord nummer="6">Ja, dat is mij bekend. </antwoord>
      <antwoord nummer="7">Ik verwijs naar het antwoord op vraag 3. </antwoord>
      <antwoord nummer="8">Zoals ik eerder heb geantwoord, staat op basis van het advies van de Staatssecretaris van Volksgezondheid, Welzijn en Sport vast dat een Nederlands sportief belang aanwezig is. (Zie hiervoor de antwoorden op Kamervragen van de leden Verbeet en Klaas de Vries (beiden PvdA), ingezonden 19 mei 2005) (Aanhangsel Handelingen nr. 1715, vergaderjaar 2004–2005). Anders dan het advies van de vakminister strekt mijn beoordeling zich echter tevens uit over alle overige aspecten en voorwaarden van het naturalisatieverzoek. In mijn afweging of sprake is van zodanig gewichtig Nederlands belang op sportief gebied dat dit dient op te wegen tegen het niet-voldoen aan twee voorwaarden voor naturalisatie heb ik, mede gezien het restrictieve gebruik van artikel 10 Rijkswet op het Nederlanderschap dat het kabinet voorstaat, beslist tot niet-inwilliging van het verzoek. Voor de overtuiging dat in deze procedure het Nederlands sportief belang zeker is gemoeid, speelt evenwel noch de uitverkiezing tot talent van het jaar noch de uitspraken van de genoemde voetbaldeskundigen een rol. </antwoord>
      <antwoord nummer="9">Zolang de besluitvorming rond het bezwaarschrift nog niet is afgerond, zal ik hierover geen uitspraak doen. Overigens heb ik het voornemen, op het moment dat de besluitvorming is afgerond, de heer Kalou en zijn gemachtigde als eersten over de uitkomst te berichten. </antwoord>
      <noten afkomstig="antwoord"/>
   </antwoorden>
</kvr>
