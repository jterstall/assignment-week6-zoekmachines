<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hessing, Weisglas en Van den Doel(allen VVD) over het voornemen tot uitbreiding van de NAVO. (Ingezonden 2 juni 1995); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1635
</item>
         <item attribuut="Rubriek">Veiligheidsbeleid en defensie (NAVO)</item>
         <item attribuut="Trefwoorden">NAVO</item>
         <item attribuut="Vindplaats">Kamervragen met antwoord 1994-1995, nr. 986, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="VVD">Hessing</persoon>
            <persoon partij="VVD">Weisglas</persoon>
            <persoon partij="VVD">Van den Doel</persoon>
         </item>
         <item attribuut="Datum_reaktie">1995-07-04</item>
         <item attribuut="Datum_indiening">1995-06-02</item>
         <item attribuut="Document-id">KVR1635</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2015" allpagenumbers="2015 2016" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="986" onderwerp="" indiendatum="1995-06-2">
         <vrager partij="VVD" oorsprong="parlement">Hessing</vrager>
         <vrager partij="VVD" oorsprong="parlement">Weisglas</vrager>
         <vrager partij="VVD" oorsprong="parlement">Van den Doel</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hoe beoordeelt u de toenemende bezwaren vanuit de Russische Federatie tegen het voornemen van de NAVO tot uitbreiding met Polen, Hongarije, Tsjechie¨ en Slowakije? </vraag>
      <vraag nummer="2">Onderkent u het risico, dat het voornemen tot uitbreiding van de NAVO reactionaire krachten in Rusland in de kaart speelt, zodoende het proces van democratisering negatief beı¨nvloedt en het Russische leger een legitimatie biedt om op versterking aan te dringen? </vraag>
      <vraag nummer="3">Acht u die ontwikkeling in het belang van de stabiliteit en de veiligheid in Europa? </vraag>
      <vraag nummer="4">Welke voortgang is inmiddels geboekt met het onderzoek dat de Permanente Raad van de NAVO uitvoert naar de wenselijkheid en mogelijkheid van eventuele uitbreiding van de NAVO? Wanneer kan een eerste rapportage worden tegemoet gezien? </vraag>
      <vraag nummer="5">Heeft er ooit, expliciet of impliciet, besluitvorming plaatsgevonden inzake eventuele uitbreiding van de NAVO? Zo ja, waar en wanneer? Wat is het standpunt van de Europese Raad in deze? Wanneer is de kwestie parlementair besproken? </vraag>
      <vraag nummer="6">Acht u het wenselijk, dat voordat er sprake kan zijn van een eventueel lidmaatschap voor Midden- en Oost-Europese landen, de militaire samenwerking eerst op andere wijze wordt geı¨ntensiveerd? </vraag>
      <vraag nummer="7">Hoe wordt thans invulling gegeven aan de strategische dialoog met de Russische Federatie, zowel vanuit de EU als vanuit de NAVO? Welk gemeenschappelijk belang is daarbij het uitgangspunt? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1, 2 en 3">Rusland vreest door uitbreiding in een isolement te raken. Dit gevoel wordt versterkt doordat vele Russische politici en ook de Russische bevolking een verwrongen beeld hebben van de NAVO en de doelstellingen waarvoor de NAVO in de huidige veiligheidsituatie staat. Het wantrouwen jegens de NAVO in het algemeen en eventuele uitbreiding in het bijzonder moet tegen deze achtergrond worden gezien. Het politieke debat in Rusland over NAVO-uitbreiding bevindt zich in een politiek gevoelige fase als gevolg van de naderende verkiezingen voor de Duma in december van dit jaar en de presidentsverkiezingen in de zomer van 1996. De Regering is zich bewust van deze achtergrond en het beleid is er dan ook opgericht middels dialoog en samenwerking het wantrouwen weg te nemen en de Russische regering ervan te overtuigen dat uitbreiding van de NAVO geen vijandige daad is en niet tegen Rusland is gericht. Hiertoe zal in zake uitbreiding de grootst mogelijke openheid moeten worden betracht om daarmee onnodige en ongewenste verrassingen te vermijden. </antwoord>
      <antwoord nummer="4 en 5">In het Slotcommunique´ van de NAVO-Topontmoeting van 10 en 11 januari 1994 is voor het eerst melding gemaakt van de mogelijkheid van uitbreiding. De Ministerie¨le Noordatlantische Raad van 1 en 2 december sloot hierbij aan met de stelling dat uitbreiding «wenselijk en verwachtbaar» is. Op basis hiervan heeft de Ministerie¨le aan de Permanente Raad opdracht gegeven tot het doen uitvoeren van een studie. De studieopdracht luidde dat bezien moet worden op welke wijze en onder welke voorwaarden de uitbreiding gestalte dient te krijgen. Daarom wordt de studie ook «why and how»-studie genoemd. Eerst na voltooiing van deze studie zullen de lidmaatschapsperspectieven van afzonderlijke landen en tijdpaden nader beschouwd kunnen worden. Naar verwachting zal de «why and how»-studie gedurende het komende najaar gereed komen. De NAVO zal daarna een presentatie verzorgen aan geı¨nteresseerde staten die deelnemen aan het Partnerschap voor Vrede. Alvorens deze presentatie plaats vindt zal de Tweede Kamer door de Regering geı¨nformeerd worden over de voortgang van de studie. Hoewel de Europese veiligheidsarchitectuur wel binnen de Europese Unie besproken wordt, heeft de EU geen officieel standpunt a` 15 over NAVO-uitbreiding. Tijdens informele bijeenkomsten van de Ministers van Buitenlandse Zaken overheerst de visie dat de uitbreiding van de EU en de NAVO als nauw met elkaar samenhangende processen gezien moeten worden. Het streven van de Regering is er op gericht een zo groot mogelijke parallellie in de beide uitbreidingsprocessen in Midden- en Oost-Europa te bewerkstelligen. De Regering is van mening dat de beide lidmaatschappen complementair zijn. De interne stabiliteit die geboden wordt door de economische en sociale integratie in de EU, dient aangevuld te worden door de externe veiligheid die verzekerd wordt door het NAVO-lidmaatschap. Beide integratieprocessen hebben een versterkende invloed op elkaar. Ook institutioneel bestaat een – indirect – verband tussen het NAVO- en EU-lidmaatschap. Wanneer de Midden- en Oosteuropese staten toetreden tot de EU, bestaat voor hen, ingevolge de WEU-verklaring bij het Verdrag van Maastricht, tevens de mogelijkheid toe te treden tot de WEU. Aangezien de veiligheids- garanties vervat in het WEU-verdrag en het NAVO-verdrag nauw met elkaar verband houden, is het noodzakelijk dat WEU- en NAVO-lidmaatschap voor de Midden- en Oosteuropese landen samenvallen. De mogelijkheid van uitbreiding van het Bondgenootschap is door mij reeds aan de orde gesteld in, onder andere, de Memorie van Toelichting bij de Rijksbegroting 1995, Hoofdstuk V, Buitenlandse Zaken. Tijdens de algemene beschouwingen op 30 november 1994 is door mij mondeling ingegaan op de NAVO. Tevens is ander verband, in de notitie over uitbreiding van de Europese Unie die op 14 november 1994 aan de Tweede Kamer is verzonden, ingegaan op de uitbreiding van de NAVO. Deze notitie is op 14 februari jl. in de Tweede Kamer behandeld. Voor wat de Eerste Kamer betreft, is de mogelijkheid van uitbreiding van de NAVO aan de orde geweest in het begrotingsdebat van 2 mei jl. Ook in voorgaande kamervragen over de houding van Rusland jegens het Westen van 4 mei jl., waarop het antwoord op 9 juni jl. door de griffie ontvangen is, mijnerzijds is ingegaan op de uitbreiding van de NAVO. </antwoord>
      <antwoord nummer="6">De Regering hecht groot belang aan de intensivering van de samenwerking met Midden- en Oost-Europa op het terrein van veiligheidspolitiek en defensie. Deze intensivering vindt plaats in zowel bilateraal als multilateraal kader. De bilaterale samenwerking op defensieterrein is reeds uiteengezet in een brief van de Minister van Defensie aan de Voorzitter van de Tweede Kamer van 10 mei jl. De door de NAVO geı¨nitieerde Noordatlantische Samenwerkingsraad is reeds sinds 1991 een forum voor politieke en militaire consultaties tussen de staten van het voormalige Warschaupakt en de NAVO. Sinds 1994 is de samenwerking van de NAVO met de NASR-landen (exclusief Tadzjikistan) en Finland, Malta, Oostenrijk, Slovenie¨ en Zweden – verder versterkt in het kader van het Partnerschap voor Vrede (PvV). Het PvV behelst met name praktische militaire samenwerking, zoals het organiseren van oefeningen op het gebied van peacekeeping. Het PvV speelt niet alleen een rol bij de voorbereiding op het eventuele lidmaatschap van de NAVO, maar is tevens van belang voor de ontwikkeling van een inhoudsvolle relatie met partners waarvan niet verwachtbaar is dat zij spoedig tot de NAVO zullen toetreden. </antwoord>
      <antwoord nummer="7">Het Individuele Partnerschapsprogramma (IPP) van Rusland dat met de NAVO werd overeengekomen in het kader van het Partnerscap voor Vrede, zal een belangrijke rol spelen bij het totstandbrengen van praktische samenwerking met Rusland. Het IPP en een document inhoudende een «Broad Enhanced Dialogue» tussen de NAVO en Rusland, werden op 31 mei jl. – en marge van de ministerie¨le Noordatlantische Samenwerkingsraad te Noordwijk – door Rusland aanvaard. Naast de bilaterale betrekkingen tussen NAVO-bondgenoten en Rusland, zal de hierboven genoemde dialoog van belang zijn bij het uitbouwen van de relaties met Rusland. Deze dialoog gaat verder dan het Partnerschap voor Vrede en zal recht kunnen doen aan de speciale positie van Rusland als grote Europese mogendheid, zonder daarmee een droit de regard in interne aangelegenheden van de NAVO te geven. De Regering is van mening dat zowel het Bondgenootschap als Rusland belang hebben bij een inhoudsvolle dialoog en praktische samenwerking. Hierbij kan onder meer gedacht worden aan onderwerpen als informatie-uitwisseling over vraagstukken als non-proliferatie, nucleaire veiligheid, milieuverontreiniging door militaire activiteiten en samenwerking op het gebied van vredeshandhaving. De EU streeft in haar relaties met Rusland naar de integratie van Rusland in de Europese veiligheidsarchitectuur, daarbij uitgaande van integratie van de Midden- en Oosteuropese landen in de EU. De mate waarin partnerschap met Rusland momenteel mogelijk is wordt echter beperkt door het Russische optreden in de Tsjetsjeense crisis, waardoor ondertekening van het interim-akkoord vooralsnog niet mogelijk bleek. De Regering blijft van mening dat Rusland voor de EU een essentie¨le gesprekspartner is. </antwoord>
      <noten afkomstig="antwoord"/>
   </antwoorden>
</kvr>
