<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dittrich en Van Boxtel (beiden D66) over de medische verzorging van gedetineerden in penitentiaire inrichtingen. (Ingezonden 13 juni 1995); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1663
</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gedetineerden Gevangeniswezen</item>
         <item attribuut="Vindplaats">Kamervragen met antwoord 1994-1995, nr. 1014, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="D66">Dittrich</persoon>
            <persoon partij="D66">Van Boxtel</persoon>
         </item>
         <item attribuut="Datum_reaktie">1995-07-12</item>
         <item attribuut="Datum_indiening">1995-06-13</item>
         <item attribuut="Document-id">KVR1663</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2091" allpagenumbers="2091 2092" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1014" onderwerp="" indiendatum="1995-06-13">
         <vrager partij="D66" oorsprong="parlement">Dittrich</vrager>
         <vrager partij="D66" oorsprong="parlement">Van Boxtel</vrager>
         <vraagt-aan/>
      </vraagdata>
      <antwoorddata antwoorddatum="1995-07-12">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw oordeel over de bezorgdheid van de Nationale Ombudsman <voetnoot nummer="1"/>over de medische verzorging van gedetineerden in penitentiaire inrichtingen, deskundigheid van de penitentiair inrichtingswerkers en de bereikbaarheid van de inrichtingsartsen, gegeven het feit dat ongeveer de helft van alle gedetineerden drugsverslaafd is? </vraag>
      <vraag nummer="2">Hoeveel mensen zijn er de afgelopen vijf jaar in gevangenissen en huizen van bewaring overleden? Hoevelen van hen waren tijdens hun detentie verslaafd aan harddrugs? </vraag>
      <vraag nummer="3">Kunt u van de tijdens detentie overleden verslaafden aangeven welke oorzaak aan hun dood ten grondslag heeft gelegen? Is zelfdoding e´e´n van die doodsoorzaken? Is nagegaan of deze zelfdoding(en) in direct verband stonden met de verslaving cq. het afkicken? Zo neen, waarom niet? Wordt er na elk overlijden in detentie een onderzoek door de Rijksrecherche ingesteld? Zo neen, waarom niet? </vraag>
      <vraag nummer="4">Hoeveel van de overleden verslaafden zijn tijdens hun detentie niet dan wel ontijdig door de inrichtingsarts cq. diens plaatsvervanger onderzocht? Acht u het raadzaam er bij de Vereniging van Gestichtsartsen op aan te dringen dat elke verslaafde in detentie door de inrichtingsarts wordt onderzocht? Zo neen, waarom niet? </vraag>
      <vraag nummer="5">Kan de gedetineerde belemmerd worden door het Huishoudelijk Reglement voor de Huizen van Bewaring in een adequate consultatie van de inrichtingsarts? Zo ja, op welke wijze kunnen deze belemmeringen worden weggenomen? </vraag>
      <vraag nummer="6">Behoeven inrichtingsartsen in Nederland geen specifiek op de verslavingsproblematiek gerichte cursus te volgen? Zo ja, acht u het raadzaam, dat alle inrichtingsartsen op korte termijn een dergelijke cursus volgen, waarin in elk geval de recente medische stand van zaken met betrekking tot de verslavingsproblematiek aan de orde komt? Zo neen, waarom niet? </vraag>
      <vraag nummer="7">Op welke wijze kan de kennis van penitentiair inrichtingswerkers over de diverse aspecten van de verslavingsproblematiek worden vergroot? Bent u voornemens daartoe adequate mogelijkheden te bieden? </vraag>
      <noten afkomstig="vraag">
         <noot nummer="1">Zie het jaarverslag over 1994, blz. 200</noot>
      </noten>
   </vragen>
   <antwoorden aantal="7">
      <antwoord nummer="1">De bezorgdheid van de Nationale ombudsman neem ik zeer serieus. Mede naar aanleiding van klachten met betrekking tot de medische zorg in penitentiaire inrichtingen die in 1994 bij de Nationale ombudsman waren ingediend, heb ik 7 april jl. een werkgroep ingesteld die in het bijzonder tot taak heeft de organisatie van de medische zorg in penitentiaire inrichtingen van het gevangeniswezen door te lichten. Voor een nadere taakomschrijving van de werkgroep verwijs ik u naar de bijgevoegde instellingsbeschikking. Risicofactoren ten aanzien van de organisatie van de medische zorg, waaronder ook specifieke deskundigheid van penitentiaire inrichtingsmedewerkers ten aanzien van de medische kant van de verzorging van gedetineerden en de bereikbaarheid van inrichtingsartsen, worden in het onderzoek van deze werkgroep betrokken. In de loop van september 1995 verwacht ik het eindrapport van de werkgroep. Zo spoedig mogelijk daarna zal ik u nader informeren. De werkgroep richt zich op de medische zorg in het algemeen en niet in het bijzonder op de medische zorg ten aanzien van drugverslaafde gedetineerden. Naar mijn mening is de medische dienst voldoende toegerust om ook aan verslaafde gedetineerden adequate zorg te bieden. Zie ook mijn beantwoording van vraag 6. </antwoord>
      <antwoord nummer="2">Door de Geneeskundig Inspecteur bij het Ministerie van Justitie zijn de volgende gegevens verstrekt: Overleden tijdens detentie in gevangenissen en huizen van bewaring: 1990: 13 1992: 9 1992: 16 1993: 17 1994: 14 (1e vijf maanden) 1995: 12 Van 19 van de hierboven bedoelde 81 overledenen was met zekerheid bekend dat zij verslaafd waren aan harddrugs als heroı¨ne en/of cocaı¨ne. </antwoord>
      <antwoord nummer="3">In 32 gevallen was het overlijden een gevolg van een suı¨cide, waarvan bij 25 personen door verhanging. In alle gevallen van zelfdoding of een poging daartoe, wordt vanwege de Medische Dienst in samenwerking met de Geneeskundige Inspectie getracht na te gaan of er mogelijkerwijs sprake is geweest van een direct verband met drugsverslaving, c.q. met het afkicken van drugs. Bij 2 van de hierboven vermelde gevallen van zelfdoding was zulks inderdaad het geval. Voorts zijn 4 gevallen bekend, waarbij het overlijden een gevolg was van (een overdosis) drugs tijdens een kortdurend verlof uit de inrichting. Na ieder overlijden in een justitie¨le inrichting wordt de (hoofd) Officier van Justitie van het betreffende arrondissement ingelicht. In vrijwel alle gevallen geeft deze de opdracht tot het verrichten van een onderzoek door de Rijksrecherche. </antwoord>
      <antwoord nummer="4">Alle hierboven vermelde overleden gedetineerden zijn bij hun leven door de arts, werkzaam in de betreffende Justitie¨le Inrichtingen gezien en onderzocht. De noodzaak tot een geneeskundig onderzoek van iedere in een inrichting binnenkomende gedetineerde, dus ook iedere verslaafde gedetineerde, is vastgelegd in de penitentiaire regelgeving. In het Huishoudelijk reglement voor het huis van bewaring wordt aan de arts opgedragen de gedetineerden te onderzoeken op de dag waarop zij zijn ingesloten en anders uiterlijk op de volgende werkdag (art. 32 lid 2 hoofdstuk II). Aangezien overeenkomstige bepalingen zijn opgenomen in de richtlijnen, uitgaande van de Geneeskundig Inspecteur bij het Ministerie van Justitie, zie ik geen aanleiding de inrichtingsartsen nog eens extra te wijzen op het belang van medisch onderzoek van verslaafde gedetineerden. De Vereniging van Gestichtsartsen is overigens een particuliere belangenvereniging gericht op onder meer de behartiging van de maatschappelijke belangen van artsen die werkzaam zijn binnen Justitie¨le Inrichtingen. </antwoord>
      <antwoord nummer="5">Adequate consultatie van de inrichtingsarts wordt in het eerder genoemde art. 32 van hoofdstuk II en in art. 31 van hoofdstuk III van het Huishoudelijk reglement voor het huis van bewaring gewaarborgd. Het eerstgenoemde artikel schrijft voor dat de inrichtingsarts tijdens zijn spreekuur de gedetineerden ontvangt die daartoe de wens te kennen hebben gegeven en dat de arts de gedetineerden bezoekt die niet in staat zijn tijdens het spreekuur te verschijnen. In het laatstgenoemde artikel wordt het recht van gedetineerden omschreven om de aan de inrichting verbonden artsen te raadplegen op de daarvoor vastgestelde spreekuren. Zoals ook andere rechten van gedetineerden kan dit recht in hoogst uitzonderlijke gevallen worden beperkt, namelijk wanneer de veiligheid of de orde in de inrichting dit naar het redelijk oordeel van de inrichtingsdirecteur volstrekt noodzakelijk maken (art. 76 lid 1 hoofdstuk III Huishoudelijk reglement voor het huis van bewaring). Voor het nemen van een dergelijk besluit geldt een met bijzondere waarborgen omklede procedure. </antwoord>
      <antwoord nummer="6">Ik ben van mening dat inrichtingsartsen hun vakbekwaamheid voortdurend op peil dienen te houden, dus ook met betrekking tot hun deskundigheid inzake verslavingsproblematiek. De Geneeskundig Inspecteur bij het Ministerie van Justitie voert hierin een actief beleid: Inrichtingsartsen worden na hun indiensttreding dringend uitgenodigd deel te nemen aan een meerdaagse orie¨ntatie-cursus, waarvan een groot deel in het teken staat van de drugsproblematiek en de verslaafdenzorg. Deze cursussen worden gegeven onder toezicht van de Geneeskundig Inspecteur bij het Ministerie van Justitie. Daarnaast worden door zowel de Vereniging van Gestichtsartsen als door het Bureau Geneeskundige Inspectie regelmatig studiedagen georganiseerd, waarbij drugsverslaving een veelvuldig voorkomend onderwerp is. Op grond van het voorgaande vind ik dat reeds in voldoende mate aan uw suggestie wordt voldaan. </antwoord>
      <antwoord nummer="7" voetnoot="1">Naar mijn mening bestaan er voldoende mogelijkheden om PIW’ers te scholen inzake diverse aspecten van de verslavingsproblematiek van gedetineerden. Kennis van aspecten van verslavingsproblematiek is een onderdeel van de beroepsopleiding van PIW’ers en arbeidsmedewerkers. Het onder vraag 1 genoemde onderzoek raakt ook aan de problematiek van het grote percentage verslaafden onder de gedetineerdenpopulatie. Mocht uit dit onderzoek blijken dat de deskundigheid van PIW’ers op het gebied van deze problematiek dient te worden vergroot, dan zal ik op dat moment bezien op welke wijze hierin kan worden voorzien. Bijlage: instellingsbeschikking 7 april 1995, nr. 486800/95/DJI <voetnoot nummer="1"/>. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parle-mentaire Documentatie</noot>
      </noten>
   </antwoorden>
</kvr>
