<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister van Landbouw, Natuur en Voedselkwaliteit over exportsubsidie op diertransporten. (Ingezonden 14 april 2005); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22824
</item>
         <item attribuut="Inhoud">Vragen naar aanleiding van het artikel 'Europese Unie verschaft subsidie aan dierenleed' in de Volkskrant van 8 april 2005.</item>
         <item attribuut="Rubriek">Handel en economie (Export) Internationale betrekkingen (Europese Unie) Landbouw (Subsidies) Natuur (Dierenbescherming) Veeteelt (Dierenvervoer)</item>
         <item attribuut="Trefwoorden">Dierenbescherming Dierenvervoer Export Landbouwsubsidies</item>
         <item attribuut="Vindplaats">Kamervragen met antwoord 2004-2005, nr. 1471, Tweede Kamer</item>
         <item attribuut="Vraagnr_bij_indiening">2040512870</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2005-04-21</item>
         <item attribuut="Datum_indiening">2005-04-14</item>
         <item attribuut="Document-id">KVR22824</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3135" allpagenumbers="3135 3136 3137" vetnummer="2040512870" code="0405tkkvr1471" lopendefooter="Tweede Kamer, vergaderjaar 2004–2005, Aanhangsel" filenaam="KVR22824" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1471" onderwerp="" indiendatum="14april 2005">
         <vrager partij="GroenLinks" oorsprong="parlement">Vos</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2005-04-21">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u het rapport «The subsidised trade in live cattle from the European Union to the Middle East» dat melding maakt van diertransporten naar onder meer landen in het Midden Oosten? <voetnoot nummer="1"/>
      </vraag>
      <vraag nummer="2">Aan welke regels zijn de diertransporten gebonden? </vraag>
      <vraag nummer="3">Is het waar dat bij deze transporten nauwelijks sprake is van controle van de regels en dat de dieren onvoldoende eten en drinken krijgen? </vraag>
      <vraag nummer="4">Is het waar dat, zoals in het artikel «Europese Unie verschaft subsidie een dierenleed» staat, Nederlandse exporteurs van levend vee jaarlijks ca. 2,5 miljoen Euro subsidie krijgen voor het exporteren van dat vee? </vraag>
      <vraag nummer="5">Wat is de omvang van de subsidie die de Nederlandse sector over de afgelopen jaren heeft ontvangen? </vraag>
      <vraag nummer="6">Voor welke dieren is deze subsidie beschikbaar en gaat het daarbij om slachtvee, fokdieren of andere categorieën? </vraag>
      <vraag nummer="7">Hoe verhoudt het transport van dieren naar landen buiten de EU, waaronder het Midden-Oosten, zich tot het streven van de Nederlandse regering om in Europees verband te komen tot een beperking van de maximumduur voor het diertransport? </vraag>
      <vraag nummer="8">Is het waar dat de exportsubsidies voor levend vee gestart zijn in een periode van overproductie, dat die overproductie nu niet meer aan de orde is; en dat dus de exportsubsidie ook niet meer legitiem is? Zo neen, waarom niet? </vraag>
      <vraag nummer="9">Bent u bereid in Europees verband te pleiten voor een onmiddellijke stop van de subsidies op de export van levend vee naar landen buiten de EU? Zo ja, wilt u dit op de eerstvolgende Europese landbouwraad doen? Zo neen, waarom niet? </vraag>
      <vraag nummer="10">Wilt u deze vragen beantwoorden vóór het overleg met de vaste commissie voor Landbouw, Natuur en Voedselkwaliteit op 21 april 2005 over de landbouwraad van 26 april 2005? </vraag>
      <noten afkomstig="vraag">
         <noot nummer="1">Rapport Compassion in World Farming, H. Pickett, 2005; www.ciwf.org.uk/stopthebullschip</noot>
         <noot nummer="2" datum="2005-04-8" bron="de Volkskrant">de Volkskrant, 8 april 2005</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Diertransporten zijn aan veel regels gebonden, zowel met betrekking tot de chauffeurs van de diertransporten, de veterinaire aspecten als de dierenwelzijnaspecten. Tegen de achtergrond van het genoemde rapport van de CIWF beperk ik me bij de beantwoording van deze vraag tot de regels op het vlak van dierenwelzijn. In Nederland kennen we het Besluit dierenvervoer 1994, dat is gebaseerd op de Gezondheids- en welzijnswet voor dieren (Gwwd). In dit besluit is Richtlijn 91/628/EEG van 19 november 1991 betreffende de bescherming van dieren tijdens het vervoer geïmplementeerd. Genoemd besluit regelt met name de maximale reisduur en (minimale) condities waaronder transport van dieren moet plaatsvinden. Daarnaast regelt Verordening (EG) nr. 639/2003 de vaststelling van de uitvoeringsbepalingen met betrekking tot de voor de toekenning van uitvoerrestituties te vervullen voorwaarden in verband met het welzijn van levende runderen tijdens het vervoer. Hiermee is de uitbetaling van exportrestituties afhankelijk gemaakt van het voldoen aan de dierenwelzijnregels. Onlangs is Verordening (EG) nr. 1/2005 van de Raad van 22 december 2004inzake de bescherming van dieren tijdens het vervoer totstandgekomen. In deze verordening zijn onder meer betere handhavings- en controlemogelijkheden opgenomen (satellietnavigatiesysteem) en strengere eisen aan de opleiding en de autorisatie van transporteurs (certificering). De verordening geeft verder een duidelijker verantwoordelijkheidsverdeling bij het transport waardoor een «overtreder» beter kan worden aangewezen. Niet alleen de transporteur maar ook de chauffeur of opdrachtgever kan dan worden aangesproken op het niet naleven van dierenwelzijneisen. De nieuwe verordening zal met ingang van 5 januari 2007 van toepassing zijn. Na enkele jaren zal een evaluatie van deze verordening plaatsvinden, waarbij gekeken wordt of de bepalingen ten aanzien van reisduur en condities moeten worden aangescherpt. </antwoord>
      <antwoord nummer="3">Dit is een verkeerde voorstelling van zaken. Tot aan de grens van de Gemeenschap is het controleregime van toepassing zoals dat geldt voor het intracommunautair handelsverkeer. Verder gaat de export van levende runderen naar derde landen, waarvoor restituties zijn aangevraagd, vergezeld van de volgende controles, zoals bepaald in Verordening (EG) nr. 639/2003: – Bij het verlaten van de Gemeenschap wordt door een officiële dierenarts gecontroleerd of de voorwaarden van Richtlijn 91/628/EEG vanaf de plaats van vertrek tot aan de plaats waar de dieren de Gemeenschap verlaten zijn vervuld en of de vervoersomstandigheden tijdens de verdere reis in overeenstemming zijn met de voorschriften van genoemde richtlijn en of de nodige maatregelen zijn getroffen om de inachtneming ervan tot de eerste lossing in het derde land van de eindbestemming te verzekeren. – Nadat de dieren het douanegebied van de Gemeenschap hebben verlaten, moet de exporteur ervoor zorgen dat de dieren een controle ondergaan door een erkende instantie op elke plaats van overlading in een ander vervoermiddel, tenzij de overlading niet voorzien was en veroorzaakt wordt door uitzonderlijke en onvoorziene omstandigheden. – Op de eerste lossingplaats in het derde land van de eindbestemming wordt door een erkende instantie gecontroleerd of de dieren zijn getransporteerd in overeenstemming met Richtlijn 91/628/EEG. – Zonder verklaringen van de genoemde erkende instanties in derde landen worden exportrestituties niet uitbetaald. Deze omvangrijke controles kunnen misstanden echter nooit helemaal uitsluiten. </antwoord>
      <antwoord nummer="4">De genoemde 2,5 miljoen Euro heeft betrekking op het bedrag dat in 2003 aan Nederlandse exporteurs is toegekend voor de export van levend vee. </antwoord>
      <antwoord nummer="5">Onderstaand treft u een overzicht aan van de exportrestituties voor levende runderen, die de Nederlandse sector de afgelopen vijf jaar heeft ontvangen. 2000 2001 2002 2003 2004 € 7 853 809 € 2 573 760 € 1 796 709 € 2 509 281 € 3 899 433 </antwoord>
      <antwoord nummer="6">De exportrestituties voor levende runderen zijn beschikbaar voor vrouwelijk fokvee jonger dan 30 maanden en voor mannelijk slachtvee met bestemming Libanon en Egypte (deze laatste bestemming is op dit moment overigens niet mogelijk in verband met de BSE-ban in Egypte). De export van slachtvee naar derde landen vanuit Nederland is echter gering: ruim 98% van de aangevraagde exportrestituties in Nederland betreffen restituties voor fokvee. </antwoord>
      <antwoord nummer="7">Zoals blijkt uit het antwoord op vraag 2, voorziet de nieuwe Verordening (EG) nr. 1/2005 niet in een verdere beperking van de maximum reisduur en zal 4jaar na inwerkingtreding van deze verordening opnieuw worden bezien of de maximum reisduur nader moet worden beperkt. </antwoord>
      <antwoord nummer="8">De exportrestituties zijn indertijd ingesteld als compensatie voor de handel voor de door de EU-marktordeningen gecreëerde hogere kostprijzen voor belangrijke grondstoffen als granen en dergelijke. Eén van de negatieve gevolgen van dit beleid was het ontstaan van overproductie. Inmiddels heeft de EU gekozen voor een meer marktgericht beleid, waarbij de prijzen op de Europese markt richting wereldmarktprijzen zijn aangepast, en dus ook de grond voor exportrestituties sterk is verminderd. Wat Nederland betreft worden alle exportrestituties, dus ook die op levende runderen, uitgefaseerd. Afspraken hierover worden gemaakt in het kader van de Doha-ronde. Gelet op de huidige marktsituatie (de EU is inmiddels netto-importeur van rundvlees) zal afschaffing van de restituties op levende runderen naar verwachting geen grote nadelige gevolgen hebben voor het evenwicht op de Europese markt. </antwoord>
      <antwoord nummer="9">Denemarken heeft inmiddels aangekondigd op de eerstvolgende Landbouwraad een verzoek in te dienen om de exportrestituties op slachtrunderen af te schaffen. Ik zal Denemarken daarin steunen. Gelet op de problematiek rond het dierenwelzijn bij transport van levende runderen en gelet op het imago van de landbouw acht ik het stimuleren van de export van slachtrunderen naar derde landen – door het betalen van exportrestituties – niet langer acceptabel. Hoewel de kans op overtredingen bij het transport van fokrunderen over het algemeen geringer is (het gaat immers om waardevolle dieren die dienen als uitgangsmateriaal voor de opbouw van een hoogwaardige veestapel), sta ik echter ook open voor een discussie over afschaffing van exportrestituties voor fokrunderen. Afschaffing daarvan zal weinig impact hebben op de concurrentiepositie van de Nederlandse sector, aangezien zo’n afschaffing ook haar concurrenten zou treffen, die immers in hoofdzaak te vinden zijn in andere EU-lidstaten. Ik wil daarbij overigens wel aantekenen dat de huidige koppeling tussen de exportrestituties en de dierenwelzijnregels – die bij schrapping van de restituties logischerwijs komt te vervallen – een extra stimulans is om het dierenwelzijn in acht te nemen. </antwoord>
      <antwoord nummer="10">Ja. </antwoord>
      <noten afkomstig="antwoord"/>
   </antwoorden>
</kvr>
