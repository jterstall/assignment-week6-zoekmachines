<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Ardenne-van der Hoeven en Van der Hoeven (beiden CDA) aan de minister van Economische Zaken en de staatssecretaris van Justitie over kermisautomaten. (Ingezonden 25 september 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7980
</item>
         <item attribuut="Inhoud">Vragen over het opstellen van kermisautomaten op andere plaatsen dan op kortstondige, mobiele kermissen.</item>
         <item attribuut="Rubriek">Overheidsfinanciën (Kansspelen)</item>
         <item attribuut="Trefwoorden">Kansspelen</item>
         <item attribuut="Vindplaats">Kamervragen met antwoord 1998-1999, nr. 157, Tweede Kamer</item>
         <item attribuut="Vraagnr_bij_indiening">2989900740</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
            <persoon partij="CDA">Van der Hoeven</persoon>
         </item>
         <item attribuut="Datum_reaktie">1998-10-13</item>
         <item attribuut="Datum_indiening">1998-09-25</item>
         <item attribuut="Document-id">KVR7980</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="319" allpagenumbers="319 320" vetnummer="2989900740" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7980" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="157" onderwerp="" indiendatum="1998-09-25">
         <vrager partij="CDA" oorsprong="parlement">Van Ardenne-van der Hoeven</vrager>
         <vrager partij="CDA" oorsprong="parlement">Van der Hoeven</vrager>
         <vraagt-aan>de minister van Economische Zaken en de staatssecretaris van Justitie</vraagt-aan>
      </vraagdata>
      <antwoorddata antwoorddatum="1998-10-13">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich de toezegging van de toenmalige staatssecretaris van Justitie tijdens het voortgezet Algemeen Overleg op 20 juni 1996 om in overleg met de VNG na te gaan welke problemen zich voordoen bij de opstelplaatsen van kermisautomaten op andere plaatsen dan op traditionele kermissen? <voetnoot nummer="1"/>Heeft dit overleg inmiddels plaatsgehad en was het georganiseerd kermisbedrijf (BOVAK en NKB) hierbij betrokken? Wat zijn de resultaten van dit overleg? </vraag>
      <vraag nummer="2">Kunt u aangeven wat er met de brieven is gebeurd die de BOVAK op 8 augustus 1995 heeft gestuurd aan de Minister-President en de Ministers van Binnenlandse Zaken, Econonmische Zaken, Justitie, Onderwijs, Cultuur en Wetenschappen en Volksgezondheid, Welzijn en Sport, waarin aandacht wordt gevraagd voor de exploitatie van specifieke kermisautomaten, in strijd met de Wet op de Kansspelen/Speelautomatenregeling, op andere plaatsen dan op traditionele kortstondige respectievelijk mobiele kermissen? </vraag>
      <vraag nummer="3" voetnoot="2">Deelt u de mening dat de Minister van Economische Zaken in zijn brief van 5 december 1995 aan de griffier van de Arrondissementsrechtbank te Middelburg («een kermis is een tijdelijke gelegenheid van openbaar vermaak») en in zijn brief van 6 mei 1996 aan de Voorzitter van de Vaste Kamercommissie voor Economische Zaken («een kermis is een bijzondere gelegenheid van zeer tijdelijke aard») feitelijk een wettelijke definitie van het begrip «kermis» heeft gegeven en dat hierdoor vermaakcentra, family entertainment centra e.d. waar kermisautomaten in combinatie met kansspelautomaten permanent gedurende het gehele jaar in vaste locatie staan opgesteld niet langer als «kermis» kunnen worden aangemerkt? <voetnoot nummer="2"/>
      </vraag>
      <vraag nummer="4">Zijn de kermisautomaten zoals genoemd in artikel 3, eerste lid van het Speelautomatenbesluit (Staatscourant van 15 december 1997) uitsluitend bestemd om geëxploiteerd te worden op de traditionele kermissen? Zo ja, bent u bereid de kermisautomaten, zoals voornoemd in de Speelautomatenregeling van 5 december 1997, nr. 97076460 WJA/W, alleen maar toe te staan op traditionele kermissen met een beperkte tijdsduur in combinatie met grootvermaakzaken, kindervermaakzaken, oefening-spellen, verkoopzaken en kijkwerken? </vraag>
      <vraag nummer="5">Erkent u dat thans zoveel onduidelijkheid over het opstellen van kermisautomaten op andere plaatsen dan op traditionele kermissen bestaat dat hierdoor steeds meer gemeenten kermisautomaten in combinatie met kansspelautomaten in één gebouw met een permanent karakter toestaan, in afwijking van de bedoeling van de Speelautomatenregeling, 5 december 1997, nr. 97076460, paragraaf 2: Kermisautomaten? Acht u deze ontwikkeling mede gelet op de risico’s van gokverslaving gewenst? </vraag>
      <vraag nummer="6">Welke maatregelen zult u ondernemen om de opstelling van kermisautomaten en kansspelautomaten duidelijker te onderscheiden en in verband daarmee het onderscheid tussen traditionele kermissen met een tijdelijk karakter en permanente vermaakcentra scherper te definiëren? Bent u bereid daartoe de omschrijving van het begrip kermis in de Speelautomatenregeling, 5 december 1997, nr. 97076460, paragraaf 2: Kermisautomaten aan te passen? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="24 557" documentnummer="15">Kamerstuk 24 557, nr. 15</noot>
         <noot nummer="2">Uw kenmerk 96025064</noot>
      </noten>
   </vragen>
   <antwoorden aantal="2">
      <antwoord nummer="1">Ja. De vorige Staatssecretaris van Justitie heeft de Voorzitter van de Vaste Commissie voor Justitie van de Tweede Kamer der Staten-Generaal van de resultaten van het bedoeld overleg op de hoogte gebracht met brief van 10 oktober 1997, kenmerk 656658/97/6. Ik volsta hier kortheidshalve met een verwijzing naar die brief. </antwoord>
      <antwoord nummer="2 t/m 6">In het voorstel tot wijziging van de Wet op de kansspelen, Tweede Kamer 1997–1998, 25 727, wordt in artikel 30a, tweede lid, een regeling voor kermisautomaten getroffen. In de memorie van toelichting bij dit wetsvoorstel wordt op bladzijde 18 aangegeven dat er geen reden is om te komen tot een wettelijk verbod voor het opstellen van kermisautomaten op permanente kermissen. Alleen indien in de toekomst zou blijken dat zich hier vanuit het oogpunt van kansspelbeleid problemen voordoen, kan worden besloten om het opstellen van kermisautomaten te beperken tot bepaalde locaties. Concurrentieoverwegingen tussen tijdelijke en permanente kermissen spelen hierbij geen rol. Dit wetsvoorstel is op 14 april jl. door de Tweede Kamer der Staten-Generaal aanvaard en ligt thans ter behandeling in de Eerste Kamer der Staten-Generaal. Een nadere regeling van het begrip kermis in de Speelautomatenregeling is derhalve niet aan de orde. Ik ben het met de leden eens dat kermisautomaten die aanleiding kunnen geven tot een risico van gokverslaving, reden zouden kunnen zijn voor een restrictiever opstelplaatsenbeleid voor die kermisautomaten. Dat restrictiever opstelplaatsenbeleid zal in dat geval niet beperkt kunnen blijven tot uitsluitend vermaakscentra, maar zich ook moeten uitstrekken tot de traditionele kermissen. Het is immers niet zozeer de locatie waar de kermisautomaat staat opgesteld, als wel het karakter van de desbetreffende kermisautomaat dat van belang is voor het risico van gokverslaving. Voorstellen van de kermisbonden hieromtrent heb ik nog niet mogen ontvangen. </antwoord>
      <noten afkomstig="antwoord"/>
   </antwoorden>
</kvr>
