<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Veling (ChristenUnie) aan de staatssecretaris van Financiën over elektronische aangifte. (Ingezonden 30 mei 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15875
</item>
         <item attribuut="Inhoud">Vragen over de problemen van de Belastingdienst bij de afwikkeling van elektronische belastingaangiften.</item>
         <item attribuut="Rubriek">Belastingen (Belastingdiensten) Communicatie, media en informatievoorziening (Hard- en software)</item>
         <item attribuut="Trefwoorden">Belastingen Software</item>
         <item attribuut="Vindplaats">Kamervragen met antwoord 2001-2002, nr. 1329, Tweede Kamer</item>
         <item attribuut="Vraagnr_bij_indiening">2010210810</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="ChristenUnie">Veling</persoon>
         </item>
         <item attribuut="Datum_reaktie">2002-06-27</item>
         <item attribuut="Datum_indiening">2002-05-30</item>
         <item attribuut="Document-id">KVR15875</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2809" allpagenumbers="2809 2810" vetnummer="2010210810" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15875" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1329" onderwerp="" indiendatum="2002-05-30">
         <vrager partij="ChristenUnie" oorsprong="parlement">Veling</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2002-06-27">
         <antwoorder functie="staatssecretaris" ministerie="Financiën">Bos</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Op welke problemen is de Belastingdienst tot nu toe gestuit bij de elektronische belastingaangifte? </vraag>
      <vraag nummer="2">Is het waar dat: a. het voorkomt dat er kapotte diskettes (diskettes die te vaak hergebruikt zijn), aan de belastingplichtigen worden gestuurd; b. er nog steeds bij veel digitale aangiften problemen zijn met het lezen van de elektronische handtekening; c. er problemen zijn met het lezen van de gegevens in het algemeen; d. de aangifte per modem niet verstuurd kan worden wanneer de virusscanner aanstaat? Zo ja, hoe konden deze problemen ontstaan en hoe vaak komen deze problemen voor? </vraag>
      <vraag nummer="3">Is het computerprogramma dat nu door de Belastingdienst wordt gebruikt verouderd (o.a. Windows 3.1) en gebruiksonvriendelijk? </vraag>
      <vraag nummer="4">Wat zal er worden gedaan aan mogelijke herstelacties waarbij de belastingplichtigen geen nadeel zullen ondervinden? Hoe denkt u de problemen in de toekomst te voorkomen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Het doen van elektronische aangifte is dit jaar bijzonder succesvol geweest. Dit heeft er toe geleid dat er een explosieve toename is geweest van de couponbrieven waarop de elektronische handtekening stond vermeld. Een deel van de belastingplichtigen heeft deze couponbrief na de termijn die er voor stond, ingezonden. Er zijn klachten binnen gekomen na de verzending van brieven van de Belastingdienst waarin belastingplichtigen werden geïnformeerd dat de gebruikte handtekening afwijkt van de handtekening in het register van de Belastingdienst, of dat gebruikers vergeten waren hun handtekening te laten registeren. Uit een aantal klachten kwam ondermeer naar voren dat belastingplichtigen hun pincode al hadden ingezonden. Hieruit is de conclusie getrokken dat de rappelbrieven te vroeg zijn verstuurd. De Belastingdienst heeft vervolgens besloten een langere termijn in acht te nemen voor verzending van de rappelbrieven. </antwoord>
      <antwoord nummer="2">2a. Uit milieutechnische overwegingen streeft de Belastingdienst ernaar om zoveel mogelijk diskettes opnieuw te gebruiken. Hoewel een strikte kwaliteitscontrole wordt uitgevoerd, komt het sporadisch voor dat een diskette defect is of in het verzendproces defect raakt. Overigens zijn de diskettes ook ondanks een mechanisch defect vaak nog goed leesbaar. 2b. Er zijn geen problemen bij het lezen van de elektronische handtekening. 2c. In minder dan 0,1% van de gevallen kan de aangifte niet worden ingelezen. In dat geval wordt samen met de belastingplichtige een oplossing gevonden. Hetzij door het inzenden van een geprinte versie dan wel door het opnieuw indienen van de elektronische aangifte. 2d. De aangifteberichten worden verzonden met gebruikmaking van een elektronisch postprotocol. Sinds enige tijd zijn er virusscanners op de markt die scannen op uitgaande e-mail. Deze programma’s geven een foutboodschap als het aangifteprogramma het aangiftebericht tracht te verzenden. Deze foutboodschap ligt niet aan het aangifteprogramma maar aan het virusscanprogramma. Door het tijdelijk uitzetten van de scanfunctie op uitgaande e-mail kan de aangifte worden verzonden. Overigens is deze informatie te vinden op de website van de Belastingdienst. Er zijn geen gegevens hoe vaak dit probleem zich voordoet. Iedereen die de website van de Belastingdienst heeft geraadpleegd of naar de helpdesk gebeld heeft kon de aangifte alsnog via de modem verzenden. </antwoord>
      <antwoord nummer="3">De Belastingdienst streeft ernaar het aangifteprogramma voor een zo groot mogelijke doelgroep geschikt te maken. Daarom is het programma gebouwd als Windows 3.1 applicatie. Dit type applicatie draait ook goed op de nieuwere Windows besturingssystemen. Wel zijn er enkele beperkingen ten aanzien van de gebruikersinterface die al een paar jaar in beginsel hetzelfde is. Het programma zelf is beslist niet verouderd en naar het oordeel van de meeste gebruikers ook zeker niet gebruiksonvriendelijk. Aangezien steeds meer gebruikers over de 32 bits applicaties beschikken zal het programma het volgend jaar ook als applicatie voor Windows 98 en hoger beschikbaar zijn. Zodra het aantal gebruikers van de 16 bits versie onder de 50 000 gebruikers zakt zal deze applicatie evenals recentelijk bij de Dos-versie is gebeurd, worden afgeschaft. </antwoord>
      <antwoord nummer="4">In de automatiseringssystemen zijn de termijnen voor het indienen van de pincode opgeschoven zodat ook later ingediende pincodes alsnog zijn verwerkt. Deze actie maakt het mogelijk om de aangiften op de normale wijze in behandeling te nemen. De belastingplichtigen die voor 1 april hun aangifte hebben ingediend, zullen voor 1 juli gewoon bericht ontvangen. Zij zullen geen nadeel ondervinden. De hele procedure van elektronische aangifte wordt geëvalueerd. Zo nodig zal dit leiden tot logistieke en communicatieve aanpassingen voor het komende jaar. </antwoord>
      <noten afkomstig="antwoord"/>
   </antwoorden>
</kvr>
