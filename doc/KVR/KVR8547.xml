<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Steenhoven (GroenLinks) aan de minister van Volkshuisvesting, Ruimtelijke Ordening en Milieubeheer over een asbestvernietigingsinstallatie. (Ingezonden 9 november 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8547
</item>
         <item attribuut="Rubriek">Milieu (Afvalverwerking) Milieu (Gevaarlijke stoffen)</item>
         <item attribuut="Trefwoorden">Afvalverwerking Gevaarlijke afvalstoffen</item>
         <item attribuut="Vindplaats">Kamervragen met antwoord 1998-1999, nr. 645, Tweede Kamer</item>
         <item attribuut="Vraagnr_bij_indiening">2989902930</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="GroenLinks">Van der Steenhoven</persoon>
         </item>
         <item attribuut="Datum_reaktie">1999-01-20</item>
         <item attribuut="Datum_indiening">1998-11-09</item>
         <item attribuut="Document-id">KVR8547</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1317" allpagenumbers="1317 1318" vetnummer="2989902930" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8547" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="645" onderwerp="" indiendatum="1998-11-9">
         <vrager partij="GroenLinks" oorsprong="parlement">Van der Steenhoven</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="20 januari 1999), zie ook Aanhangsel Handelingen nr. 540, vergaderjaar 1998–1999">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het waar dat u contacten hebt met dhr. A. van der Sluis uit ’s-Heer Arendskerke over het mogelijkerwijs opzetten van een asbestvernietigingsinstallatie? <voetnoot nummer="1"/>
      </vraag>
      <vraag nummer="2">Wat is uw mening over dit procédé in vergelijking met de huidige praktijk? Is er sprake van een oplossing in milieuhygiënische zin? Hoe zouden de kosten van deze technologie eruit zien? </vraag>
      <vraag nummer="3">Is het waar dat «de storting van asbest (in huidige praktijk) helemaal niet zo veilig gebeurt als wel wordt gezegd»? </vraag>
      <vraag nummer="4">Deelt u de mening dat het een stap in de goede richting zou zijn als een stortverbod voor asbest zo snel mogelijk van kracht zou kunnen worden? </vraag>
      <vraag nummer="5">Is het waar dat uw ministerie is gevraagd een financiële bijdrage te geven aan een proefinstallatie en/of de eigenlijke fabriek? Bent u bereid op dit verzoek in te gaan en/of op een andere manier medewerking te leveren aan deze ontwikkeling? </vraag>
      <noten afkomstig="vraag">
         <noot nummer="1" datum="1998-10-10" bron="PZC">PZC, 10 oktober 1998</noot>
      </noten>
   </vragen>
   <antwoorden aantal="5">
      <antwoord nummer="1">Dezerzijds hebben bedoelde contacten plaatsgevonden. </antwoord>
      <antwoord nummer="2">Dit procédé lijkt geschikt en is in ieder geval beter dan het storten van asbest, hetgeen de huidige praktijk is. In milieuhygiënische zin is het een verbetering, omdat door dit procédé het asbest wordt vernietigd. Het procédé verkeert nog in een ontwikkelingsfase. Het is nog niet te voorzien wat de kosten zijn na opschaling van het procédé. </antwoord>
      <antwoord nummer="3">De milieuhygiënische aspecten van het storten van asbest zijn geregeld in de vergunningen op grond van de Wet Milieubeheer van de betreffende stortplaatsen. De provincies zien toe op de uitvoering van de voorwaarden van deze vergunningen. Mij zijn twee gevallen bekend van mogelijke overtredingen van de vergunning. Aangezien deze thans strafrechtelijk worden onderzocht, kan ik in het belang van het onderzoek hierover geen mededelingen doen. Als invulling van de wettelijke verplichting om beroepsmatige blootstelling aan asbest te voorkomen dan wel zo veel mogelijk te beperken, is het Ministerie van Sociale Zaken en Werkgelegenheid een aantal jaren geleden met de Vereniging van Afvalverwerkers (VVAV) overeengekomen dat asbest wordt gestort volgens de methode beschreven in Arbo-informatieblad 3. Om storten vanaf een zekere hoogte te voorkomen, wordt afgesloten verpakt asbesthoudend afval zoveel mogelijk aan het stortfront geplaatst door middel van hijsen. Vervolgens wordt het geplaatste afvalmateriaal afgedekt met minimaal een halve meter grond of ander materiaal, waarna het gestorte afval wordt aangeduwd (verdicht). De voertuigen die daartoe worden ingezet zijn voorzien van overdrukfiltercabines. Met betrekking tot de arbeidshygiënische aspecten zijn mij geen signalen over onveilige situaties bekend. Onder coördinatie van de Arbeidsinspectie zal in 1999 een landelijk handhavingsproject asbesthoudende afvalstromen worden uitgevoerd, waarbij onder andere de provincies zullen worden betrokken. In het kader van dit project zullen stortplaatsen waar asbesthoudend afval wordt verwerkt systematisch worden geïnspecteerd. </antwoord>
      <antwoord nummer="4">Een stortverbod voor asbest is reeds voorzien in het ontwerpbesluit wijziging Besluit stortverbod afvalstoffen, Staatscourant 6 juli 1998. Dit stortverbod zal bij Koninklijk Besluit in werking treden indien voldoende capaciteit voor de vernietiging van asbest operationeel is. In de toelichting op dit ontwerpbesluit is aangegeven dat dit naar verwachting op 1-1-2002 het geval zal zijn. </antwoord>
      <antwoord nummer="5">In 1997 is door mijn ministerie in het kader van het stimuleringsprogramma T-2000 via de NOVEM aan Caldwell Environmental Netherlands B.V. een subsidie van f 171 000 verleend voor verder onderzoek naar cruciale procesonderdelen en te realiseren specificaties van dit verwerkingsproces. Ten tijde van de verlening van de subsidie was er een samenwerkingsovereenkomst tussen Caldwell Environmental Netherlands B.V. en Start-up and Operations Services B.V. (S.O.S.) waarvan de heer Van der Sluis als vertegenwoordiger optreedt. Medio 1998 is deze samenwerkingsovereenkomst door S.O.S. opgezegd. Op 26 november 1998 heeft Caldwell Environmental Netherlands B.V. de NOVEM medegedeeld het project onvoltooid te beëindigen, aangezien de benodigde investeringen aanzienlijk hoger uitvielen dan de ramingen van S.O.S. Gezien de recente ontwikkelingen kan ik nog geen uitspraak doen of en op welke wijze ik medewerking aan een verdere ontwikkeling van asbestvernietiging met behulp van dit procédé zal verlenen. </antwoord>
      <noten afkomstig="antwoord"/>
   </antwoorden>
</kvr>
