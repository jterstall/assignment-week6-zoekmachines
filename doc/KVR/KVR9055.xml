<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Ardenne-van der Hoeven (CDA) aan de staatssecretaris van Defensie over de blootstelling van marinepersoneel aan asbest. (Ingezonden 12 februari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9055
</item>
         <item attribuut="Rubriek">Arbeid (Arbeidsbescherming) Milieu (Gevaarlijke stoffen) Veiligheidsbeleid en defensie (Marine)</item>
         <item attribuut="Trefwoorden">Arbeidsbescherming Gevaarlijke stoffen Marine</item>
         <item attribuut="Vindplaats">Kamervragen met antwoord 1998-1999, nr. 1094, Tweede Kamer</item>
         <item attribuut="Vraagnr_bij_indiening">2989907630</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">1999-04-01</item>
         <item attribuut="Datum_indiening">1999-02-12</item>
         <item attribuut="Document-id">KVR9055</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2241" allpagenumbers="2241 2242" vetnummer="2989907630" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9055" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1094" onderwerp="" indiendatum="1999-02-12">
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan>de staatssecretaris van Defensie</vraagt-aan>
      </vraagdata>
      <antwoorddata antwoorddatum="1 april 1999). Zie ook Aanhangsel Handelingen nr. 873, vergaderjaar 1998–1999">
         <antwoorder functie="staatssecretaris" ministerie="Defensie">Van Hoof</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van de berichten over de blootstelling van marinepersoneel aan asbest? <voetnoot nummer="1"/>
      </vraag>
      <vraag nummer="2">Kunt u deze berichten bevestigen? </vraag>
      <vraag nummer="3">Hoe is het mogelijk, met de kennis die wij heden ten dage over dit produkt hebben, dat mensen willens en wetens hieraan blootgesteld worden? </vraag>
      <vraag nummer="4">Wie was de verantwoordelijke voor de tewerkstelling van het marinepersoneel om de schroefaskoker die asbest bevatte te verwijderen? </vraag>
      <vraag nummer="5">Hoe liggen de verantwoordelijkheden bij dit soort gevallen? Hoe luidden de procedures bij waarschuwingen van deskundig toezichthouders? </vraag>
      <vraag nummer="6">Hoe kan het zijn dat de DTA pas na 2 dagen na aanvang van de werkzaamheden ter plaatse was? </vraag>
      <vraag nummer="7">Wat voor aktie denkt u te nemen naar aanleiding van dit voorval? </vraag>
      <vraag nummer="8">Hoe is het mogelijk dat dit voorval pas na twee jaar bekend wordt? </vraag>
      <vraag nummer="9">Hoe is het mogelijk dat betrokkenen tot vorige maand nog niet op de hoogte waren gesteld van de gevaren waaraan zij twee jaar geleden zijn blootgesteld? </vraag>
      <noten afkomstig="vraag">
         <noot nummer="1" datum="1999-02-10" bron="Volkskrant">Volkskrant, 10 februari 1999</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Tijdens het uitvoeren van reparatiewerkzaamheden aan de schroefas van Hr. Ms. Tromp in januari 1997 zijn 22 personeelsleden van de Koninklijke Marine blootgesteld aan asbest-vezels. </antwoord>
      <antwoord nummer="3">Voor het daadwerkelijk overgaan tot reparatie aan de schroefas van Hr. Ms. Tromp zijn de betreffende werkzaamheden voorbereid. Hierbij is de assistentie van een Deskundig Toezichthouder Asbestsloop (DTA) ingeroepen voor een advies. Het betrof hier de mogelijke aanwezigheid van asbest in het zeer harde lagermateriaal van de schroefaskoker. De DTA heeft voorzorgsmaatregelen aangegeven ten aanzien van het mogelijk vrijkomen van asbestvezels bij het verwijderen van lagermateriaal. Aan de hand van de scheepstekeningen is tijdens de voorbereiding aangenomen dat uitvoering van de reparatie mogelijk was zonder het lagermateriaal te verwijderen. Een mogelijke blootstelling aan asbest leek daarom bij aanvang van de reparatiewerkzaamheden niet aan de orde. Bij de daadwerkelijke uitvoering van de werkzaamheden bleek het toch noodzakelijk het lagermateriaal te verwijderen. Voor de voortzetting van de werkzaamheden had uitgegaan moeten worden van het «worst case» scenario ten aanzien van het vrijkomen van asbest. Hiervoor hadden de door de DTA aangegeven voorzorgsmaatregelen getroffen moeten worden. Op de werkvloer is echter na een aantal overwegingen ten onrechte afgezien van het treffen van de aanbevolen voorzorgsmaatregelen. Door deze beoordelingsfout zijn de werkzaamheden zonder voorzorgsmaatregelen voortgezet en heeft het voorval kunnen plaats vinden. De foutieve beoordeling is gemaakt op basis van de volgende overwegingen. Naar de mening van de dienstleiding maakte de grote hardheid van het lagermateriaal het vrijkomen van asbest alleen mogelijk bij grof hak- en breekwerk. Hiervan zou tijdens het verwijderen geen sprake zijn. Uit luchtmonsters bij vergelijkbare werkzaamheden bij een ander schip was gebleken dat geen asbest was vrijgekomen bij het impregneren van het lagermateriaal. Deze voorzorgsmaatregel werd ook in de onderhavige situatie getroffen. Nadat het lagermateriaal tijdens de werkzaamheden toch onverwacht beschadigd werd en de aanwezigheid van asbest werd vermoed, is conform de vigerende regelgeving voor de tweede keer assistentie van de DTA ingeroepen, ditmaal ter plaatse van de – inmiddels gestaakte – werkzaamheden. Na aankomst heeft de DTA lagermateriaal geconstateerd op de dokvloer. Hiervan is een monster genomen, dat witte asbest bleek te bevatten. Gelijktijdig zijn maatregelen genomen om de verspreiding van asbestvezels te beperken. De aanwezigheid van medewerkers van het Korps Marinebrandweer aan boord van Hr. Ms. Tromp heeft zich beperkt tot een aantal benoemde ruimten. Na consultatie van de asbestdeskundige en de arbeidsinspectie wordt het zeer onwaarschijnlijk geacht dat asbestbesmetting aan boord heeft kunnen plaatsvinden. </antwoord>
      <antwoord nummer="4">De verantwoordelijkheid van het direct tewerkstellen van het personeel bij de reparatie-werkzaamheden ligt bij de productiemanager. </antwoord>
      <antwoord nummer="5">Verantwoordelijkheden en procedures zijn neergelegd in de voorschriften en regelgeving van de Koninklijke Marine. De procedures ten aanzien van het handelen bij een constatering van mogelijk asbesthoudend materiaal zijn bekendgesteld aan het personeel. In het kort houden deze procedures het volgende in. De medewerker, die de aanwezigheid van asbest vermoedt, staakt de werkzaamheden en waarschuwt zijn directe chef. Deze schakelt de DTA in en waarschuwt zijn projectcoördinator. De projectcoördinator informeert het betrokken schip of inrichting over de mogelijke aanwezigheid van asbest en de genomen maatregelen. De DTA laat het betreffende gebied afbakenen, voorzien van waarschuwingstekens en laat een monster van het materiaal nemen en onderzoeken. Indien asbest aanwezig is, wordt een plan voor beschermende maatregelen en verwijdering opgesteld. </antwoord>
      <antwoord nummer="6">Zoals reeds aangegeven bij vraag 3 en vraag 5 is conform de regelgeving de assistentie van de DTA tweemaal ingeroepen. Eénmaal bij de werkvoorbereiding en éénmaal ter plaatse toen de aanwezigheid van vrijgekomen asbest werd vermoed. </antwoord>
      <antwoord nummer="7">Nadat het interne onderzoek door de directeur Rijkswerf was uitgevoerd, zijn vrijwel direct maatregelen genomen ter voorkoming van een mogelijke herhaling. De Bevelhebber der Zeestrijdkrachten heeft deze maatregelen formeel uitgevaardigd. Het betreft onder andere het uitgaan van de «worst case» met de bijbehorende maatregelen in alle situaties waarin de aanwezigheid van asbest wordt vermoed c.q. blootstelling aan asbest kan optreden. Daarnaast worden in het vervolg werkzaamheden waarbij asbest in het geding komt zowel technisch als arbeidsdeskundig voorbereid. Tevens is het verplicht een DTA in te schakelen en zijn advies op te volgen bij werkzaamheden waarbij de aanwezigheid van asbest wordt vermoed. Personeel betrokken bij werkzaamheden met een mogelijk gevaar voor de gezondheid wordt hierover ingelicht. Eveneens wordt het in opdracht van de Directeur Rijkswerf gehouden huishoudelijke onderzoek, in een anonieme versie gebruikt voor instructiedoeleinden bij bedrijfsopleidingen. De toepassing van asbesthoudende producten in de klasse schepen waartoe Hr. Ms. Tromp behoort, wordt geregistreerd in het Asbest Statusboek Koninklijke Marine. </antwoord>
      <antwoord nummer="8 en 9">Het voorval is eind januari 1997 door de directeur Rijkswerf per bericht aan de Bevelhebber der Zeestrijdkrachten gemeld en er is direct een intern onderzoek gestart. In april en september van datzelfde jaar is het voorval onderwerp van gesprek geweest tussen de directeur Rijkswerf en de vertegenwoordiging van de werknemers van de Rijkswerf. Deze vertegenwoordiging – de dienstcommissie – is daarbij officieel op de hoogte gebracht van de bevindingen van het interne onderzoek en heeft het rapport van het interne onderzoek ter inzage gehad. Na uitgifte van genoemd rapport in juli 1997 zijn na de zomer de betrokken werknemers individueel door de bedrijfsarts van de Rijkswerf mondeling op de hoogte gebracht. Door middel van een persoonlijke brief van 22 oktober 1997 van deze bedrijfsarts, is aan alle bij dit voorval betrokken werknemers medegedeeld, dat zij zijn blootgesteld aan asbestvezels, dat het rapport van het interne onderzoek is toegevoegd aan hun medisch dossier en dat de gegevens zijn opgeslagen in het asbestregister bedrijfsgezondheidsdienst. Door de Arbeidsinspectie is een onderzoek ingesteld naar het voorval. De resultaten van dit onderzoek zijn mij op dit moment nog niet bekend. Indien de uitkomsten van het onderzoek daartoe aanleiding geven, zal ik U nader informeren. </antwoord>
      <noten afkomstig="antwoord"/>
   </antwoorden>
</kvr>
