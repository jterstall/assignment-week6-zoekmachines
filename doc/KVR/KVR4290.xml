<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sipkes (GroenLinks) over het mogelijk opvoeren van de bierproductie in Bujumbura door Heineken. (Ingezonden 10 januari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4290
</item>
         <item attribuut="Inhoud">Betreft vragen over de schending van het internationale embargo tegen Burundi hierdoor.</item>
         <item attribuut="Rubriek">Handel en economie (Handelsbelemmeringen)</item>
         <item attribuut="Trefwoorden">Alcoholhoudende dranken Burundi Economische sancties</item>
         <item attribuut="Vindplaats">Kamervragen met antwoord 1996-1997, nr. 610, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1997-01-31</item>
         <item attribuut="Datum_indiening">1997-01-10</item>
         <item attribuut="Document-id">KVR4290</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1251" allpagenumbers="1251 1252" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="610" onderwerp="" indiendatum="1997-01-10">
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="1997-01-31">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht, dat Heineken, onder druk van het bewind in Bujumbura, de bierproductie in Burundi weer gaat opvoeren en daarmee het internationale embargo tegen Burundi zal schenden? <voetnoot nummer="1"/>
      </vraag>
      <vraag nummer="2" voetnoot="2">Is de Nederlandse regering nog altijd van oordeel, dat «het begin van echte onderhandelingen (in Burundi) kan worden beschouwd als het sein om serieus na te denken over het beëindigen van de sancties? <voetnoot nummer="2"/>
      </vraag>
      <vraag nummer="3">In hoeverre draagt het economisch embargo naar uw oordeel bij aan het herstel van democratische verhoudingen in Burundi? </vraag>
      <vraag nummer="4">Op welke wijze zult u bevorderen, dat de economische boycot van Burundi wordt nageleefd? Betekent dit ook, dat u Heineken onder druk zult zetten af te zien van het opvoeren van de bierproductie in de Burundese hoofdstad? Zo ja, op welke wijze? Zo neen, waarom niet? </vraag>
      <vraag nummer="5">Welke (andere) inspanningen worden door de internationale gemeenschap verricht teneinde een oplossing te vinden voor de politieke tegenstellingen in Burundi? Welk resultaat hebben deze inspanningen tot dusverre opgeleverd? </vraag>
      <noten afkomstig="vraag">
         <noot nummer="1" datum="1997-01-9" bron="Trouw">Trouw, 9 januari 1997</noot>
         <noot nummer="2">Tweede Kamer, vergaderjaar 1996-1997, kamerstuk 23 727 enz., nr. 26, blz. 9</noot>
      </noten>
   </vragen>
   <antwoorden aantal="5">
      <antwoord nummer="1">Dit bericht is mij bekend. Overigens zal Heineken zich niet direct schuldig maken aan het schenden van het door de regionale landen opgelegde embargo, aangezien de benodigde grondstoffen door de Burundese regering zelf en niet door Heineken uit Rwanda zijn ingevoerd. </antwoord>
      <antwoord nummer="2">Nederland deelt nog altijd de mening van de landen in de regio, dat het starten van onderhandelingen tussen alle partijen de belangrijkste voorwaarde is om tot beëindiging van de sancties over te gaan. </antwoord>
      <antwoord nummer="3">Bij het afkondigen van de sancties hebben de buurlanden aangegeven drie dingen te verwachten van het regime in Burundi: herstel van het Parlement, herstel van de activiteiten van de politieke partijen en het op gang brengen van een intern verzoeningsproces door middel van besprekingen tussen alle partijen en groeperingen. Buyoya heeft in september 1996 ten aanzien van de beide eerste punten enige maatregelen genomen. Zo werd de Nationale Vergadering opnieuw ingesteld en werd het verbod op politieke partijen opgeheven. De afgekondigde maatregelen werden destijds gezien als een voorzichtige stap in de goede richting. De sancties hebben dus vooral in het begin wel enigszins bijgedragen aan een verandering in de opstelling van Buyoya. </antwoord>
      <antwoord nummer="4">Nederland steunt, evenals de andere EU-lidstaten, de regionale landen, de Organisatie voor Afrikaanse eenheid en de oud-President van Tanzania, Julius Nyerere, in hun inspanningen om een politieke oplossing van het conflict te bevorderen, inclusief het afgekondigde sanctiebeleid. Het uitvoeren van de sancties en de controle op het naleven daarvan blijven echter een zaak van de landen in de regio. Het ligt daarom niet op de weg van de Nederlandse regering om druk uit te oefenen voor het naleven van regionaal opgelegde sancties door Nederlandse bedrijven. </antwoord>
      <antwoord nummer="5">In internationaal verband genieten het beleid van de regionale landen en de bemiddelingspogingen van oud-President Nyerere brede steun. Daarnaast wordt in EU-verband getracht een bijdrage te leveren aan een politieke oplossing van de conflicten in Burundi via de diplomatieke inspanningen van Speciaal Vertegenwoordiger van de EU voor de Grote Meren, de heer Aldo Ajello. Tijdens het Nederlandse Voorzitterschap van de Europese Unie zal de situatie in Burundi, als onderdeel van het gehele complexe vraagstuk van de Afrikaanse Grote meren, de intensieve aandacht behouden. Met name het houden van een internationale conferentie over vrede, veiligheid en stabiliteit in de regio, onder auspiciën van de OAE en de VN, zal in dat verband de nodige prioriteit genieten. Zowel de landen in de regio als de internationale gemeenschap zijn het er over eens, dat het uitoefenen van druk op de partijen in Burundi de enige mogelijkheid is voor het bereiken van een oplossing. Over de resultaten van de internationale inspanningen valt in dit stadium nog moeilijk een concrete uitspraak te doen. </antwoord>
      <noten afkomstig="antwoord"/>
   </antwoorden>
</kvr>
