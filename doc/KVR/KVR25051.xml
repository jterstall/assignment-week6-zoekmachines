<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Vlies (SGP) aan de staatssecretaris van Volksgezondheid, Welzijn en Sport over palliatieve zorg voor kinderen. (Ingezonden 20 januari 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25051
</item>
         <item attribuut="Rubriek">Gezondheidszorg (Patiënten) Gezondheidszorg (Ziekten en ziektepreventie) Welzijn (Jeugdigen)</item>
         <item attribuut="Trefwoorden">Jeugdigen Kanker Patiënten</item>
         <item attribuut="Vindplaats">Kamervragen met antwoord 2005-2006, nr. 992, Tweede Kamer</item>
         <item attribuut="Vraagnr_bij_indiening">2050606770</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SGP">Van der Vlies</persoon>
         </item>
         <item attribuut="Datum_reaktie">2006-03-03</item>
         <item attribuut="Datum_indiening">2006-01-20</item>
         <item attribuut="Document-id">KVR25051</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2105" allpagenumbers="2105 2106" vetnummer="2050606770" code="0506tkkvr992" lopendefooter="Tweede Kamer, vergaderjaar 2005–2006, Aanhangsel" filenaam="KVR25051" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="992" onderwerp="" indiendatum="2006-01-20">
         <vrager partij="SGP" oorsprong="parlement">Van der Vlies</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-03-3">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennis genomen van het bericht over een onderzoek van de Universiteit Maastricht dat de palliatieve zorg te weinig is gericht op de specifieke omstandigheden van kinderen? <voetnoot nummer="1"/>
      </vraag>
      <vraag nummer="2">Is er op dit moment in uw beleid sprake van maatregelen, specifiek gericht op de beschikbaarheid en de verbetering van palliatieve zorg voor kinderen? </vraag>
      <vraag nummer="3">Bent u bereid te stimuleren dat ouders gemakkelijker en sneller dat tot nu toe voorzieningen en hulpmiddelen kunnen krijgen die nodig zijn voor de begeleiding van hun kind dat palliatieve zorg nodig heeft? Op welke manier zou hier verbetering in kunnen worden aangebracht? </vraag>
      <vraag nummer="4">Deelt u de mening dat er op dit moment in de scholing van zorgverleners en in de richtlijnen voor de behandelingen voldoende aandacht is voor de behandeling en begeleiding van kinderen? Bent u bereid, mede aan de hand van de aanbevelingen uit het onderzoeksrapport «Palliatieve zorg voor kinderen», hierin verbetering aan te brengen? </vraag>
      <noten afkomstig="vraag">
         <noot nummer="1" datum="2006-01-18" bron="Weinig kennis hulp stervend kind, Nederlands Dagblad">Weinig kennis hulp stervend kind, Nederlands Dagblad, 18 januari 2006</noot>
      </noten>
   </vragen>
   <antwoorden aantal="4">
      <antwoord nummer="1">Ja. Ik heb kennis genomen van het artikel uit het Nederlands Dagblad, dat ingaat op het onderzoeksrapport «Palliatieve zorg voor kinderen: maatwerk vereist» gedateerd juli 2005. </antwoord>
      <antwoord nummer="2">Palliatieve zorg is een onderdeel van de reguliere gezondheidszorg. Het betreft generalistische zorg, die op elke zorg plek (thuis, ziekenhuis, verpleeghuis, hospice of bijna thuis-huis) gegeven kan worden. Dit betekent dat (huis)artsen en verpleegkundigen in staat moeten zijn een goede palliatieve basiszorg te verlenen. De in 2002 genomen maatregelen zijn dan ook gebaseerd op die uitgangspunten. Binnen deze maatregelen – die op 1 januari 2004 in werking zijn getreden – heb ik de Vereniging van Integrale Kanker Centra (VIKC) specifiek gevraagd de doelgroep van oncologie patiënten te verbreden naar doelgroepen, waaronder mensen met een handicap, kinderen en andere ziekten dan kanker, die een palliatieve fase kennen. </antwoord>
      <antwoord nummer="3">Eén van de taken van de VIKC en de netwerken is het begeleiden van alle patiënten die zich in de palliatieve fase van hun ziekte bevinden en hun naasten. Deze begeleiding houdt onder meer in het zorgdragen dat op het juiste moment de juiste zorg voorhanden is en dat de benodigde hulpmiddelen tijdig beschikbaar zijn. </antwoord>
      <antwoord nummer="4">Het ontwikkelen van richtlijnen en de deskundigheidsbevordering is een verantwoordelijkheid van de professionals. De negen Integrale Kankercentra in Nederland, die zijn verenigd in de VIKC, werken met en voor organisaties en hulpverleners in palliatieve zorg. Per 1 januari 2004 is hiertoe bij elke IKC een afdeling Palliatieve Zorg gestart. Zij richten zich op onder andere kwaliteitsverbetering van zowel de organisatie als de inhoud van de palliatieve zorg en de deskundigheidsbevordering van zorgverleners in de palliatieve zorg. Recentelijk is door de VIKC het boek «Palliatieve Zorg, richtlijnen voor de praktijk» uitgegeven. Naast de herziening van bestaande richtlijnen, zijn in dit boek drie nieuwe richtlijnen opgenomen die betrekking hebben op psychosociale problematiek en zijn de ziektebeelden beschreven van ALS en hartfalen. Deze richtlijnen hebben als doel het verbeteren van de kwaliteit van de palliatieve zorg op het niveau van de individuele patiëntenzorg. Daarnaast kunnen ze ook gebruikt worden voor deskundigheidsbevordering en vergroten van kennis van de palliatieve zorg. De consultatieteams palliatieve zorg kunnen deze richtlijnen als hulpmiddel gebruiken. Onder verwijzing naar mijn antwoorden op vragen 2 en 3 zie ik het als taak van de VIKC om de verbreding naar onder andere de doelgroep kinderen op te pakken. </antwoord>
      <noten afkomstig="antwoord"/>
   </antwoorden>
</kvr>
