<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rijpstra (VVD) aan de staatssecretaris van Volksgezondheid, Welzijn en Sport over de mogelijke toename van ontucht in de sportwereld. (Ingezonden 10 februari 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19702
</item>
         <item attribuut="Inhoud">Vragen naar aanleiding van artikelen in de Volkskrant en de Telegraaf van 6 februari 2004 over seksuele intimidatie binnen de (top)sport. Deze vragen dienen ter aanvulling op eerdere vragen van het lid De Pater-Van der Meer (CDA), ingezonden 6 februari 2004.</item>
         <item attribuut="Rubriek">Arbeid (Arbeidsomstandigheden) Strafrecht en strafprocesrecht (Misdrijven) Vrijetijdsbesteding (Sport) Welzijn (Jeugdigen)</item>
         <item attribuut="Trefwoorden">Kindermishandeling Ongewenste intimiteiten Sport Zedendelicten</item>
         <item attribuut="Vindplaats">Kamervragen met antwoord 2003-2004, nr. 1022, Tweede Kamer</item>
         <item attribuut="Vraagnr_bij_indiening">2030408000</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Rijpstra</persoon>
         </item>
         <item attribuut="Datum_reaktie">2004-03-04</item>
         <item attribuut="Datum_indiening">2004-02-10</item>
         <item attribuut="Document-id">KVR19702</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2165" allpagenumbers="2165 2166" vetnummer="2030408000" code="0304tkkvr1022" lopendefooter="Tweede Kamer, vergaderjaar 2003–2004, Aanhangsel" filenaam="KVR19702" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1022" onderwerp="" indiendatum="2004-02-10">
         <vrager partij="VVD" oorsprong="parlement">Rijpstra</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-03-4">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1 2">Hebt u kennisgenomen van de berichten «Turnsport schrikt van ontucht» <voetnoot nummer="1"/>en «Toename ontucht in sportwereld»? <voetnoot nummer="2"/>
      </vraag>
      <vraag nummer="2">Is het waar dat er geen goed beeld bestaat over de cijfers van seksuele intimidatie binnen de (top)sport? Zo neen, bent u bereid een onderzoek te verrichten naar de omvang van dit toenemende probleem in de sportwereld? </vraag>
      <vraag nummer="3">Welke rol vervult NOC*NSF als het gaat om de registratie ongewenste intimidatie en ontucht? </vraag>
      <vraag nummer="4">Bent u bereid te bezien op welke wijze u een rol kan vervullen in het doorbreken van het taboe, zoals seksuele intimidatie binnen de sportwereld? Zo ja, op welke wijze? </vraag>
      <vraag nummer="5">Deelt u de mening dat trainers en begeleiders in de sportwereld, net zoals mensen die in het onderwijs of de jeugdzorg werken, een belangrijke verantwoordelijkheid en voorbeeldfunctie hebben ten opzichte van hun leerling of pupil? Bent u bereid om met de sportwereld overleg te voeren over de mogelijkheden voor afgifte van een verklaring van goed gedrag voor trainers, coaches en andere sportbegeleiders als voorwaarde om hun beroep uit te oefenen? Zo neen, waarom niet? </vraag>
      <vraag nummer="6">Hebt u inzicht of er tijdens de sportopleidingen, in de meest brede zin, aandacht wordt besteed aan seksuele intimidatie binnen de sport? </vraag>
      <noten afkomstig="vraag">
         <noot nummer="1" datum="2004-02-6" bron="de Volkskrant">de Volkskrant, 6 februari 2004</noot>
         <noot nummer="2" datum="2004-02-6" bron="De Telegraaf">De Telegraaf, 6 februari 2004</noot>
      </noten>
   </vragen>
   <toelichting>Deze vragen dienen ter aanvulling op eerdere vragen van het lid De Pater-van der Meer (CDA), ingezonden 6 februari 2004. </toelichting>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het beeld dat bestaat over sexuele intimidatie in de (top)sport is gebaseerd op enerzijds de meldingen die via de telefonische hulplijnen binnenkomen en anderzijds een risico-inventarisatie die in 1997 door Transact is uitgevoerd. Om die reden heb ik aan NOC*NSF in 2003 subsidie verstrekt voor een onderzoek naar de incidentie van sexuele intimidatie in de sport. Bij de toewijzing van het subsidieverzoek was ik mij bewust van het feit dat een dergelijk onderzoek wordt gecompliceerd door de drempels die nog altijd worden ervaren bij het naar buiten brengen van sexuele intimidatie, zowel door sporters, hun begeleiders als andere vertegenwoordigers van sportverenigingen en -bonden. Uit dit onderzoek zal mogelijk blijken of er sprake is van een toename in het aantal en/of de ernst van de sexuele intimidatie in de sportwereld. Uit recente informatie van NOC*NSF blijkt dat dit onderzoek nog niet is afgerond, derhalve kan nog geen mededeling worden gedaan over het moment dat men ons de resultaten zal kunnen presenteren. </antwoord>
      <antwoord nummer="3">NOC*NSF verzorgt de registratie van meldingen van sexuele intimidatie en ontucht in de sport. Sinds 2003 heeft NOC*NSF zelf een telefoonlijn, waar men hulpvragen en meldingen over ongewenste intimiteiten in de sport kan doorgeven en voorleggen aan een netwerk van vertrouwenspersonen. </antwoord>
      <antwoord nummer="4">Sinds 1996 wordt NOC*NSF ondersteund in haar beleid om sexuele intimidatie bespreekbaar te maken in de sportorganisaties en hen te ondersteunen concrete acties te nemen om intimidatie te voorkomen en de negatieve effecten ervan te bestrijden. Dit heeft ertoe geleid, dat in de sport inmiddels de randvoorwaarden voor preventie en bestrijding van sexuele intimidatie zijn gecreëerd. Deze investering loopt parallel aan die in andere sectoren, zoals het onderwijs en de zorg. Het is primair de verantwoordelijkheid van sportorganisaties zelf om de stappen te zetten, die nodig zijn om hun beleid gericht op het tegengaan van sexuele intimidatie in de organisatie vorm te geven en deze handreikingen verder te implementeren. </antwoord>
      <antwoord nummer="5">Trainers en begeleiders in de sportwereld hebben een belangrijke verantwoordelijkheid en voorbeeldfunctie ten opzichte van hun pupil. Uitgaande van de eigen verantwoordelijkheid van de sportorganisaties ben ik bereid dit onderwerp in een overleg aan de orde te stellen, en nader te bezien hoe het beleid ter voorkoming van sexuele intimidatie eventueel kan worden aangescherpt. Daarbij zal ook worden gekeken naar de mogelijkheid die vanaf 1 april ontstaat om via het Centraal Orgaan Verklaring Omtrent goed Gedrag (COVOG) een verklaring van gedrag aan te vragen voor vrijwilligers. Inmiddels heeft de NFWS met steun van VWS een beroepscode voor trainers ontwikkeld waarin ook aandacht wordt besteed aan preventie van sexuele intimidatie. </antwoord>
      <antwoord nummer="6">Met subsidie van VWS heeft NOC*NSF opleidingsmodules ontwikkeld die gemakkelijk kunnen worden opgenomen in of toegevoegd aan bestaande (sport)opleidingen. Op deze wijze is ook een gedragscode ontwikkeld die sportbonden en -verenigingen kunnen inzetten om hun trainers/coaches en begeleiders te helpen om situaties waarin sexuele intimidatie gemakkelijk kan ontstaan, te voorkomen. Beide instrumenten zijn facultatief: veel bonden en verenigingen maken gebruik van deze instrumenten, maar ze zijn niet in alle sportopleidingen opgenomen. Tenslotte wordt gewerkt aan een nieuwe erkenningsregeling voor sportopleidingen. De erkenning van sportopleidingen zal dan afhankelijk worden gesteld van de aantoonbare aanwezigheid van een aantal competenties, waaronder ook de zogenaamde burgerschapscompetenties. Onder dit begrip zal ook aandacht worden besteed aan het vermogen om de veiligheid van sporters te waarborgen en vormen van intimidatie tegen te gaan. </antwoord>
      <noten afkomstig="antwoord"/>
   </antwoorden>
</kvr>
