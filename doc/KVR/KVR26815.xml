<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ormel (CDA) aan de minister van Landbouw, Natuur en Voedselkwaliteit over de malafide hondenhandel. (Ingezonden 31 oktober 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26815
</item>
         <item attribuut="Inhoud">Vragen naar aanleiding van een uitzending van het tv-programma Kassa van 21 oktober 2006 over sterfte van hondenpuppy's bij een dierenspeciaalzaak. Gevraagd wordt of deze zaak regelmatig is gecontroleerd door AID en LID en wat de uitkomsten daarvan waren. Ook vindt de vragensteller dat dit voorbeeld een goede aanleiding is om te streven naar verplichte certificering van de bedrijfsmatige handel in levende dieren.</item>
         <item attribuut="Rubriek">Consument (Keurmerken) Handel en economie (Binnenlandse handel) Natuur (Dierenbescherming)</item>
         <item attribuut="Trefwoorden">Binnenlandse handel Certificatie Dierenbescherming Huisdieren</item>
         <item attribuut="Vindplaats">Kamervragen met antwoord 2006-2007, nr. 374, Tweede Kamer</item>
         <item attribuut="Vraagnr_bij_indiening">2060702260</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="CDA">Ormel</persoon>
         </item>
         <item attribuut="Datum_reaktie">2006-11-28</item>
         <item attribuut="Datum_indiening">2006-10-31</item>
         <item attribuut="Document-id">KVR26815</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="803" allpagenumbers="803 804" vetnummer="2060702260" code="0607tkkvr374" lopendefooter="Tweede Kamer, vergaderjaar 2006–2007, Aanhangsel" filenaam="KVR26815" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="374" onderwerp="" indiendatum="2006-10-31">
         <vrager partij="CDA" oorsprong="parlement">Ormel</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2006-11-28">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Is de dierenspeciaalzaak, waar onlangs een tv-uitzending <voetnoot nummer="1"/>aan is gewijd, regelmatig door de Algemene Inspectiedienst (AID) en de Landelijke Inspectiedienst (LID) gecontroleerd? Zijn daarbij geen overtredingen van het Honden- en kattenbesluit vastgesteld? </vraag>
      <vraag nummer="2">Hoe verklaart u dat in deze dierenspeciaalzaak vaccinatiebewijzen aanwezig zijn, waarin het identificatienummer van de hond niet is vermeld en dat dit niet is aangemerkt als overtreding van artikel 21.5 van het Honden- en kattenbesluit? </vraag>
      <vraag nummer="3">Hoe verklaart u dat puppies zonder uniek identificatienummer aanwezig zijn en dat dit niet wordt aangemerkt als een overtreding van artikel 20.1 van het Honden- en kattenbesluit? </vraag>
      <vraag nummer="4">Is het injecteren van een chip een instrumentele ingreep bij dieren, gepaard gaande met verbreking van de natuurlijke samenhang van levende weefsels en dus een diergeneeskundige handeling die krachtens de Wet op de uitoefening van de diergeneeskunde aan dierenartsen is voorbehouden? </vraag>
      <vraag nummer="5">Acht u het wenselijk dat kennelijk ook eigenaren van dierenspeciaalzaken diergeneeskundige handelingen kunnen verrichten? Is dit geen aanleiding om te heroverwegen welke personen door u worden aangewezen om dieren op deskundige en betrouwbare wijze van een uniek identificatienummer te voorzien? </vraag>
      <vraag nummer="6">Heeft de AID ook de dierenarts die de puppies heeft gevaccineerd en de fokker(s) waar deze handelaar puppies van koopt, gecontroleerd? Zo neen, waarom niet? Zo ja, wat waren de bevindingen? </vraag>
      <vraag nummer="7">Op welke wijze kan voorkomen worden dat puppies vanuit commerciële overwegingen bij elkaar worden gebracht in een omgeving waarvan redelijkerwijs kan worden aangenomen, vanwege meerdere meldingen van puppysterfte, dat daar een besmetting wordt opgelopen of doorgegeven? </vraag>
      <vraag nummer="8">Op welke wijze kan voorkomen worden dat puppies gewoon verhandeld worden, terwijl aan de handelaar is gemeld dat een puppy die vóór de verkoop in hetzelfde verblijf heeft gezeten, overleden is aan een besmettelijke ziekte? Is de eigenaar niet op zijn minst verplicht dit te melden bij verkoop van andere puppies? </vraag>
      <vraag nummer="9">Acht u dit voorbeeld, met meerdere klachten over sterfte van puppies binnen enkele dagen na aankoop, een goede aanleiding om met grote voortvarendheid te streven naar een verplichte certificering van de bedrijfsmatige handel van levende dieren? </vraag>
      <noten afkomstig="vraag">
         <noot nummer="1" datum="2006-10-21" bron="" titel="Kassa">«Kassa», 21 oktober 2006</noot>
      </noten>
   </vragen>
   <antwoorden aantal="7">
      <antwoord nummer="1">De handelaar is de laatste jaren verscheidene malen gecontroleerd door de AID op naleving van diverse wet- en regelgeving, waaronder het Honden- en Kattenbesluit (hierna HKB). Hierbij werd geconstateerd dat de dierenspeciaalzaak nog geen uniek bedrijfsnummer had, hetgeen verplicht is op grond van het HKB. De dierenspeciaalzaak kreeg hiervoor een waarschuwing. Dit jaar heeft de LID over de betreffende dierenspeciaalzaak verscheidene meldingen ontvangen, waarna ter plaatse een onderzoek is ingesteld. De feiten en omstandigheden op dat moment waren zodanig dat er geen redelijk vermoeden van schuld aan enig strafbaar feit was. Hierdoor was er geen reden voor strafrechtelijk optreden in het kader van de Gezondheids- en welzijnswet voor dieren, waaronder het HKB. Tijdens het onderzoek werden geen kennelijk zieke dieren aangetroffen. </antwoord>
      <antwoord nummer="2 en 3">Op 2 april 2004 is vrijstelling verleend van artikel 20, eerste, tweede en derde lid van het HKB. Hierdoor hoeven honden en katten niet meer verplicht geïdentificeerd te worden door middel van een transponder of een tatoeage, maar zijn ook andere vormen van identificatie toegestaan. Bij controles op het HKB moet uit het dierenpaspoort (vaccinatiebewijs) duidelijk worden bij welk dier het paspoort hoort. Dit kan door middel van een chipnummer dat verwijst naar de chip die is aangebracht in de hond, maar het mag ook een foto van het dier zijn of een duidelijke omschrijving van het dier in het paspoort. Als er twee dieren van hetzelfde ras zijn, moet er uit het paspoort opgemaakt kunnen worden aan welk dier het paspoort toebehoort. </antwoord>
      <antwoord nummer="4">Nee, het injecteren van een chip is weliswaar een diergeneeskundige handeling, maar is niet voorbehouden aan dierenartsen. De Wet op de uitoefening van de diergeneeskunde 1990 (hierna WUD) is ingevolge het Besluit tot uitvoering van artikel 1, vierde lid, WUD niet van toepassing op het bij wijze van beroep subcutaan of intramusculair aanbrengen van micro-elektronica voor zover dit gebeurt voor de identificatie van dieren. Het is overigens ook aan veehouders toegestaan om bij schapen, geiten, runderen, varkens of pluimvee subcutaan of intramusculair micro-elektronica aan te brengen. Op basis van de Regeling toegelaten handelingen is hiervoor aan veehouders vrijstelling verleend. </antwoord>
      <antwoord nummer="5">Eigenaren van dierenspeciaalzaken zijn bevoegd diergeneeskundige handelingen te verrichten voor zover die buiten de toepassing van de WUD zijn gehouden op basis van artikel 1, vierde lid, van de WUD en voor zover die ingrepen toegestaan zijn op basis van het Ingrepenbesluit. Zie ook mijn antwoord op vraag 4. </antwoord>
      <antwoord nummer="6">Naar aanleiding van het recentelijk uitgevoerde onderzoek van de LID heeft de AID geen onderzoek meer gedaan bij de dierenarts of de fokker, omdat er te weinig aanknopingspunten waren om een onderzoek te doen op grond van de WUD en het HKB. Zie ook het antwoord op vraag 1. </antwoord>
      <antwoord nummer="7 en 8">In het HKB zijn regels opgenomen om de gezondheid van dieren te waarborgen, zoals verplichte vaccinaties en regels op het gebied van quarantaine. Wanneer deze regels niet goed worden toegepast kan tegen het bedrijf een proces-verbaal worden opgemaakt. De eigenaar is overigens niet verplicht om aan de koper te melden dat andere puppies afkomstig uit hetzelfde verblijf ziek zijn geworden. Mocht een pup hierdoor wel ziek worden of overlijden dan is het consumentenrecht van toepassing. Ik verwacht dat deze problemen in de toekomst beter kunnen worden voorkomen door het op te zetten certificatiesysteem en het Landelijk Informatie Centrum Gezelschapsdieren (hierna LICG). Door de informatie van het LICG over het houden en kopen van een pup zal een potentiële koper beter in staat zijn om een betrouwbare fokker/handelaar te selecteren. Het LICG wordt gedragen door de partijen in het Forum Welzijn Gezelschapsdieren. Deze partijen zijn: de Faculteit Diergeneeskunde van de Universiteit van Utrecht, de Koninklijke Maatschappij voor Diergeneeskunde, de Nederlandse Vereniging tot Bescherming van Dieren, het Platform Verantwoord Huisdierenbezit en de Vereniging Landelijke Organisatie Dibevo. Het LICG wordt voor de helft door mij gefinancierd, de Forumpartijen financieren de andere helft. </antwoord>
      <antwoord nummer="9">Ik zie veel meerwaarde in certificering, maar niet in de vorm van verplichte certificering. In mijn brief,, 15 mei 2006, heb ik aangegeven dat er een vrijwillig certificatiesysteem volgens de toezichtondersteunende variant zal worden ingesteld, te beginnen met de spelers die nu onder het HKB vallen. Bij deze vrijwillige certificatievariant is er sprake van een relatie met wettelijke voorschriften. Wanneer partijen het initiatief nemen tot het opstellen van certificatienormen, zal parallel daaraan ondersteunende regelgeving worden opgesteld die in de plaats komt van het HKB. De overheid zal het toezicht met name toespitsen op degenen die niet deelnemen aan certificatie. </antwoord>
      <noten afkomstig="antwoord"/>
   </antwoorden>
</kvr>
