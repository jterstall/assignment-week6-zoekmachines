<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Oven en Koenders (beiden PvdA) en Hoekema (D66) aan de minister van Buitenlandse Zaken over de behandeling in de senaat van de VS van de «American Service Member's Protection Act». (Ingezonden 4 oktober 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14936
</item>
         <item attribuut="Inhoud">Vragen over de 'American Service member's Protection Act' in relatie tot de verhouding van de VS met het Internationaal Strafhof. Zie ook de eerdere vragen van de leden Hoekema en Van Oven, ingezonden 24 september 2001, nr. 2010200200.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Veiligheid) Staats- en bestuursrecht (Internationale rechtsorde)</item>
         <item attribuut="Trefwoorden">Internationaal strafrecht Terrorisme</item>
         <item attribuut="Vindplaats">Kamervragen met antwoord 2001-2002, nr. 519, Tweede Kamer</item>
         <item attribuut="Vraagnr_bij_indiening">2010200680</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Van Oven</persoon>
            <persoon partij="PvdA">Koenders</persoon>
            <persoon partij="D66">Hoekema</persoon>
         </item>
         <item attribuut="Datum_reaktie">2002-01-21</item>
         <item attribuut="Datum_indiening">2001-10-04</item>
         <item attribuut="Document-id">KVR14936</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1087" allpagenumbers="1087 1088" vetnummer="2010200680" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14936" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="519" onderwerp="" indiendatum="2001-10-4">
         <vrager partij="PvdA" oorsprong="parlement">Van Oven</vrager>
         <vrager partij="PvdA" oorsprong="parlement">Koenders</vrager>
         <vrager partij="D66" oorsprong="parlement">Hoekema</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="21 januari 2002), zie ook Aanhangsel Handelingen nr. 350, vergaderjaar 2001–2002">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het u bekend dat de Amerikaanse Senaat op 1 of 2 oktober zal gaan stemmen over de «American Service member’s Protection Act«? <voetnoot nummer="1"/>
      </vraag>
      <vraag nummer="2">Is het waar dat daarin onder meer wordt bepaald dat de Verenigde Staten militaire bijstand zullen onthouden aan landen die het Statuut voor het Internationaal Strafhof ratificeren met uitzondering van de NAVO-landen en een beperkt aantal andere landen? </vraag>
      <vraag nummer="3">Klopt het dat daarin tevens wordt bepaald dat de President van de VS gerechtigd is met alle noodzakelijke en daartoe geschikte middelen – dus eventueel ook met militaire middelen – Amerikaans personeel of personen in dienst van bondgenoten die op last van of ten behoeve van het strafhof zijn gedetineerd, uit die detentie te bevrijden? </vraag>
      <vraag nummer="4">Heeft de regering van de VS ten aanzien van die wet een definitief standpunt ingenomen? </vraag>
      <vraag nummer="5">Hoe verhoudt zich een dergelijke instemming van de regering van de VS met de ondertekening van het Statuut van het Strafhof met de ondertekening daarvan door President Clinton op 31 december 2000? </vraag>
      <vraag nummer="6">Welke initiatieven neemt de Nederlandse regering op zeer korte termijn om in EU-verband het belang van het Internationaal Strafhof voor de berechting van misdrijven als gepleegd op 11 september 2001 in de VS aan de orde te stellen? </vraag>
      <vraag nummer="7">Bent u vervolgens bereid – zo mogelijk in EU-verband – aan de regering van de VS over te brengen dat een nieuwe discussie over de betekenis van de waarde van het Internationaal Strafhof voor misdaden als gepleegd op 11 september van waarde kan zijn en dat aanvaarding van de wet die nu in de Senaat voorligt daar haaks op kan staan? </vraag>
      <noten afkomstig="vraag">
         <noot nummer="1">Zie ook de eerdere vragen van de leden Hoekema en Van Oven nr. 2010200200</noot>
      </noten>
   </vragen>
   <antwoorden aantal="6">
      <antwoord nummer="1">Het Huis van Afgevaardigden heeft in mei 2001 een versie van de «American Service Members’ Protection Act» (ASPA) aangenomen – als amendement bij de «State, Justice and Commerce Appropriations Bill». Deze begroting werd door het Congres op 28 november goedgekeurd, echter zonder ASPA, maar met het zgn. «Craig Amendment». Het Craig Amendment verbiedt de regering fondsen aan te wenden voor het steunen of assisteren van het Internationaal Strafhof of samenwerking met het Hof bij onderzoek of aanklachten. Bij de bekrachtiging van het amendement verklaarde de President dat hij aan de bepalingen van het amendement uitvoering zal geven in overeenstemming met de grondwettelijke bevoegdheden van het Staatshoofd, m.n. de verantwoordelijkheden betreffende buitenlands beleid en de verantwoordelijkheden als opperbevelhebber van de strijdkrachten. Daaruit kan worden afgeleid dat de Amerikaanse regering niet alle opties om deel te nemen aan overlegstructuren betreffende het Internationaal Strafhof wilde uitsluiten. Op vrijdag 7 december keurde de Senaat een nieuwe versie van ASPA alsnog goed. De wet was aangehecht aan begrotingswetgeving voor Defensie («Department of Defense Appropriations Bill»). Op 20 december echter ontkoppelde het Conference Committee van Huis en Senaat ASPA weer van de Defensiebegroting. Dit comité had tot taak de wetgeving van het Huis en de Senaat in evenwicht te brengen. Het heeft weliswaar ASPA laten vallen van de Defensiebegroting, maar wel een amendement aangenomen – het «Hyde Amendment». Het Hyde Amendment is identiek aan het eerder genoemde Craig Amendment. Een zelfde verklaring als bij het Craig Amendment, met betrekking tot de prerogatieven van de President, is aan het Hyde Amendment toegevoegd Het Hyde Amendement heeft als voordelen: het betreft geen onherroepelijke wetgeving, heeft alleen betrekking op de Defensiebegroting en is slechts geldig voor één begrotingsjaar (2002). De Defensiebegroting – inclusief Hyde Amendment – is op 10 januari 2002 door de President ondertekend. De ASPA-wetgeving is echter vooralsnog niet volledig van tafel. De kans bestaat dat opnieuw pogingen zullen worden gedaan om ASPA aan een begrotingsvoorstel te hangen en zo aanvaard te krijgen. </antwoord>
      <antwoord nummer="2">De Huisversie van ASPA bevatte deze bepaling, de Senaatsversie niet. Daar ASPA nu (voorlopig) van tafel is, is deze vraag niet meer relevant. </antwoord>
      <antwoord nummer="3">Zowel de Huis- als Senaatsversie van ASPA bevatte deze bepaling (sectie 6). Daar ASPA nu (voorlopig) van tafel is, is deze vraag niet meer relevant. </antwoord>
      <antwoord nummer="4">De Amerikaanse regering heeft bij meerdere gelegenheden aangegeven achter de ASPA te staan. In een brief aan Senator Helms op 25 september heeft de regering dit nogmaals schriftelijk bevestigd. </antwoord>
      <antwoord nummer="5">President Clinton merkte op 31 december 2000 op naar aanleiding van zijn ondertekening van het Statuut: «I will not, and do not recommend that my successor submit the Treaty to the Senate for advice and consent, until our fundamental concerns are satisfied». Hiermee wilde de President waarschijnlijk de mogelijkheden open houden om over de Amerikaanse bezwaren met verdragspartners verder te onderhandelen. De Amerikaanse regering is bezig zich te beraden over het te voeren beleid. De zgn. «policy-review» is nog niet afgerond. Het is onwaarschijnlijk dat dit op korte termijn gebeurt. </antwoord>
      <antwoord nummer="6 en 7">Binnen de EU heerst algemeen de opvatting dat misdrijven, zoals die op 11 september werden gepleegd in New York en Washington, als misdrijven tegen de menselijkheid kunnen worden gekwalificeerd, waarmee dit soort misdrijven als zodanig onder de werking van het Statuut zou kunnen vallen. De plegers van de misdrijven op 11 september kunnen evenwel niet door het Hof worden vervolgd en berecht, omdat het Statuut geen terugwerkende kracht kent. In juni is op basis van de «Common Position» van de EU met betrekking tot het Internationaal Strafhof een demarche uitgevoerd bij de Amerikaanse regering, waarbij het belang van een EU – VS partnerschap met betrekking tot het Strafhof opnieuw werd onderstreept. Nadruk werd gelegd op een voortgaande dialoog en samenwerking met de VS «at the forefront in the fight for justice,». De Unie sprak verder de hoop uit dat «the US will remain engaged in the work of the Preparatory Commision». In oktober heeft het Belgische voorzitterschap tegenover SoS Powell en Senator Daschle zorgen geuit over ASPA. Na de aanvaarding van ASPA in de Senaat op 7 december heeft Nederland het initiatief genomen om opnieuw een gemeenschappelijke EU-demarche in Washington te ondernemen. Daarbij zijn opnieuw de standpunten van de Common Position inzake het Hof en de zorgen over ASPA duidelijk gemaakt. Voorts heb ik de Nederlandse zorgen met betrekking tot ASPA bij de nieuwe Amerikaanse ambassadeur onder de aandacht gebracht. Ook heeft Hare Majesteit’s ambassadeur te Washington demarches uitgevoerd bij de leden van het «Conference Committee». Op 20 december heeft – zoals hierboven vermeld – het Congres afgezien van koppeling van ASPA aan de Defensiebegroting, maar wel het Hyde Amendment aangenomen. Bij deze demarches is steeds gewezen op het belang van een gezamenlijk EU/VS standpunt bij de verdere ontwikkeling van het Statuut van het Strafhof, mede in het licht van de opbouw van de coalitie tegen het terrorisme. Verder is nadruk gelegd op het feit dat de Amerikaanse zorgen ongegrond zijn. Immers, het Statuut van het verdrag kent het complementariteitbeginsel, dat verzekert dat het Hof enkel dan actie onderneemt indien een staat niet in de mogelijkheid of onwillig is een verdachte van oorlogsmisdaden zelf aan te klagen. Als zodanig acht ik de bezwaren van de VS – als land met een groot vertrouwen in de eigen grondwet en het Amerikaanse juridisch systeem – niet realistisch. Tot heden delen de VS deze visies niet. Echter, het feit dat de ASPA-wetgeving niet is aangenomen, vergemakkelijkt in ieder geval de discussie met de VS op dit punt. </antwoord>
      <noten afkomstig="antwoord"/>
   </antwoorden>
</kvr>
