<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Klaas de Vries (PvdA) en Huizinga-Heringa (CU) aan de minister voor Vreemdelingenzaken en Integratie over de presentatie van Syriërs ten overstaan van een Syrische delegatie. (Ingezonden 2 maart 2006); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25143
</item>
         <item attribuut="Inhoud">Vragen naar aanleiding van bericht website Nederlands Dagblad, over oproep voor Syrische vreemdelingen om te verschijnen voor een Syrische overheidsdelegatie die hun identiteit en nationaliteit moet vaststellen. De opgeroepen Syrische vreemdelingen zouden hiervoor een vorderingsbrief ontvangen (en moeten meebrengen) van de 'Vreemdelingendienst, unit asiel', namens de minister van Vreemdelingenzaken en Integratie, waarmee de Syrische delegatie kan concluderen dat de vreemdeling in kwestie in Nederland asiel heeft aangevraagd. In genoemde delegatie zouden zich leden van de Syrische inlichtingendienst bevinden, zodat deze identificatieprocedure ernstige gevolgen kan hebben voor de opgeroepen vreemdelingen. Aanvulling op eerdere vragen terzake van het lid Vos, ingezonden 1 maart 2006, en het lid De Wit, ingezonden 2 maart 2006.</item>
         <item attribuut="Rubriek">Criminaliteit en openbare orde (Inlichtingen- en veiligheidsdiensten) Criminaliteit en openbare orde (Persoonsregistratie en identificatie) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Inlichtingen- en veiligheidsdiensten Legitimatie Syrië Vreemdelingen</item>
         <item attribuut="Vindplaats">Kamervragen met antwoord 2005-2006, nr. 1079, Tweede Kamer</item>
         <item attribuut="Vraagnr_bij_indiening">2050608960</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Klaas de Vries</persoon>
            <persoon partij="CU">Huizinga-Heringa</persoon>
         </item>
         <item attribuut="Datum_reaktie">2006-03-14</item>
         <item attribuut="Datum_indiening">2006-03-02</item>
         <item attribuut="Document-id">KVR25143</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2289" allpagenumbers="2289 2290 2291" vetnummer="2050608960" code="0506tkkvr1079" lopendefooter="Tweede Kamer, vergaderjaar 2005–2006, Aanhangsel" filenaam="KVR25143" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1079" onderwerp="" indiendatum="2006-03-2">
         <vrager partij="PvdA" oorsprong="parlement">Klaas de Vries</vrager>
         <vrager partij="CU" oorsprong="parlement">Huizinga-Heringa</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2006-03-14">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Hebt u kennisgenomen van het bericht «Syrische beambten helpen bij uitzetting»? <voetnoot nummer="1"/>
      </vraag>
      <vraag nummer="2" voetnoot="2">Is het waar dat een van de Syrische delegatieleden, Ghazi Hamdaan, een hoge militaire rang heeft in Syrië? Hoe verhoudt zich dit tot zijn werkzaamheden als «immigratiedeskundige van het Syrische Ministerie van Binnenlandse zaken»? <voetnoot nummer="2"/>Is het u bekend dat alle medewerkers van het departement van «migratie en paspoorten» van het Syrische Ministerie van Binnenlandse Zaken hetzij leden van de burgerpolitie zijn, dan wel leden van de veiligheidsdienst? Is het u ook bekend dat dit departement ook een rol speelt bij het vergaren van informatie over burgers en het arresteren van burgers? </vraag>
      <vraag nummer="3" voetnoot="3">Is het waar dat het bezoek van Syrische beambten aan Nederland op de Syrische televisie als volgt is aangekondigd: «19 februari 2006 – Nederland nodigt uit Geheime Dienst van Syrië om verplicht de Syrische asielzoekers terug te sturen naar Syrië»? <voetnoot nummer="3"/>
      </vraag>
      <vraag nummer="4">Bent u bekend met de in het geheim opgenomen videobeelden van de presentatie in Zwolle, waarin te zien zou zijn dat de Syrische ambtenaren de betrokkenen die worden gepresenteerd, bevragen op hun motieven voor verblijf in Nederland? Zo ja, kunt u hier een inhoudelijke reactie op geven? </vraag>
      <vraag nummer="5">Bent u bereid om bij de volgende presentaties weer IND-medewerkers aanwezig te laten zijn? Zo neen, hoe kunt u dan garanderen of controleren dat tijdens de presentaties door de delegatieleden geen vragen worden gesteld die betrekking zouden kunnen hebben op een eventuele asielaanvraag in Nederland? </vraag>
      <vraag nummer="6">Is het waar dat er ook presentaties worden gehouden op de Unit Asiel van de IND te Zwolle? Zo ja, zou door de delegatieleden hieruit kunnen worden afgeleid dat de betrokken Syriërs hier te lande een asielprocedure hebben doorlopen? </vraag>
      <vraag nummer="7">Kunt u aangeven welke documenten door de IND en de Vreemdelingendienst standaard worden verstrekt aan de Syrische delegatie? Betreft dit ook de door de Vreemdelingendienst afgegeven vordering waarmee betrokkenen worden opgeroepen om in persoon te verschijnen bij de IND? Bent u ermee bekend dat op deze vordering staat gestempeld «Politie, Vreemdelingenzorg Unit Asiel»? </vraag>
      <vraag nummer="8">Waarom staat op deze vorderingen niet aangegeven dat de presentaties zullen plaatsvinden ten overstaan van een Syrische delegatie? Is het waar dat betrokkenen voor het eerst middels een «flyer» die wordt uitgereikt op het kantoor van de IND ervan op de hoogte worden gebracht dat de presentatie zal plaatsvinden ten overstaan van de Syrische delegatie? Deelt u de mening dat betrokkenen hierdoor geen goede afweging hebben kunnen maken in hun beslissing om gehoor te geven aan de oproep van de Vreemdelingendienst? </vraag>
      <vraag nummer="9">Hebt u kennisgenomen van de brief van Amnesty International van 22 februari 2006 betreffende de komst van deze delegatie, waarin een vijftal vragen is gesteld over de procedure ten aanzien van de presentaties ten overstaan van de Syrische delegatie en de verantwoordelijkheid van de Nederlandse overheid daarin mede met oog op de aanbevelingen van de Commissie Havermans? </vraag>
      <vraag nummer="10">Kunt u de Kamer informeren over de beantwoording van de vragen die door Amnesty International zijn gesteld? Kunt u bij de beantwoording van die vragen betrekken de aanbevelingen van de Commissie Havermans met betrekking tot het maken van afspraken met landen van herkomst, een algemene procedurebeschrijving, waarbij de rol van de verschillende actoren duidelijk is vastgelegd, de aanbeveling inzake de expliciete informatieverschaffing aan de uit te zetten vreemdeling en de aanbeveling met betrekking tot een onafhankelijke toezichtcommissie? </vraag>
      <vraag nummer="11">Wilt u, gelet op het belang van deze zaak, deze vragen beantwoorden voor 8 maart 2006, opdat de antwoorden, indien daartoe aanleiding bestaat, voorwerp kunnen zijn van een debat in die week? </vraag>
      <noten afkomstig="vraag">
         <noot nummer="1" datum="2006-02-28" bron="de Volkskrant, 24 februari 2006, Nederlands Dagblad van 27 en">de Volkskrant, 24 februari 2006, Nederlands Dagblad van 27 en, 28 februari 2006</noot>
         <noot nummer="2" documenttype="Kamervragen" documentnummer="950" documentjaargang="2005-2006">Aanhangsel Handelingen, nr. 950, vergaderjaar 2005–2006.</noot>
         <noot nummer="3">Zie: www.knntv.net</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Vos (GroenLinks), (vraagnummer 2050608880), ingezonden 1 maart 2006 en van het lid De Wit (SP), (vraagnummer 2050608910), ingezonden 2 maart 2006. </toelichting>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">De Syrische autoriteiten hebben op mijn verzoek ingestemd met de openbaarmaking van de namen en functies van de leden van de delegatie. De delegatie bestond uit: generaal van politie Ghazy Ayash, hoofd immigratiedienst van de luchthaven Damascus, ressorterend onder het ministerie van Binnenlandse Zaken en ingenieur Yoseph Hamdan, burgerambtenaar bij het «civil registration centre» van het Ministerie van Binnenlandse Zaken, de afdeling verantwoordelijk voor de afgifte en centrale registratie van de identiteitsbewijzen. Het is mij bekend dat medewerkers van de politie en medewerkers van de veiligheidsdienst vallen onder het directie «immigratie en paspoorten» van het Ministerie van Binnenlandse Zaken. Ik beschik niet over specifieke informatie over de rol van deze directie bij het vergaren van informatie over burgers en het arresteren van burgers. </antwoord>
      <antwoord nummer="3">Voor zover mij bekend is het bezoek van de Syrische beambten in Nederland niet vermeld op de Syrische televisie. </antwoord>
      <antwoord nummer="4">Nee, deze videobeelden zijn mij niet bekend. </antwoord>
      <antwoord nummer="5">Het uitgangspunt is dat de IND tijdens presentaties aanwezig is, tenzij de autoriteiten van het land van herkomst aangeven hier geen prijs op te stellen. De inrichting van de feitelijke presentatie van vreemdelingen bij de autoriteiten van het (vermoedelijke) land van herkomst, is namelijk een zaak van die betreffende autoriteiten. Een presentatie betreft een gesprek tussen de autoriteiten van een land met een mogelijk onderdaan in het kader van de vaststelling van de identiteit en nationaliteit van de vreemdeling. Hiertoe zijn slechts de autoriteiten van het vermoedelijke land van herkomst bevoegd. De Nederlandse overheid kan dan ook de inhoud van deze gesprekken niet bepalen en kan derhalve evenmin uitsluiten dat er door de betreffende autoriteiten vragen worden gesteld die betrekking hebben op een eventuele asielaanvraag in Nederland. Overigens is het aan de vreemdeling zelf om dergelijke vragen al dan niet te beantwoorden. Vreemdelingen zijn volgens de Nederlandse wetgeving geenszins verplicht om aan anderen dan Nederlandse overheidsinstellingen in het kader van de Vreemdelingenwet verklaringen af te leggen over de redenen van de komst naar Nederland dan wel het verblijf alhier. Om vreemdelingen die gepresenteerd worden extra bewust te maken van het feit dat zij niet verplicht zijn om vragen over deze onderwerpen te beantwoorden, wordt er, conform de aanbeveling van de Commissie Havermans, thans door de IND een flyer ten behoeve van te presenteren vreemdelingen ontwikkeld waarin deze informatie zal worden opgenomen. De flyer met deze informatie zal deze maand in gebruik worden genomen door de IND. </antwoord>
      <antwoord nummer="6">Nee. Er is geen unit Asiel in het IND-kantoor te Zwolle. </antwoord>
      <antwoord nummer="7">Enkel de IND heeft documenten verstrekt aan de Syrische delegatie. De vreemdelingenpolitie heeft dit niet gedaan. Door de IND is een brief aan de delegatie verstrekt waarin gegevens omtrent de identiteit en nationaliteit van de betrokken vreemdeling zijn opgenomen. Dit betreft de voornaam, achternaam, geboortedatum en de geboorteplaats van betrokkene. Daarnaast zijn – in de meeste gevallen – ook de namen van de ouders van de vreemdeling, voorzover deze gegevens bij de IND bekend zijn, in de Arabische taal overgelegd. Ten slotte zijn pasfoto’s van de vreemdelingen door de IND aan de Syrische delegatie verstrekt en (kopieën van) de eventueel aanwezige identiteitsdocumenten. De vordering van de vreemdelingenpolitie is niet door de IND aan de Syrische delegatie verstrekt. Ik ben ermee bekend dat op sommige vorderingen van de vreemdelingenpolitie een stempel van de vreemdelingenpolitie staat waarin «Unit Asiel» is opgenomen. Deze stempel staat overigens niet op alle vorderingen. Dit is afhankelijk van de vreemdelingenpolitie die de vordering heeft opgesteld. </antwoord>
      <antwoord nummer="8">Op het standaardmodel van de vordering (model M90, zoals opgenomen in de Vreemdelingencirculaire 2000) wordt de mogelijkheid geboden om aan te geven waarom de vreemdeling in persoon dient te verschijnen. Indien de reden voor verschijning is gelegen in een presentatie, dient de vreemdelingenpolitie dit op de vordering aan te geven. Bekend mag worden geacht dat een presentatie over het algemeen plaatsvindt ten overstaan van de autoriteiten van het vermeende land van herkomst ter vaststelling van de identiteit en nationaliteit van de vreemdeling. Dat het in casu een Syrische delegatie betrof en de presentatie derhalve niet, zoals meestal het geval is, bij de diplomatieke vertegenwoordiging te Brussel plaatsvond, maakt het karakter van de presentatie niet anders. Overigens is een vreemdeling verplicht om gehoor te geven aan een vordering die, zoals in de hierbedoelde gevallen gebeurd is, op grond van artikel 5:20 van de Algemene wet bestuursrecht (Awb) is gegeven. Op de flyer die aan de in Zwolle en Den Bosch gepresenteerde vreemdelingen is uitgereikt voorafgaand aan het gesprek met de Syrische delegatie staat vermeld dat de presentatie zou plaatsvinden ten overstaan van een vertegenwoordiging van de Syrische autoriteiten. Daarnaast staat op de flyer vermeld dat het gesprek met de Syrische autoriteiten plaatsvond op een IND-locatie zodat de vreemdeling dan niet hoefde af te reizen naar de Syrische ambassade te Brussel. Overigens was dit de eerste maal dat er gebruik is gemaakt van een flyer. Zoals ik heb aangegeven in mijn antwoord op vraag 5 wordt deze door de IND verder worden ontwikkeld, waarbij ook de aanbevelingen van de commissie Havermans worden meegenomen. </antwoord>
      <antwoord nummer="9">Ja. </antwoord>
      <antwoord nummer="10">Als bijlage bij deze brief treft u een afschrift aan van mijn antwoord op de brief van Amnesty International. </antwoord>
      <antwoord nummer="11">Ja. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
