<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rabbae en Halsema (beiden GroenLinks) over het doorlaten van drugstransporten. (Ingezonden 8 september 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8050
</item>
         <item attribuut="Inhoud">Zie ook Kamervragen van dezelfde Kamerleden over hetzelfde onderwerp. (Aanhangsel Handelingen nr. 51, vergaderjaar 1998-1999).</item>
         <item attribuut="Rubriek">Criminaliteit en openbare orde (Bijzondere opsporings- en inspectiediensten) Criminaliteit en openbare orde (Drugsbestrijding) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Drugsbestrijding Opsporingen</item>
         <item attribuut="Vindplaats">Kamervragen met antwoord 1998-1999, nr. 218, Tweede Kamer</item>
         <item attribuut="Vraagnr_bij_indiening">2979816430</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Rabbae</persoon>
            <persoon partij="GroenLinks">Halsema</persoon>
         </item>
         <item attribuut="Datum_reaktie">1998-10-23</item>
         <item attribuut="Datum_indiening">1998-09-08</item>
         <item attribuut="Document-id">KVR8050</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="441" allpagenumbers="441 442" vetnummer="2979816430" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8050" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="218" onderwerp="" indiendatum="1998-09-8">
         <vrager partij="GroenLinks" oorsprong="parlement">Rabbae</vrager>
         <vrager partij="GroenLinks" oorsprong="parlement">Halsema</vrager>
         <vraagt-aan/>
      </vraagdata>
      <antwoorddata antwoorddatum="23 oktober 1998), zie ook Aanhangsel Handelingen nr. 51, vergaderjaar 1998–1999">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het artikel met betrekking tot het doorlaten van drugs? <voetnoot nummer="1"/>
      </vraag>
      <vraag nummer="2">Is het waar dat Nederlandse politie- en justitie-ambtenaren opzettelijk smokkeltransporten drugs ongemoeid hebben gelaten, te weten: * op of omstreeks 21 november 1997 een partij van bijna 1000 kilogram hasj, in Nederland ingevoerd vanuit Spanje; * op of omstreeks 29 november 1997 een partij hasj, eveneens ingevoerd in Nederland vanuit Spanje; * op of omstreeks 14 januari 1998 een partij XTC-pillen (70 000 stuks), vanuit Nederland uitgevoerd naar Spanje? </vraag>
      <vraag nummer="3">Zo ja, hoe beoordeelt u deze gang van zaken? Was u hiervan al eerder op de hoogte? Acht u deze en dergelijke vormen van doorlaten in overeenstemming met de naar aanleiding van de bevindingen van de commissie-Van Traa gemaakte afspraken aangaande doorlevering van drugs? </vraag>
      <vraag nummer="4">Op welke niveaus is overleg geweest of goedkeuring gegeven aan genoemd doorlaten? Was de Centrale Toetsingscommissie, het college van P-G’s en/of uw ambtsvoorgangster hierbij betrokken? Zo neen, waarom niet; zo ja, waarom is het meermalen doorlaten niet tegengehouden? Welke consequenties verbindt u aan dit een en ander met betrekking tot de betrokken personen? </vraag>
      <vraag nummer="5">Zijn u met betrekking tot de laatste twee jaar nog andere gevallen van doorlaten van harddrugs bekend? Zo ja, welke? Zo neen, is het mogelijk dat dergelijke zaken niet altijd naar behoren zijn gemeld? Bent u voornemens die mogelijkheid nader te laten onderzoeken? </vraag>
      <vraag nummer="6">Is de in het artikel genoemde Robert M. op Nederlands grondgebied afgeluisterd met behulp van in zijn auto geplaatste apparatuur? Zo ja, vond dit afluisteren plaats door Nederlandse of door Duitse opsporingsambtenaren? Op welke niveaus was dit een en ander bij Nederlandse politie en justitie bekend? </vraag>
      <vraag nummer="7">Hoe verhoudt zich dit tot het verbod op afluisteren in de Nederlandse strafwet? Welke consequenties verbindt u aan de gang van zaken? </vraag>
      <vraag nummer="8">Vindt dergelijk afluisteren vaker plaats op Nederlands grondgebied? Zo ja, in welke mate, en gebeurt dit altijd in samenwerking met buitenlandse opsporingsdiensten? </vraag>
      <noten afkomstig="vraag">
         <noot nummer="1" datum="1998-09-5" bron="Vrij Nederland">Vrij Nederland, 5 september 1998</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Nee. In het kader van de behandeling van een strafzaak bij de rechtbank te Maastricht is door de verdediging aangevoerd dat er in het desbetreffende opsporingsonderzoek onrechtmatig is gehandeld, onder meer door een aantal malen opzettelijk drugstransporten, als vermeld in deze vraag, door te laten. Deze strafzaak is een uitvloeisel van een Duitse onderzoek, waaraan de Nederlandse opsporingsinstanties op basis van een rechtshulpverzoek medewerking hebben verleend. De verdediging heeft de niet-ontvankelijkheid van het openbaar ministerie gevorderd. De behandelend officier van justitie heeft de rechtbank te Maastricht uitvoerig geïnformeerd over de Nederlandse activiteiten in het kader van het rechtshulpverzoek en over de bij de Nederlandse opsporingsinstanties bekende informatie op het moment dat de gestelde drugstransacties zouden hebben plaatsgevonden. Daarbij heeft hij gemotiveerd aangegeven dat telkens als er reden was om te veronderstellen dat er een partij drugs naar Nederland zou komen, in redelijkheid alle maatregelen zijn genomen om zicht te krijgen op wat er gebeurde en zo nodig in te kunnen grijpen. In de genoemde gevallen beschikte men echter niet of op een voor ingrijpen te laat moment over de relevante informatie. De rechtbank heeft bij tussenvonnis van 9 september 1998 het volgende overwogen: «De Rechtbank heeft geen reden om te twijfelen aan hetgeen de Officier van Justitie heden hieromtrent naar voren heeft gebracht namelijk dat noch het Nederlands opsporingsteam (IRT) noch het Nederlandse Openbaar Ministerie op het cruciale moment vóór dat mogelijk enig drugstransport zou hebben plaats gevonden daarvan weet heeft gehad. De Rechtbank is ook van oordeel dat het het Openbaar Ministerie in strafvorderlijke zin niet is aan te rekenen dat zij kennelijk niet tijdig heeft beschikt over Duitse onderzoeksgegevens...» Het preliminaire verweer van de verdediging dat het openbaar ministerie niet ontvankelijk dient te worden verklaard, is door de Rechtbank verworpen. Bij vonnis van 23 september 1998 zijn de verdachten veroordeeld. Hiertegen hebben zij hoger beroep ingesteld. </antwoord>
      <antwoord nummer="3 en 4">Deze vragen behoeven, gelet op het antwoord op vraag 2, geen verdere behandeling. </antwoord>
      <antwoord nummer="5">Er zijn mij geen gevallen van het doorlaten van harddrugs in de afgelopen twee jaar bekend. Ik heb ook geen enkele aanleiding om te veronderstellen dat dergelijke zaken niet naar behoren ter toetsing zouden worden voorgelegd. Om die reden bestaat er naar mijn oordeel geen aanleiding onderzoek naar die mogelijkheid te doen. </antwoord>
      <antwoord nummer="6">Ja. Vanaf 27 oktober 1997 tot het moment van aanhouding op 15 maart zijn, met instemming van de Duitse officier van justitie en rechter, de gesprekken in de auto van een verdachte in het Duitse onderzoek afgeluisterd door middel van in die auto aangebrachte apparatuur. Dit afluisteren vond plaats onder verantwoordelijkheid van de Duitse justitie en werd uitsluitend uitgevoerd door Duitse opsporingsambtenaren, ook indien dat op Nederlands grondgebied plaatsvond. De voor de uitvoering van het Duitse rechtshulpverzoek verantwoordelijke IRT-officier van justitie heeft, zodra hem bekend werd dat de auto werd afgeluisterd, beslist dat van deze daaruit verkregen informatie geen gebruik zou worden gemaakt. </antwoord>
      <antwoord nummer="7 en 8">Naar het geldende recht is het direct afluisteren in Nederland verboden. Daaruit vloeit voort dat ook samenwerking op dit punt tussen Nederlandse en buitenlandse opsporingsdiensten niet is toegestaan. Indien het bij uw Kamer aanhangig gemaakte wetsvoorstel bijzondere opsporingsbevoegdheden kracht van wet heeft gekregen, zal het direct afluisteren op Nederlands grondgebied voorbehouden zijn aan Nederlandse opsporingsambtenaren. Volgens de ambtsberichten van het openbaar ministerie zijn andere gevallen van direct afluisteren door buitenlandse opsporingsdiensten op Nederlands grondgebied niet bekend. Over het direct afluisteren, zoals dat in de onderhavige strafzaak bij de rechtbank te Maastricht bekend is geworden, heb ik het openbaar ministerie mijn mening kenbaar gemaakt. Met de Duitse regering zal ik hierover in kontakt treden. </antwoord>
      <noten afkomstig="antwoord"/>
   </antwoorden>
</kvr>
