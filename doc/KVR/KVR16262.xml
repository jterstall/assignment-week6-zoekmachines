<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Tichelaar (PvdA) aan de minister van Economische Zaken over de sluiting van het computerbedrijf SCI te Heerenveen. (Ingezonden 6 augustus 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16262
</item>
         <item attribuut="Inhoud">Vragen over de gevolgen van de voorgenomen sluiting van de SCI te Heerenveen voor de werkgelegenheid in de regio.</item>
         <item attribuut="Rubriek">Handel en economie (Regionale ontwikkeling)</item>
         <item attribuut="Trefwoorden">Friesland Regionale ontwikkeling Werkgelegenheid</item>
         <item attribuut="Vindplaats">Kamervragen met antwoord 2001-2002, nr. 1663, Tweede Kamer</item>
         <item attribuut="Vraagnr_bij_indiening">2010213520</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Tichelaar</persoon>
         </item>
         <item attribuut="Datum_reaktie">2002-09-13</item>
         <item attribuut="Datum_indiening">2002-08-06</item>
         <item attribuut="Document-id">KVR16262</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3533" allpagenumbers="3533 3534" vetnummer="2010213520" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16262" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1663" onderwerp="" indiendatum="2002-08-6">
         <vrager partij="PvdA" oorsprong="parlement">Tichelaar</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2002-09-13">
         <antwoorder functie="staatssecretaris" ministerie="Economische Zaken">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Bent u op de hoogte van de voorgenomen sluiting van SCI te Heerenveen? </vraag>
      <vraag nummer="2">Bent u voornemens uw invloed aan te wenden om het bedrijf toch te laten voortbestaan? </vraag>
      <vraag nummer="3">Bent u voornemens de verstrekte subsidie terug te vorderen? </vraag>
      <vraag nummer="4">Op welke wijze denkt u de dramatische werkgelegenheidseffecten voor de regio te kunnen compenseren? </vraag>
      <vraag nummer="5">Welke conclusies verbindt u aan het feit dat een bedrijf zonder financiële problemen toch uitwijkt naar lageloonlanden? </vraag>
      <vraag nummer="6">Bent u voornemens een gedragscode te hanteren om in vervolgsituaties te kunnen handelen? </vraag>
      <vraag nummer="7">Is naar uw oordeel sprake van verantwoord maatschappelijk ondernemen? Zo neen, wat verstaat u onder verantwoord maatschappelijk ondernemen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ik heb op 4 september jl. een onderhoud gehad met de leiding van SCI. In dit gesprek is van mijn kant het belang van SCI voor de regio benadrukt en verzocht om te bezien of eventueel bepaalde productielijnen kunnen blijven bestaan of andere bedrijfsactiviteiten van dit concern in Nederland plaats zouden kunnen vinden. Het moederbedrijf Sanmina-SCI heeft aangegeven dat zij de loonkosten voor computerassemblage werkzaamheden in Nederland te hoog vindt. Daarom is besloten deze werkzaamheden elders uit te voeren. </antwoord>
      <antwoord nummer="3">Over de toegezegde investeringspremie (IPR) kan gemeld worden dat tot op heden geen voorschot is verstrekt. Ik ben voornemens om na 1 januari 2003 een verificatieonderzoek te laten instellen door de departementale accountantsdienst. Nadat de buitengebruikstelling van de productiefaciliteiten in Heerenveen is vastgesteld, zal een vermindering op de subsidiabele kosten kunnen worden toegepast ter hoogte van de aan de desinvesteringen toe te rekenen projectkosten. Er is een voorschot verstrekt op de subsidie die door de provincie Friesland in het kader van het Banenplan 2000 aan SCI is toegezegd. Onder verantwoordelijkheid van de provincie Friesland wordt momenteel door het CWI Noord-Nederland onderzocht in hoeverre SCI vanwege de sluiting nog voldoet aan de bij het verlenen van de subsidie gestelde voorwaarden. </antwoord>
      <antwoord nummer="4">Diverse regionale partijen, waaronder de Investerings- en Ontwikkelingsmaatschappij voor Noord-Nederland (N.V. NOM), de provincie Friesland, de gemeente Heerenveen, vakbonden en SCI, zullen gezamenlijk naar een specifieke oplossing zoeken voor de werknemers die getroffen worden door de sluiting van de vestiging in Heerenveen. Hiernaast blijft het Ministerie van Economische Zaken zich via het Commissariaat voor Buitenlandse Investeringen in Nederland (CBIN) en de NOM actief inspannen om buitenlandse ondernemingen te interesseren zich in het noorden van ons land te vestigen. </antwoord>
      <antwoord nummer="5">Alhoewel de vestiging in Heerenveen bekend stond als een winstgevend onderdeel van Sanmina-SCI, is deze situatie in de afgelopen periode behoorlijk veranderd als gevolg van de wereldwijd sterk verslechterde computermarkt, waardoor de winstmarges onder druk zijn komen te staan. Dit heeft voor Sanmina-SCI geresulteerd in een reorganisatie waarin, naast Heerenveen in het afgelopen jaar volgens SCI tevens vestigingen in Schotland, Spanje, Zweden en Ierland betrokken waren. Daarbij zijn in totaal 1850 arbeidsplaatsen verloren gegaan. Uit het bovenstaande concludeer ik dat de sluiting van de vestiging in Heerenveen geen op zichzelf staand fenomeen is, maar grotendeels het gevolg is van specifieke markttrends in een bedrijfstak die moeilijkheden ondervindt in het huidig economisch klimaat. </antwoord>
      <antwoord nummer="6">Een van de criteria die de Europese Commissie ingevolge de Richtsnoeren inzake regionale steunmaatregelen hanteert om de verenigbaarheid met de gemeenschappelijke markt van regionale steunmaatregelen van de staten, waaronder de IPR, aan het EU-Verdrag te toetsen is de voorwaarde dat de betrokken investering gedurende een periode van minimaal vijf jaren behouden blijft (artikel 4.10). Daarom verplicht het Besluit subsidies regionale investeringsprojecten 2000 de subsidieontvanger de minister onverwijld in kennis te stellen van elk voornemen om van het project deel uitmakende duurzame bedrijfsuitrusting, grond of bedrijfsgebouwen in de kosten waarvan subsidie is verstrekt af te stoten of buiten gebruik te stellen. Vervolgens biedt de Kaderwet EZ-subsidies in artikel 7 de mogelijkheid om in geval van strijd met ingevolge een verdrag voor de staat geldende verplichtingen de subsidievaststelling in te trekken of ten nadele van de ontvanger te wijzigen. </antwoord>
      <antwoord nummer="7">Ten aanzien van maatschappelijk verantwoord ondernemen kunnen de OESO-richtlijnen als leidraad dienen voor verantwoord gedrag. Als bedrijven, werknemersorganisaties of andere betrokkenen een vraag hebben over de juiste toepassing van de richtlijnen in een specifiek geval dan kunnen zij die vraag voorleggen aan het Nationale Contactpunt voor Multinationale ondernemingen (NCP). Zoals u waarschijnlijk uit de media heeft vernomen is er een vraag t.a.v. SCI aan het NCP voorgelegd. Om een zo goed mogelijk resultaat te bevorderen wil ik, gezien de procedure afspraken over vertrouwelijkheid bij het NCP gedurende de behandeling van een specifieke vraag, hier niet op vooruitlopen. </antwoord>
      <noten afkomstig="antwoord"/>
   </antwoorden>
</kvr>
