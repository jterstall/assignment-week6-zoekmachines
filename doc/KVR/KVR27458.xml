<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bosma (PVV) aan de minister van Onderwijs, Cultuur en Wetenschap over de Ioscoop van de Nederlandse Islamitische Omroep. (Ingezonden 19 februari 2007); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27458
</item>
         <item attribuut="Inhoud">Vragen naar aanleiding van de uitzending van het tv-programma Ioscoop van de Nederlandse Islamitische Omroep (NIO), 4 februari 2007 waarin de Partij voor de Vrijheid als 'extreem rechts' werd aangeduid. Gevraagd wordt onder andere naar het bestaansrecht van twee moslimomroepen naast elkaar (behalve de NIO ook de Nederlandse Moslim Omroep (NMO)), mede gezien in het licht van uitspraken van de Amsterdamse Rechtbank en de Raad van State.</item>
         <item attribuut="Rubriek">Communicatie, media en informatievoorziening (Omroepen) Cultuur en taal (Overig)</item>
         <item attribuut="Trefwoorden">Godsdiensten Omroepen</item>
         <item attribuut="Vindplaats">Kamervragen met antwoord 2006-2007, nr. 935, Tweede Kamer</item>
         <item attribuut="Vraagnr_bij_indiening">2060707870</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PVV">Bosma</persoon>
         </item>
         <item attribuut="Datum_reaktie">2007-03-07</item>
         <item attribuut="Datum_indiening">2007-02-19</item>
         <item attribuut="Document-id">KVR27458</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1997" allpagenumbers="1997 1998" vetnummer="2060707870" code="0607tkkvr935" lopendefooter="Tweede Kamer, vergaderjaar 2006–2007, Aanhangsel" filenaam="KVR27458" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="935" onderwerp="" indiendatum="2007-02-19">
         <vrager partij="PVV" oorsprong="parlement">Bosma</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-03-7">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van de tv-uitzending Ioscoop van de Nederlandse Islamitische Omroep (NIO) van 4 februari 2007? <voetnoot nummer="1"/>
      </vraag>
      <vraag nummer="2">Deelt u de mening dat deze uitzending, waarin de Partij voor de Vrijheid consequent werd aangeduid als «extreem-rechts» een demoniserend, opruiend en politiek karakter had, waarbij geen hoor en wederhoor is toegepast en waar alleen linkse actievoerders en multiculturalisten aan het woord kwamen? Zo ja, welke gevolgen verbindt u daar dan aan? Zo neen, waarom niet? </vraag>
      <vraag nummer="3">Realiseert u zich dat het NIO uitzendt op een zendmachtiging op naam van het Contactorgaan Moslims en Overheid (CMO), welk orgaan is opgericht door de overheid en waarvan de leden zijn geselecteerd door de overheid en worden benoemd op basis van door de overheid opgestelde statuten? Realiseert u zich ook dat het NIO uitzendt op basis van artikel 39F van de Omroepwet waarin zendtijd wordt toebedeeld aan kerkgenootschappen of genootschappen op geestelijke grondslag? Acht u bovengenoemde zeer politieke uitzending een juiste invulling van dit artikel 39F waar immers gesproken wordt van «geestelijke grondslag»? Zo ja, waarom? </vraag>
      <vraag nummer="4">Deelt u de mening dat als de overheid het CMO opricht plus de leden ervan benoemt, er geen sprake is van een genootschap op geestelijke grondslag en dat het CMO dus nooit kan vallen onder artikel 39F van de Mediawet? Zo neen, waarom niet? </vraag>
      <vraag nummer="5">Deelt u de mening dat het onjuist is dat een orgaan dat zulke nauwe banden, ook in financiële zin, onderhoudt met de overheid zendtijd krijgt? Zo neen, waarom niet? </vraag>
      <vraag nummer="6">Acht u het naast elkaar bestaan van twee moslim-omroepen, die op geen enkele wijze willen samenwerken, een prudente manier van het uitgeven van belastinggeld? </vraag>
      <vraag nummer="7">Bent u bekend met de uitspraak van de Amsterdamse rechtbank waarin deze stelt dat het Commissariaat voor de Media ten onrechte aan twee moslimomroepen een zendmachtiging heeft verleend en dat ook de Raad van State zich heeft uitgesproken tegen het toekennen van zendtijd aan twee moslim-omroepen? Bent u bereid deze beide uitspraken te volgen en onmiddellijk te bevorderen dat één van beide moslim-omroepen uit de lucht wordt gehaald? Zo neen, waarom niet? </vraag>
      <noten afkomstig="vraag">
         <noot nummer="2"/>
         <noot nummer="3"/>
         <noot nummer="1">Te bekijken via http://www.nioweb.nl/nio? waxtrapp=ycpswCsHcSjRhICaCtB</noot>
         <noot nummer="2" datum="2006-07-5" bron="Datum uitspraak Rechtbank Amsterdam">Datum uitspraak Rechtbank Amsterdam, 5 juli 2006</noot>
         <noot nummer="3" datum="2007-01-10" bron="Datum uitspraak Afdeling Bestuursrechtspraak van de Raad van State">Datum uitspraak Afdeling Bestuursrechtspraak van de Raad van State, 10 januari 2007</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het is niet aan mij om een inhoudelijk oordeel te vellen over televisie-uitzendingen. Dit verdraagt zich niet met de vrijheid van meningsuiting, zoals neergelegd in artikel 7 van de Grondwet, een van de grondbeginselen van onze democratie. De enige beperking bij dit artikel, is behoudens ieders verantwoordelijkheid volgens de wet. In geval van overtreding van het Wetboek van Strafrecht kan er aangifte van het plegen van een strafbaar feit worden gedaan bij de politie. De vorm en de inhoud van het televisieprogramma is de verantwoordelijkheid van de instelling. Bezwaren terzake van eenzijdige beeldvorming of het achterwege blijven van hoor en wederhoor kunnen betrokkenen voorleggen aan de Raad voor de Journalistiek. </antwoord>
      <antwoord nummer="3">Het Commissariaat voor de Media heeft de helft van de voor de Islam bestemde zendtijd inderdaad toegewezen aan het CMO, dat daarop de NIO als uitvoeringsorganisatie in het leven heeft geroepen. Het is niet juist dat het CMO door de overheid is opgericht en dat de overheid de leden benoemd. De in het CMO deelnemende Islamitische organisaties hebben zelf de stichting in het leven geroepen en zonder overheidsbemoeienis de statuten vastgesteld. De overheid heeft vervolgens, mede op basis van een door KPMG uitgevoerd onderzoek, het CMO erkend als representatieve gesprekspartner. De NIO heeft op grond van artikel 50, zesde lid, van de Mediawet de verplichting haar zendtijd geheel te gebruiken voor een programma op geestelijk terrein. Uit de geschiedenis van de totstandkoming van de wet is op te maken dat dit begrip ruim moet worden opgevat. Een programma op geestelijk terrein ten behoeve van de Islam is in ieder geval meer dan louter het uitzenden van erediensten. Waar precies de grenzen liggen is niet concreet aan te geven. Als van een individueel programmaonderdeel al aangegeven zou moeten worden of het past binnen de mediawettelijke opdracht is het Commissariaat voor de Media de toezichthoudende instantie. </antwoord>
      <antwoord nummer="4">Het CMO is, zoals hierboven is verklaard, niet opgericht door de overheid. De vraag of het CMO een organisatie is die in aanmerking kan komen voor toewijzing van zendtijd op de voet van artikel 39f van de Mediawet, is aan de orde gekomen tijdens de behandeling van het hoger beroep door de Raad van State. In haar uitspraak heeft de Afdeling bestuursrechtspraak het Commissariaat voor de Media gevolgd in de vaststelling dat het CMO zelf niet aangemerkt kan worden als genootschap op geestelijke grondslag. De in het CMO participerende organisaties zijn echter gelet op hun statutaire doelstellingen en feitelijke werkzaamheden wel genootschappen op geestelijke grondslag. Daardoor kan het CMO worden gezien als een rechtspersoon waar meerdere genootschappen op geestelijke grondslag samen werken die op grond van artikel 39f van de Mediawet in beginsel voor toewijzing van zendtijd in aanmerking kan komen, aldus de Raad van State. </antwoord>
      <antwoord nummer="5">Zoals gezegd is het CMO niet meer dan een gesprekspartner van de overheid, net zoals overigens het CGI, waar de NMR (de houder van de andere helft van de Islam zendtijd) bij aangesloten is. Voorts verwijs ik opnieuw naar de uitspraak van de Raad van State waarin is bevestigd dat er geen beletsel is om aan het CMO zendtijd toe te wijzen. </antwoord>
      <antwoord nummer="6">Het lijdt geen twijfel dat het bestaan van één omroep voor de verzorging van de Moslimzendtijd efficiënter zou zijn dan de huidige situatie met twee omroeporganisaties. Deze situatie is echter maar tijdelijk nu is komen vast te staan dat de verdeling van de zendtijd in twee gelijke helften rechtens niet houdbaar is. </antwoord>
      <antwoord nummer="7">Ik ben bekend met de uitspraak van zowel de rechtbank Amsterdam als de Afdeling bestuursrechtspraak van de Raad van State, waarin de uitspraak van de rechtbank is bevestigd. Zowel de rechtbank als de Afdeling bestuursrechtspraak hebben geoordeeld dat de tekst van de beleidslijn 2004 geen ruimte laat om per religieuze of geestelijke stroming zendtijd toe te wijzen aan meer dan één representatieve organisatie of instelling. Het toekennen van zendtijd is een bevoegdheid van het Commissariaat voor de Media. Het Commissariaat dient met inachtneming van de uitspraken van de rechtbank en de Afdeling en de eigen beleidslijn 2004 een nieuwe beslissing op bezwaar te nemen. </antwoord>
      <noten afkomstig="antwoord"/>
   </antwoorden>
</kvr>
