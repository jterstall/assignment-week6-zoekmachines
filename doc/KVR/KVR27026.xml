<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Voordewind (ChristenUnie) aan de minister van Volksgezondheid, Welzijn en Sport over verbetering van de medicatieveiligheid. (Ingezonden 4 december 2006); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27026
</item>
         <item attribuut="Inhoud">Vragen over de wijze waarop de medicatieveiligheid verbeterd kan worden, naar aanleiding van het Harm-onderzoek onder 21 ziekenhuizen, waaruit blijkt dat jaarlijks 19000 patiënten onnodig in het ziekenhuis opgenomen worden.</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen</item>
         <item attribuut="Vindplaats">Kamervragen met antwoord 2006-2007, nr. 554, Tweede Kamer</item>
         <item attribuut="Vraagnr_bij_indiening">2060703940</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="ChristenUnie">Voordewind</persoon>
         </item>
         <item attribuut="Datum_reaktie">2006-12-22</item>
         <item attribuut="Datum_indiening">2006-12-04</item>
         <item attribuut="Document-id">KVR27026</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1193" allpagenumbers="1193 1194" vetnummer="2060703940" code="0607tkkvr554" lopendefooter="Tweede Kamer, vergaderjaar 2006–2007, Aanhangsel" filenaam="KVR27026" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="554" onderwerp="" indiendatum="2006-12-4">
         <vrager partij="ChristenUnie" oorsprong="parlement">Voordewind</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-12-22">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het Harm-onderzoek <voetnoot nummer="1"/>onder 21 ziekenhuizen, waaruit blijkt dat jaarlijks 19.000 patiënten onnodig in het ziekenhuis worden opgenomen? </vraag>
      <vraag nummer="2">Onderschrijft u de conclusie dat het hier gaat om vermijdbare opnames? </vraag>
      <vraag nummer="3">Deelt u voorts de conclusie dat de medicatieveiligheid verbeterd moet worden? </vraag>
      <vraag nummer="4">Bent u bereid op korte termijn, gezien de ernst van de situatie, met de betreffende instanties (KNMG, KNMP, NPCF) te overleggen hoe de medicatieveiligheid verbeterd kan worden? </vraag>
      <vraag nummer="5">Bent u bereid een Taksforce in te stellen om op korte termijn tot voorstellen te komen om de medicatieveiligheid te verbeteren? </vraag>
      <noten afkomstig="vraag">
         <noot nummer="1" datum="2006-11-28" bron="HARM (Hospital Admissions Related to Medication) onderzoek, door Patricia van den Bemt verbonden aan de Universiteit van Utrecht">HARM (Hospital Admissions Related to Medication) onderzoek, door Patricia van den Bemt verbonden aan de Universiteit van Utrecht, 28 november 2006</noot>
      </noten>
   </vragen>
   <antwoorden aantal="4">
      <antwoord nummer="1">Ja, op 28 november 2006 heb ik kennis genomen van het rapport. </antwoord>
      <antwoord nummer="2">Ja, de onderzoekers hebben vastgesteld dat in die gevallen de opnames in principe te vermijden waren geweest. De belangrijkste risicofactoren hierbij waren het slikken van vijf of meer geneesmiddelen (polyfarmacie), therapie ontrouw, verminderde cognitie, het hebben van meerdere ziektes tegelijk, een verminderde nierfunctie en het niet zelfstandig wonen. De meest risicovolle geneesmiddelen zijn middelen tegen diabetes, middelen tegen trombose, ontstekingsremmende pijnstillers (NSAIDS) en geneesmiddelen tegen hart- en vaatziekten. </antwoord>
      <antwoord nummer="3">Ja, de medicatieveiligheid is voor verbetering vatbaar. Overigens zijn het veld en VWS al volop aan de slag met medicatieveiligheid. Er zijn diverse initiatieven gestart die bijdragen aan een betere medicatieveiligheid zowel binnen als buiten het ziekenhuis. In een brief aan de Tweede Kamer dd. 29 augustus met kenmerk GMT/MVG 2707364 zijn deze initiatieven uiteengezet. Deze initiatieven komen overeen met de aanbevelingen voor verbetering uit het HARM-onderzoek. Het gaat om invoering van een veiligheidsmanagementsysteem in instellingen, de ontwikkeling van een electronisch medicatiedossier, het onderzoeksprogramma van ZonMw naar medicatieveiligheid en de verschillende activiteiten die de Inspectie voor de Gezondheidszorg (IGZ) voor 2007 in het werkplan heeft staan. De IGZ is onder andere het project veiligheid bij medicatieoverdracht gestart, waarbij de IGZ en het veld normen voor een goede overdracht opstellen. In de loop van 2007 wordt de stand van zaken gepubliceerd. Daarnaast wordt specifiek tijd gereserveerd voor de veiligheid van de toepassing van geneesmiddelen tegen trombose, één van de groepen risicovolle geneesmiddelen die in het HARM-onderzoek zijn geïdentificeerd. Verder is het project «Doelmatig gebruik van geneesmiddelen» in gang gezet sinds 2005. Dit is een project waar diverse interventies worden uitgevoerd onder andere ter verbetering van de medicatieveiligheid. In het kader daarvan worden «best practices» gestimuleerd op het terrein van therapietrouw en polyfarmacie en wordt ketenontwikkeling bevorderd tussen de eerste en de tweede lijn. </antwoord>
      <antwoord nummer="4 en 5">Uiteraard ben ik te allen tijde bereid tot overleg. Ik ben echter nog niet overtuigd van nut en noodzaak van het instellen van een Taskforce, gezien de lopende initiatieven op dit terrein. Alle genoemde partijen worden uitgebreid betrokken bij de reeds lopende initiatieven. Grote winst met betrekking tot de medicatieveiligheid is te verwachten van het elektronisch medicatiedossier. Daar zijn alle partijen het over eens. Het elektronisch medicatiedossier levert een waardevolle bijdrage aan het verbeteren van informatieoverdracht over de medicatie en daarmee aan de medicatieveiligheid. Het is dan ook vooral van belang dat de partijen hun bijdrage leveren aan de uitvoering van de pilots en de uitrol van het electronisch medicatiedossier in 2007. Als in een later stadium blijkt dat het instellen van een taskforce een meerwaarde heeft kan die alsnog worden opgestart. </antwoord>
      <noten afkomstig="antwoord"/>
   </antwoorden>
</kvr>
