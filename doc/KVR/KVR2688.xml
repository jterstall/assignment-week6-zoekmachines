<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over ziekenhuizen die met medeweten van ziekenfondsen bewust te veel polikliniek-, opname- en verpleegdagen geraamd hebben. (Ingezonden 26 januari 1996); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2688
</item>
         <item attribuut="Inhoud">Betreft 'grijze afspraken' tussen ziekenhuizen en verzekeraars.</item>
         <item attribuut="Rubriek">Gezondheidszorg (Zorginstellingen) Gezondheidszorg (Zorgverzekeringen)</item>
         <item attribuut="Trefwoorden">Ziekenhuizen Ziektekostenverzekeraars</item>
         <item attribuut="Vindplaats">Kamervragen met antwoord 1995-1996, nr. 740, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1996-03-08</item>
         <item attribuut="Datum_indiening">1996-01-26</item>
         <item attribuut="Document-id">KVR2688</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1497" allpagenumbers="1497 1498 1499" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="740" onderwerp="" indiendatum="1996-01-26">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1996-03-8">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft het COTG in een steekproef over het jaar 1994 vastgesteld dat 10% van de ziekenhuizen, met medeweten van de ziekenfondsen, bewust te veel polikliniekbezoeken, opnamedagen en verpleegdagen geraamd heeft? <voetnoot nummer="1"/>
      </vraag>
      <vraag nummer="2">Is hierdoor in 1994 een bedrag van 30 miljoen onterecht aan deze ziekenhuizen uitgekeerd? </vraag>
      <vraag nummer="3">Hoe is het mogelijk dat deze «grijze afspraken» tussen ziekenhuizen en verzekeraars plaatsvinden? Hoe kan dit in de toekomst voorkomen worden? </vraag>
      <vraag nummer="4">Bouwen ziekenhuizen in toenemende mate zonder toestemming van het ministerie? </vraag>
      <vraag nummer="5">Gaat het hierbij met name om extra voorzieningen buiten de normale, voor vergoeding in aanmerking komende zorg zoals een bedrijvenpolikliniek, een fitnesscentrum en een zorghotel? </vraag>
      <vraag nummer="6">Hoeveel gevallen van «zwart» bouwen zijn er in totaal na 1993 geconstateerd? Hoe heeft het ministerie daarop gereageerd? Hoe zijn de financie¨le gaten gedicht? Om hoeveel geld ging het in totaal? </vraag>
      <vraag nummer="7">Zal het ministerie niet meer meewerken aan het dichten van de financie¨le gaten die het gevolg zijn van «zwart» bouwen? </vraag>
      <vraag nummer="8">Wat zijn hiervan de gevolgen voor de ziekenhuizen? Hoe wordt voorkomen dat de kosten van deze extra voorzieningen ten koste gaan van de normale, voor vergoeding in aanmerking komende zorg? </vraag>
      <noten afkomstig="vraag">
         <noot nummer="1" datum="1996-01-24" bron="Nova">Nova, 24 januari 1996</noot>
      </noten>
   </vragen>
   <antwoorden aantal="6">
      <antwoord nummer="1">Voor een goed begrip lijkt het mij aangewezen kort de systematiek van budgetbepaling in de algemene ziekenhuizen uiteen te zetten. Ik beperk me tot de algemene ziekenhuizen, omdat bij de andere instellingen voor gezondheidszorg (waaronder de academische en de categorale ziekenhuizen) het fenomeen « produktie-afspraken» van geringere betekenis is voor de hoogte van het budget. Op de algemene ziekenhuizen is het systeem van functiegerichte budgettering (FB) van toepassing. Op basis van dit systeem worden, nadat de per ziekenhuis verschillende lokatiegebonden kosten zijn vastgesteld, het FB-budget grosso-modo bepaald aan de hand van drie grootheden, te weten: – aantal adherente inwoners (de vaste budgetcomponent) – aantallen bedden en medische functie-eenheden (semivast) – produktie-afspraken (de variabele component) over: a. opnames, verpleegdagen, dagverplegingsdagen, 1e polikliniekbezoeken b. duurdere verrichtingen, zoals haemodialyses, open hartoperaties en radiotherapeutische bestralingen. Produktie-afspraken betekent in dit verband: dat tussen het ziekenhuis en de verzekeraars afspraken worden gemaakt over de omvang van de produktie, die bij de berekening van het ex ante overeen te komen budget wordt betrokken. Uit deze formulering volgt dat de ex post geconstateerde afwijkingen tussen de produktie-afspraken en de feitelijk gerealiseerde produktie niet leiden tot een aanpassing van het budget. Het fenomeen produktie-afspraken is in het budgetsysteem opgenomen om de betrokken contractpartners een instrument te geven waarmee uitdrukking kan worden gegeven aan het gewenste medische behandelbeleid. Toezicht op dat beleid behoort niet tot de verantwoordelijkheid van het Cotg. Toen in 1995 in een bepaalde, specifieke situatie twijfels rezen of de gemaakte produktie-afspraken wel verband hielden met het medische behandelbeleid heb ik tegenover het Cotg mijn bezorgdheid uitgesproken over een dergelijk gebruik van het fenomeen «produktie-afspraken». Dat heeft er mede toe geleid dat in Kamer I van het Cotg (de kamer voor de ziekenhuizen) door het secretariaat van het Cotg een notitie werd ingebracht, waarin de problematiek van afwijkingen tussen produktie-afspraken en feitelijke produktie in zijn algemeenheid aan de orde werd gesteld. Een vervolgnotitie is op 26 februari jl. besproken in Kamer I. Besloten is tot een nader overleg. Op zich is er dan ook geen sprake van een «geheime notitie», zij het dat het Cotg uiteraard op gepaste wijze omgaat met de hem bekende gegevens. Uit de notitie blijkt in ieder geval niet dat een groot aantal ziekenhuizen bewust te hoge produktie-afspraken zou hebben gemaakt. Zonder verder onderzoek kan niet worden gesteld dat er dus altijd sprake was van een bewust afwijkend ramen. Ik ga er vanuit dat in het hierboven bedoelde vervolgoverleg van Kamer I wat meer gegevens ter tafel zullen komen. </antwoord>
      <antwoord nummer="2">Het bedrag van f 30 mln. is een brutobedrag, waarvan, zoals ook uit het antwoord op vraag 1 blijkt, niet zonder meer kan worden gesteld dat er sprake is van «onterecht uitkeren». Bovendien moet worden bedacht dat bij de ziekenhuizen, waar de produktie-afspraken lager zijn dan de feitelijke produktie, de budgetten juist lager zijn vastgesteld. Per saldo hebben de produktie-afspraken voor de gezamenlijke ziekenhuizen een negatief financieel effect gehad. </antwoord>
      <antwoord nummer="3">Voor de beantwoording van het eerste gedeelte van de vraag zij verwezen naar de uiteenzetting bij de beantwoording van vraag 1. Voor wat het tweede gedeelte van de vraag betreft wil ik twee opmerkingen maken, te weten: a. Uit het antwoord op vraag 1 zal duidelijk zijn dat het fenomeen «produktie-afspraken» als zodanig valide en acceptabel is. De produktie van een ziekenhuis kent nu eenmaal een van jaar tot jaar wisselend beeld. Indien daarvoor – in de vigerende regeling op basis van een overeenkomst ex ante, zonder naculculatie op positieve of negatieve afwijkingen – geen redelijke compensatie in het budget zou worden gegeven dan zou de ziekenhuiszorg verstarren. Dat geldt a` fortiori voor de dure topklinische zorg, die bovendien uitstijgt boven de specifiek op het betreffende ziekenhuis adherente aantal inwoners. Ik denk dan ook niet dat wij bij voorbaat moeten spreken over «voorkomen». b. Wel acht ik het wenselijk dat oneigenlijk gebruik wordt tegengegaan. In mijn antwoord op vraag 1 heb ik reeds uiteengezet welk beleid ik daarin heb gevoerd, en hoe het Cotg daarop heeft gereageerd. Ik voeg daar nog het volgende aan toe. Voor een goede beoordeling van grijze afspraken moet gekeken worden naar de aanleiding tot de afspraken. Deze is heel verschillend. Voor een deel gaat het om afspraken tussen verzekeraar en instelling die erop gericht zijn om (dreigende) financie¨le problemen van de instelling te ondervangen. Daarbij is sprake van oneigenlijk gebruik en een afwenteling van de financie¨le problemen op de gemeenschap. Voor een ander deel echter gaat het om afspraken waardoor een financiering van nieuwe vormen van zorg worden mogelijk gemaakt. De huidige regels inzake de aanspraken op grond van de Ziekenfondswet, die een uitgangspunt vormen bij de beoordeling van de aanvaardbaarheid van ziekenhuiskosten, zijn strak en staan vele vormen van zorgvernieuwing in de weg. Voor de diverse vormen van zorgvernieuwing is het nodig dat zo snel mogelijk een aangepast stelsel van regelgeving komt die een flexibel gebruik van het zorgaanbod mogelijk maakt. Het is in dat verband mijn bedoeling om op korte termijn een flexibilisering van de Ziekenfondswet mogelijk te maken. Eind vorig jaar heb ik de Ziekenfondsraad verzocht de mogelijkheden daartoe te onderzoeken. Tenslotte deel ik u nog mee dat momenteel maatregelen zijn en worden genomen met het doel de financie¨le verantwoordelijkheid van ziekenfondsen bij de uitvoering van de Ziekenfondswet te vergroten. Deze maatregelen houden onder meer in dat de huidige percentages verevening en naculculatie over het ziekenfondsverstrekkingenbudget worden afgebouwd voor die onderdelen van ZFW-uitgaven die door de ziekenfondsen kunnen worden beı¨nvloed. Hieronder vallen ook de productie-afspraken met instellingen. Concreet houdt dit in dat, waar in de huidige systematiek ziekenfondsen weinig tot geen financieel belang hebben bij het maken van grijze productie-afspraken ter ophoging van het ziekenhuisbudget, in de nabije toekomst dergelijke ophogingen voor rekening van het ziekenfonds komen. Er bestaat dan met andere woorden een incentive bij de ziekenfondsen tot het beperken van de hoogte van de productie-afspraken. </antwoord>
      <antwoord nummer="4, 6 en 7">In de afgelopen jaren is een zekere trend ontstaan dat ziekenhuisbesturen na het aanvragen van een vergunning voor een bouwproject de besluitvorming daarover niet afwachtten, doch al voor de vergunning werd verleend, overgingen tot realisatie van het bouwplan. Het gaat daarbij vooral om kleinere bouwprojecten van meer technische aard, die door middel van een verkorte procedure werden aangevraagd. Werden er in 1993 9 gevallen door het departement geconstateerd waarbij sprake is van het vermoeden van een overtreding van de bepalingen van de WZV, in 1994 was dit aantal toegenomen tot 17 gevallen. Omdat het departement begin 1994 constateerde dat het aantal overtredingen ineens fors toenam is ingegrepen en is het tij gekeerd. Door op dit punt consequent en strikt op te treden is er sindsdien een geleidelijke beperking van het aantal overtredingen te constateren. In 1995 zijn er 9 gevallen van mogelijke zwartbouw geconstateerd. In 1996 zijn nog geen gevallen van zwartbouw geconstateerd. In alle 35 gevallen is gereageerd conform de voorschriften van de circulaire Bekendmaking beleid overtredingen WZV van 12 april 1991, DGVgz/ZZT/AFEJZ nr. 328928. (aangepast 10 april 1995, nr FBP/AFB/EP 95116). In 15 van de 35 gevallen is de regionale geneeskundige inspecteur ingeschakeld om een nader onderzoek in te stellen naar de ernst van de vermeende overtreding. De overige gevallen zijn door het departement zelf beoordeeld. In 6 van de 35 gevallen is proces-verbaal opgemaakt en is de zaak aan het openbaar ministerie voorgelegd. In 18 gevallen is volstaan met het geven van een waarschuwing aan het betrokken ziekenhuisbestuur. In 2 gevallen bleek het na ingewonnen informatie, achteraf niet om een overtreding van de WZV te gaan. In 6 gevallen is het departement nog in overleg met het betrokken ziekenhuis om de feiten volledig op een rij te krijgen: aan 3 andere gevallen werkt de inspectie op dit moment nog. In de periode 1993–1996 zijn overigens twee ziekenhuisbesturen een schikking met het Arrondissementsparket overeengekomen teneinde een verdere vervolging te voorkomen. Het betreft hier zaken van voor 1993. Indien bij de behandeling van een aanvrage in het kader van de WZV blijkt dat de gevraagde voorziening reeds is gerealiseerd en er dus sprake is van zwartbouw, dan wordt de behandeling van de aanvraag stilgelegd en wordt een onderzoek ingesteld naar de precieze gang van zaken. Indien de bouw nog in gang is wordt de directie van het ziekenhuis gesommeerd om de bouw stil te leggen. Eerst nadat de toedracht volledig op een rij is gezet en de voorgeschreven stappen conform de eerdergenoemde circulaire zijn afgewerkt, wordt de aanvraag weer in behandeling genomen. Dat wil zeggen dat er wordt gekeken of er behoefte bestaat aan de gevraagde voorziening en of sprake is van een doelmatige opzet van de bouw. Een doorberekening van de gemaakte kosten in de tarieven is eerst toegestaan nadat daartoe de vergunning is afgegeven en deze wordt niet eerder verleend dan op het tijdstip waarop de financie¨le ruimte voor het desbetreffende project in de gereserveerd. Dit betekent dat als achteraf vastgesteld wordt dat verkeerde of onnodige investeringen zijn gedaan, deze niet in de vergunning worden gedekt. De instelling is dan zelf verantwoordelijk voor het vinden van dekking in de exploitatie. Overigens is deze problematiek beperkt van omvang omdat het over het algemeen gaat om projecten waarvoor verwacht kan worden dat een vergunning wordt verstrekt. </antwoord>
      <antwoord nummer="5">Neen, zoals reeds gezegd gaat het in de meeste gevallen om bouw die in aanvang wordt genomen voordat daarvoor een vergunning is verstrekt. </antwoord>
      <antwoord nummer="8">Een ziekenhuis brengt in het algemeen de niet door een vergunning gedekte kosten van zwartbouw ten laste van het eigen vermogen. Dit houdt in dat deze kosten niet direkt ten koste gaan van de zorgverlening maar dat het ziekenhuis inteert op de reserves. </antwoord>
      <noten afkomstig="antwoord"/>
   </antwoorden>
</kvr>
