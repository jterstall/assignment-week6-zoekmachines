<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Esselink (CDA) over leges- en heffingsverordeningen met betrekking tot bodemsanering. (Ingezonden 12 mei 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1594
</item>
         <item attribuut="Rubriek">Belastingen (Leges) Milieu (Bodemsanering)</item>
         <item attribuut="Trefwoorden">Bodemsanering</item>
         <item attribuut="Vindplaats">Kamervragen met antwoord 1994-1995, nr. 946, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="CDA">Esselink</persoon>
         </item>
         <item attribuut="Datum_reaktie">1995-06-22</item>
         <item attribuut="Datum_indiening">1995-05-12</item>
         <item attribuut="Document-id">KVR1594</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1931" allpagenumbers="1931 1932" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="946" onderwerp="" indiendatum="1995-05-12">
         <vrager partij="CDA" oorsprong="parlement">Esselink</vrager>
         <vraagt-aan/>
      </vraagdata>
      <antwoorddata antwoorddatum="1995-06-22">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Wat is de stand van zaken rond leges- en heffingsverordeningen van de verschillende provincies en grote steden in verband met bodemsanering? </vraag>
      <vraag nummer="2">Welke tarieven worden daarbij gehanteerd in de verschillende fasen van onderzoek en sanering? </vraag>
      <vraag nummer="3">Wordt daarbij enig onderscheid gemaakt tussen onderzoek en sanering op bevel en vrijwillig onderzoek en sanering in het kader van de BSB-operatie? </vraag>
      <vraag nummer="4">Welke tarieven hanteren de gemeenten voor vergunning (Wet Milieubeheer, Lozingsverordeningen) in de hiervoor geschetste gevallen? </vraag>
      <vraag nummer="5">Welke tarieven berekenen waterkwaliteitsbeheerders voor het lozen van schoon water ten behoeve van saneringen? Welke grondwaterbeheerders voor het onttrekken van water voor dat doel? </vraag>
      <vraag nummer="6" voetnoot="1">Kent u de opmerkingen van de Stichting uitvoering bodemsanering amovering tankstations (Subat) <voetnoot nummer="1"/>over leges- en heffingsverordeningen met betrekking tot bodemsanering? Wat is uw reactie daarop als eerstverantwoordelijke voor de regelgeving en voor de uitvoering bij bodemsanering? </vraag>
      <vraag nummer="7">Wat is uw reactie op de bezwaren en kanttekeningen van de Subat, in verband met de veelal afwijkende situatie bij sanering van tankstations, bij de Protokollen TNO die op verzoek van uw ministerie zijn ontwikkeld als handreiking aan de provincies en grote steden? </vraag>
      <vraag nummer="8">Wat is stand van zaken bij onderzoek en sanering van tankstations op vrijwillige basis? </vraag>
      <vraag nummer="9">Wat is het aandeel van leges en heffingen in de totale kosten van inmiddels afgerond onderzoek en sanering in het kader van de BSB-operatie en de Subataanpak? </vraag>
      <noten afkomstig="vraag">
         <noot nummer="1">Zie brief d.d. 2 februari aan de minister van Binnenlandse Zaken</noot>
      </noten>
   </vragen>
   <antwoorden aantal="5">
      <antwoord nummer="1">Op grond van de Wet bodembescherming, de Provinciewet, dan wel de Gemeentewet hebben de provincies en de gemeenten Amsterdam, Den Haag, Rotterdam en Utrecht de bevoegdheid een door Provinciale Staten dan wel de Gemeenteraad vast te stellen tarief in rekening te brengen voor de beoordeling van een saneringsplan en de daaraan ten grondslag liggende onderzoeksrapporten. Door het Interprovinciaal Overleg (IPO) is een model opgesteld voor een verordening op grond waarvan het hiervoor bedoelde tarief wordt geheven. Dit is door een aantal provincies integraal overgenomen en heeft voor een aantal provincies en grote gemeenten als basis gediend. De goedkeuring van leges- en heffingsverordeningen valt onder de verantwoordelijkheid van Staatssecretaris Van de Vondervoort van Binnenlandse Zaken. 2, 3, 4, 5 Mij staat geen overzicht ter beschikking van de tarieven die in verband met bodemsanering worden gehanteerd door provincies, gemeenten, waterkwantiteits- en waterkwaliteitsbeheerders. Het is mij bekend dat de tariefstelling voor de beoordeling van saneringsplannen en de daaraan ten grondslag liggende onderzoeksrapporten door een aantal provincies en grote gemeenten is gedifferentieerd wat betreft al dan niet vrijwillige sanering dan wel deelname aan de BSB-operatie. </antwoord>
      <antwoord nummer="6">Ja. Mij is het door de Stichting Uitvoering Bodemsanering Amovering Tankstations (SUBAT) opgestelde overzicht bekend van bedragen die worden geheven op grond van verschillende wetten en verordeningen. Naar aanleiding van de door de SUBAT gemaakte opmerkingen deel ik u mede voorstandster te zijn van een voortvarende aanpak van de bodemverontreiniging. Tegelijkertijd is aan de uitvoering van de bodemsanering een aantal regels verbonden, waartoe onder meer de heffing behoort van bedragen op grond van verschillende wetten die een rol spelen bij bodemsanering. Het door de SUBAT opgestelde overzicht is besproken in de Begeleidingscommissie Tankstations, waarin naast het IPO, de Vereniging van Nederlandse Gemeenten (VNG) en het Directoraat-Generaal Milieubeheer (DGM) ook de branche-verenigingen en de SUBAT zijn vertegenwoordigd. Als resultaat van die bespreking wordt momenteel een notitie voorbereid met betrekking tot de door SUBAT gesignaleerde problemen, die zal worden besproken in het reguliere overleg tussen DGM, IPO, Unie van Waterschappen, VNG en het Ministerie van Verkeer en Waterstaat. </antwoord>
      <antwoord nummer="7">Binnenkort zal ik aan de betrokken bevoegde organen op grond van de Wet bodembescherming een circulaire toezenden over bodemsanering bij benzinetankstations. Bij de te verzenden circulaire behoort een verbeterde versie van de «Handleiding bodemsanering tankstations». De leden van de Begeleidingscommissie Tankstations vinden dat met de verbeterde versie van genoemde handleiding een oplossing wordt geboden voor de door de SUBAT eerder genoemde bezwaren en geplaatste kanttekeningen bij de oude versie van genoemde handleiding. </antwoord>
      <antwoord nummer="8">Recent is door de Inspectie Milieuhygie¨ne een onderzoek ingesteld naar de stand van zaken met betrekking tot het treffen van milieumaatregelen bij tankstations. Bij dit onderzoek is gebleken, dat nog niet alle saneringen die op 1 januari 1994 afgerond hadden moeten zijn ook daadwerkelijk zijn afgerond. In vrijwel alle gevallen zijn het verkennend en nader onderzoek voltooid. Voor ongeveer een vijfde van de bij het onderzoek betrokken tankstations is nog geen saneringsplan gereed. van de na de sanering te treffen preventieve voorzieningen bleek bij die lokaties waar de sanering was voltooid of niet nodig was, viervijfde van de voorzieningen te zijn aangebracht. Met alle betrokkenen (branche, IPO, VNG, DMG) wordt momenteel nagegaan welke verbeteringen kunnen worden aangebracht om (aanloop-)problemen weg te nemen. Het rapport van het hiervoor aangegeven onderzoek van de inspectie zal deze zomer aan u worden aangeboden. </antwoord>
      <antwoord nummer="9">Hierover zijn mij geen gegevens bekend. De SUBAT stelt dat het aandeel van leges en heffingen kan oplopen tot gemiddeld ca. 16% van de kosten die zijn verbonden aan het uitvoeren van bodemsanering van tankstations. De door de SUBAT aangeboden gegevens worden betrokken bij het opstellen van de hiervoor onder 6 genoemde notitie. </antwoord>
      <noten afkomstig="antwoord"/>
   </antwoorden>
</kvr>
