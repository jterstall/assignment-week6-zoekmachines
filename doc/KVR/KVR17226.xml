<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de ministers van Volkshuisvesting, Ruimtelijke Ordening en Milieubeheer, van Volksgezondheid, Welzijn en Sport en van Binnenlandse Zaken en Koninkrijksrelaties over giflek bij tankopslagbedrijf Vopak in de Botlek. (Ingezonden 21 januari 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17226
</item>
         <item attribuut="Inhoud">Vragen over het vrijkomen van de stof orthokresol in de Botlek.</item>
         <item attribuut="Rubriek">Milieu (Gevaarlijke stoffen) Milieu (Hinder)</item>
         <item attribuut="Trefwoorden">Gevaarlijke stoffen Milieuvergunningen</item>
         <item attribuut="Vindplaats">Kamervragen met antwoord 2002-2003, nr. 807, Tweede Kamer</item>
         <item attribuut="Vraagnr_bij_indiening">2020305950</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2003-02-21</item>
         <item attribuut="Datum_indiening">2003-01-21</item>
         <item attribuut="Document-id">KVR17226</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1697" allpagenumbers="1697 1698" vetnummer="2020305950" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17226" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="807" onderwerp="" indiendatum="2003-01-21">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer, van Volksgezondheid, Welzijn en Sport en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2003-02-21">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de staatssecretarissen van Volksgezondheid, Welzijn en Sport en Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Bent u ervan op de hoogte dat op 16 januari jl. 1600 ton van het giftige orthokresol is vrijgekomen bij tankopslagbedrijf Vopak in de Botlek? </vraag>
      <vraag nummer="2">Was het bevoegd gezag op de hoogte van de aanwezigheid van deze stof en de hoeveelheid van deze stof die opgeslagen was? </vraag>
      <vraag nummer="3">Had het bedrijf een vergunning voor het opslaan van deze stof? </vraag>
      <vraag nummer="4">Was de opslag volgens de milieuvergunning? Hoe vaak is het bedrijf de afgelopen tijd gecontroleerd? </vraag>
      <vraag nummer="5">Wat zijn de gezondheids- en milieueffecten van dit lek op korte en lange termijn? Wat zijn de potentiële risico’s wanneer er een grotere hoeveelheid orthokresol was gelekt? </vraag>
      <vraag nummer="6">Was er een actueel rampenplan? Zo ja, is dit in werking getreden? </vraag>
      <vraag nummer="7">Is de oorzaak van het lek, een menselijke fout of een technisch gebrek? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja, met daarbij wel de kanttekening dat de hoeveelheid opgeslagen ortho-cresol afhankelijk is van vraag en aanbod op de markt. Uiteraard moet deze wel blijven binnen de vergunde hoeveelheid. </antwoord>
      <antwoord nummer="3">Ja. </antwoord>
      <antwoord nummer="4">Tijdens de controles in 2002 is vastgesteld dat de betreffende opslagtank was uitgevoerd conform de eisen zoals gesteld in de geldende milieuvergunning. Eind 2001 heeft een totale doorlichting van het bedrijf plaatsgevonden in het kader van het Besluit Risico’s Zware Ongevallen (BRZO 1999). Deze inspecties zijn uitgevoerd door de DCMR Milieudienst Rijnmond, de Arbeidsinspectie Regio Zuid-west en de Brandweer Rotterdam. Als onderdeel daarvan hebben controles plaatsgevonden van onder andere het veiligheidsbeheerssysteem (mei 2001) en het onderhoudssysteem (oktober 2001). Deze systemen waren ten tijde van deze controles in orde. De periodieke (interne) controlemethodiek van opslagtanks bleek eveneens in orde. Genoemde instanties hebben het oordeel over het door het bedrijf ingediende veiligheidsrapport uitgesproken op 19 november 2002. Dit oordeel was positief. De betreffende tank zat in een (intern) keuringssysteem en is op 26 april 2001 geïnspecteerd door een onafhankelijk deskundig bedrijf. Deze inspectie was binnen de in de vergunning gestelde termijn van 10 jaar. In 2002 heeft DCMR enkele bezoeken gebracht aan Vopak TTR in verband met beperkte bodemverontreinigingen. </antwoord>
      <antwoord nummer="5" voetnoot="3 3 3 3 3">Ortho-cresol heeft een teerachtige geur, die al bij lage concentraties te ruiken is. Hogere concentraties leiden tot irritatie van de ogen, neus en keel. Ook kan misselijkheid optreden. Bij GGD’en, huisartsen en milieudiensten zijn veel (tot nu toe meer dan 1000) van dergelijke klachten binnengekomen. Tijdens het incident bij Vopak zijn, voor zover nu bekend, acht mensen met klachten voor onderzoek bij het ziekenhuis aangemeld: drie met ademhalingsklachten, drie met hoofdpijn, één met irritatie aan de ogen en één met lichte brandwonden. Ter plaatse zijn door het Rijksinstituut voor Volksgezondheid en Milieu (RIVM) luchtmetingen gedaan. De gemeten waarden op 16 januari 2003 in de lucht op circa 100 meter benedenwinds van de bron liggen net onder de 3 mg/m <voetnoot nummer="3"/>. De betekenis van deze waarde kan aan de hand van de volgende grenswaarden worden verduidelijkt. • De Toegestane Concentratie in Lucht (TCL, levenslange blootstelling) bedraagt 0,17 mg/m <voetnoot nummer="3"/>. De grenswaarde wordt in de onmiddellijke nabijheid van het incident derhalve aanzienlijk overschreden, maar hier bevinden zich geen woningen of andere gevoelige objecten. Gelet op de duur van de overschrijding is het de vraag of dit daadwerkelijk een toxicologisch risico inhoudt. Wel kunnen bij circa 3 mg/m <voetnoot nummer="3"/>in lichte of zeer lichte mate irritatie-effecten optreden. • De MAC-waarde voor cresolen bedraagt 22 mg/m <voetnoot nummer="3"/>. Deze waarde is een norm voor blootstelling van gezonde werknemers gedurende 8 uur per dag, hun arbeidsleven lang. • De geurdrempel van ortho-cresol ligt erg laag, namelijk op 0,013 mg/m <voetnoot nummer="3"/>. De geuroverlast benedenwinds (richting Vlaardingen) werd vanuit een groot gebied ondervonden. Deze stankoverlast is thans nog steeds aanwezig als gevolg van de opruimactiviteiten. Gezien de mate en duur van de blootstelling van het merendeel van de getroffenen is het niet waarschijnlijk dat mensen als gevolg van dit incident blijvende gezondheidseffecten ondervinden. De opruimwerkzaamheden zullen echter nog geruime tijd in beslag nemen en niet uit te sluiten is dat hierbij ortho-cresol vrijkomt. Om die reden heeft de Regionaal Geneeskundig Functionaris besloten om in samenwerking met DCMR Milieudienst Rijnmond, de betrokken GGD’en en het Botmi (Beleidsondersteunend Team-milieuincidenten) nader medisch milieukundig onderzoek te verrichten. Het onderzoek zal zich onder andere richten op het in kaart brengen van de blootstelling en het inventariseren van de gezondheidsklachten van ortho-cresol tijdens de schoonmaakwerkzaamheden. Indien er een grotere hoeveelheid ortho-cresol was gelekt, was de concentratie in de lucht, met name in de onmiddellijke nabijheid van het incident (tijdelijk) hoger geweest dan de thans gemeten waarden. Dit zou wellicht tot meer en ernstigere klachten (irritatie luchtwegen) hebben geleid. </antwoord>
      <antwoord nummer="6">Zowel de gemeente Rotterdam als de gemeente Vlaardingen beschikken over een actueel gemeentelijk rampenplan. Op grond van de sterke stank van de stof en berichten dat in Vlaardingen personen als gevolg hiervan onwel werden, is besloten in een deel van Vlaardingen de sirenes af te laten gaan. De personen die in dit gebied aanwezig waren, werd verzocht naar binnen te gaan, ramen en deuren te sluiten en te luisteren naar de berichtgeving via radio Rijnmond over het verdere verloop van het incident. In de regio Rotterdam-Rijnmond houdt het afgaan van de sirenes automatisch in dat in de betreffende gemeente de Veiligheidsstaf onder leiding van de burgemeester bijeenkomt en hij de rol van opperbevelhebber ex artikel 11 Wet rampen en zware ongevallen op zich neemt. </antwoord>
      <antwoord nummer="7">De juiste toedracht en de basisoorzaak van het lek zijn op dit moment nog niet bekend. Er is alles aan gelegen dit te achterhalen. Dit is van belang voor de overheid, het bedrijfsleven in het algemeen en Vopak in het bijzonder. De constructie van de desbetreffende tanks en de wijze van gebruik zijn namelijk niet uniek. Wereldwijd worden op deze wijze gevaarlijke stoffen opgeslagen. Door de DCMR Milieudienst Rijnmond wordt momenteel onderzoek gedaan naar de mogelijke oorzaak van het incident. Onder leiding van de Officier van Justitie voor Milieuzaken (Arrondissement Rotterdam) vindt tevens een strafrechtelijk onderzoek plaats. Ook het bedrijf zelf heeft opdracht gegeven onderzoek te doen naar basisoorzaak en omstandigheden waardoor dit voorval kon gebeuren. Hieruit moet lering getrokken worden, zodat de kans op herhaling op deze plaats en op andere plaatsen geminimaliseerd wordt. </antwoord>
      <noten afkomstig="antwoord"/>
   </antwoorden>
</kvr>
