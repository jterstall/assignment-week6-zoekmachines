<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Onderwijs, Cultuur en Wetenschap en de staatssecretaris van Onderwijs, Cultuur en Wetenschap, de heer Bruins, over 3voor12 in Haarlem. (Ingezonden 10 juli 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26103
</item>
         <item attribuut="Inhoud">UPC en de Publieke Omroep lijken afspraken gemaakt te hebben over de analoge en de digitale doorgifte van de diverse zenders die de Publieke Omroep aanbied. Is de Publieke Omroep onder druk gezet door UPC en maakt het zich hiermee dienstbaar aan commerciële activiteiten van derden.</item>
         <item attribuut="Rubriek">Communicatie, media en informatievoorziening (Omroepen)</item>
         <item attribuut="Trefwoorden">Omroepen</item>
         <item attribuut="Vindplaats">Kamervragen met antwoord 2005-2006, nr. 1900, Tweede Kamer</item>
         <item attribuut="Vraagnr_bij_indiening">2050616250</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2006-08-08</item>
         <item attribuut="Datum_indiening">2006-07-10</item>
         <item attribuut="Document-id">KVR26103</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4043" allpagenumbers="4043 4044" vetnummer="2050616250" code="0506tkkvr1900" lopendefooter="Tweede Kamer, vergaderjaar 2005–2006, Aanhangsel" filenaam="KVR26103" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1900" onderwerp="" indiendatum="2006-07-10">
         <vrager partij="SP" oorsprong="parlement">Gerkens</vrager>
         <vraagt-aan>de minister van Onderwijs, Cultuur en Wetenschap en de staatssecretaris van Onderwijs, Cultuur en Wetenschap, de heer Bruins,</vraagt-aan>
      </vraagdata>
      <antwoorddata antwoorddatum="2006-08-8">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht: «Publieke Omroep trekt 3voor12 zonder pardon terug voor analoge doorgifte»? <voetnoot nummer="1"/>
      </vraag>
      <vraag nummer="2">Deelt u de mening dat de Publieke Omroep medewerking moet verlenen aan het uitvoeren van programmaraadsadviezen en dat het zonder pardon terugtrekken van een programma dat eerder werd aangeboden niet getuigt van die medewerking? </vraag>
      <vraag nummer="3">Deelt u de mening dat niet UPC maar de Publieke Omroep bepaalt hoe een zender wordt aangeboden? Zo ja, hoe verklaart u dat de Publieke Omroep met UPC is overeengekomen dat UPC de zender 3voor12 uitsluitend digitaal zal aanbieden? </vraag>
      <vraag nummer="4">Kunt u de indruk wegnemen dat UPC de Publieke Omroep onder druk heeft gezet door de distributie van de digitale themakanalen in de digitale pakketten van UPC afhankelijk te stellen van het intrekken van de analoge beschikbaarheid van diezelfde kanalen? </vraag>
      <vraag nummer="5">Deelt u de mening dat de Publieke Omroep, door de analoge beschikbaarheid zo expliciet in te trekken, zich hiermee dienstbaar maakt aan commerciële activiteiten van derden, hetgeen in strijd is met de mediawet? Kunt u in dat kader inzicht verschaffen in de door de Publieke Omroep gemaakte afspraken over de analoge en de digitale doorgifte van de «diverse» zenders die de Publieke Omroep aanbiedt? </vraag>
      <noten afkomstig="vraag">
         <noot nummer="1">www.programmaraadhaarlem.nl/?news/own/message/60</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Nee, ik deel deze mening niet. Een programmaraad adviseert een kabelexploitant overeenkomstig artikel 82k van de Mediawet over de inhoud van het programmapakket. Vervolgens vinden tussen de desbetreffende kabelexploitant en de programma-aanbieders wier programma’s door de programmaraad zijn geadviseerd, onderhandelingen plaats over de voorwaarden waaronder doorgifte kan plaatsvinden. Een programma-aanbieder wiens programma in het programmapakket is geadviseerd, is echter niet verplicht om dit programma ook daadwerkelijk aan de kabelexploitant voor distributie aan te bieden. Indien een programma-aanbieder er om hem moverende redenen voor kiest om zijn programma niet voor distributie in aanmerking te laten komen, is hij hiertoe gerechtigd. Dat geldt ook voor de Publieke Omroep. De Publieke Omroep streeft er naar zijn themaprogramma’s zo breed mogelijk te verspreiden. In dat kader heeft de Publieke Omroep er voor gekozen om het programma 3voor12 alleen digitaal beschikbaar te stellen. Dat dit programma al dan niet onder voorbehoud eerder wel analoog beschikbaar is gesteld, doet er niet aan af dat de Publieke Omroep gerechtigd is om zelf te bepalen of en hoe hij dit programma beschikbaar stelt. </antwoord>
      <antwoord nummer="3">Het is aan de Publieke Omroep als auteursrechthebbende om te bepalen of en hoe een programma aan distributeurs van programma’s wordt aangeboden. Het staat de Publieke Omroep dan ook vrij om met een of meer kabelexploitanten overeen te komen dat het programma 3voor12 uitsluitend digitaal wordt aangeboden. </antwoord>
      <antwoord nummer="4">Programma-aanbieders en distributeurs van programma’s (waaronder kabelexploitanten) onderhandelen over de doorgifte van programma’s op basis van hun eigen doelstellingen en belangen. In dit geval hebben er onderhandelingen plaatsgevonden tussen de Publieke Omroep enerzijds en de VECAI en een afvaardiging van diverse kabelexploitanten anderzijds over de voorwaarden waaronder de programma’s van de Publieke Omroep kunnen worden verspreid met gebruikmaking van de diverse mogelijkheden die de kabelexploitanten te bieden hebben (analoog, digitaal of IP). Deze onderhandelingen hebben inmiddels tot een resultaat geleid en zullen zeer binnenkort formeel worden afgerond. De Publieke Omroep streeft er daarbij naar om 3voor12, samen met andere themakanalen van de Publieke Omroep, niet alleen in Haarlem, maar in vrijwel geheel Nederland in digitale vorm aan de kabelabonnees aan te bieden. Er is in dit geval sprake van een normaal onderhandelingsproces. Dit is door beide partijen beaamd. Er zijn mij geen feiten of omstandigheden bekend die op het tegendeel wijzen. </antwoord>
      <antwoord nummer="5">Het is mij bekend dat de Programmaraad Haarlem de vraag of de Publieke Omroep zich in dit geval dienstbaar maakt aan commerciële activiteiten van derden ook aan het Commissariaat van de Media heeft voorgelegd. Aangezien het Commissariaat is belast met de bestuursrechtelijke handhaving van de mediawettelijke bepalingen, is het in eerste instantie aan dit college om deze vraag te beantwoorden. Naar aanleiding van de vraag over het verschaffen van inzicht in de door de Publieke Omroep gemaakte afspraken, merk ik op dat de onderhandelingen tussen de Publieke Omroep enerzijds en de VECAI en een afvaardiging van diverse kabelexploitanten anderzijds naar verwachting spoedig na de zomervakantieperiode formeel zullen worden afgerond. Daarna zullen de Publieke Omroep en de VECAI mededelingen doen over de uitkomsten van deze onderhandelingen. </antwoord>
      <noten afkomstig="antwoord"/>
   </antwoorden>
</kvr>
