<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Hoof en O.P.G. Vos (beiden VVD) over de uitspraak van de kantonrechter te Leiden inzake het ontslag van een illegale werknemer. (Ingezonden 10 januari 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2484
</item>
         <item attribuut="Inhoud">In het antwoord wordt de argumentatie van de kantonrechter overgenomen, die onder meer aanvoerde dat de werkgever geacht wordt reeds op de hoogte te zijn geweest van de illegale status van de betrokken werknemer in de periode vòòr het ontslag.</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 1995-1996, nr. 540, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="VVD">Van Hoof</persoon>
            <persoon partij="VVD">O.P.G. Vos</persoon>
         </item>
         <item attribuut="Datum_reaktie">1996-01-31</item>
         <item attribuut="Datum_indiening">1996-01-10</item>
         <item attribuut="Document-id">KVR2484</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1095" allpagenumbers="1095 1096" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="540" onderwerp="" indiendatum="1996-01-10">
         <vrager partij="VVD" oorsprong="parlement">Van Hoof</vrager>
         <vrager partij="VVD" oorsprong="parlement">O.P.G. Vos</vrager>
         <vraagt-aan/>
      </vraagdata>
      <antwoorddata antwoorddatum="1996-01-31">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft de kantonrechter te Leiden <voetnoot nummer="1"/>de nietigheid uitgesproken van het ontslag op staande voet van een werknemer van wie na herhaaldelijke weigering om een identificatiebewijs te overleggen op grond van de Wet op de identificatieplicht bleek dat hij illegaal in Nederland verbleef? </vraag>
      <vraag nummer="2">Was de overweging van de Leidse kantonrechter, dat de «illegale status niet een zodanige daad, eigenschap of gedraging van de werknemer is, dat van de werkgever onmogelijk kan worden verlangd de dienstbetrekking te laten voortduren»? </vraag>
      <vraag nummer="3">Heeft de kantonrechter bij de normale ontbindingsprocedure in het onderhavige geval de werkgever veroordeeld om de illegale werknemer een vergoeding van 9000 gulden te betalen? </vraag>
      <vraag nummer="4">Zo ja, deelt u dan de mening, dat hiermee de wereld op zijn kop wordt gezet? Bent u bereid te bezien op welke wijze aan de beschreven gang van zaken een einde kan worden gemaakt? </vraag>
      <vraag nummer="5">Hoe valt de uitspraak van de kantonrechter te rijmen met de verplichtingen van de werkgever op grond van de Wet Arbeid Vreemdelingen (WAV) als het gaat om het voorkomen van het in dienst hebben van illegalen? </vraag>
      <noten afkomstig="vraag">
         <noot nummer="1" datum="1995-12-29" bron="Staatscourant nr. 252">Staatscourant nr. 252, 29 december 1995</noot>
      </noten>
   </vragen>
   <antwoorden aantal="3">
      <antwoord nummer="1 en 2">De werkgever in de zaak van de Leidse kantonrechter wist vanaf de indiensttreding van de betrokken werknemer (sinds 1 mei 1992) van diens illegale status, althans had dat behoren te weten. Deze werknemer werd op 21 december 1994 op staande voet ontslagen wegens het niet kunnen overleggen van ingevolge de Wet op de Identificatieplicht vereiste bescheiden. Met betrekking tot dit ontslag heeft de Leidse kantonrechter onder meer overwogen, dat er niet gesproken kan worden van zodanige daden, eigenschappen of gedragingen van de betrokken werknemer, dat van de betrokken werkgever redelijkerwijze op 21 december 1994 niet gevergd kon worden de dienstbetrekking te laten voortduren. Er was, met andere woorden, volgens de betrokken kantonrechter geen sprake van een zodanige reden dat ontslag op staande voet gerechtvaardigd was. De kantonrechter overwoog voorts, dat de illegale status slechts met zich bracht dat het dienstverband op korte termijn behoorde te eindigen. De beslissing van de kantonrechter betekende derhalve, dat het dienstverband met de illegale vreemdeling door het ontslag op staande voet niet rechtsgeldig was bee¨indigd en mitsdien had voortgeduurd tot het tijdstip waarop het door hem werd ontbonden op het na het ontslag op staande voet door de werkgever ingediende ontbindingsverzoek. In verband hiermede werd de door de betreffende werknemer gestelde loonvordering tot bedoeld tijdstip (1 april 1995) – grotendeels – toegewezen. </antwoord>
      <antwoord nummer="3">Ja. De kantonrechter heeft in de onderhavige ontbindingsprocedure aan de betrokken werknemer een vergoeding toegekend van f 9.000,– ten laste van de betrokken werkgever. De kantonrechter heeft daartoe onder meer overwogen: – dat van de omstandigheid dat de betrokken werkgever geen legaal gebruik kon maken van de overeengekomen arbeid (welke omstandigheid meebrengt dat het dienstverband op korte termijn behoort te worden ontbonden) aan die werkgever een verwijt kan worden gemaakt nu zij zelf stelt dat geen verificatie van de verblijfsstatus bij indiensttreding heeft plaatsgevonden; en – dat aannemelijk is dat de ontbinding van de arbeidsovereenkomst de betrokken werknemer financieel zwaar treft, omdat hij niet in aanmerking komt voor enige uitkering en dat er daarom termen aanwezig zijn om aan de uit te spreken ontbinding een vergoeding te verbinden. </antwoord>
      <antwoord nummer="4 en 5">Wij zijn gezien de onafhankelijkheid van de rechterlijke macht niet bevoegd om een oordeel uit te spreken over door rechters genomen beslissingen, noch om invloed uit te oefenen op door rechters te nemen beslissingen. Slechts een hogere rechter is daartoe in de in de wet omschreven gevallen bevoegd. Overigens wijzen wij erop, dat ingevolge artikel 2, eerste lid, van de Wet arbeid vreemdelingen het een werkgever verboden is een vreemdeling in Nederland arbeid te laten verrichten zonder tewerkstellingsvergunning. Doel van deze wettelijke regeling is om te voorkomen dat vreemdelingen zonder verblijfstitel in Nederland werken. Elke werkgever die voornemens is om iemand als werknemer in dienst te nemen dient zich er derhalve van te vergewissen of betrokkene wellicht een niet-Nederlander is en zo ja, of betrokkene een geldige verblijfstitel heeft en in Nederland mag werken. In casu is nagelaten om dit bij indienstneming van de betreffende niet-Nederlandse werknemer te verifie¨ren. De kantonrechter spreekt zich in zijn uitspraak hierover ook uitdrukkelijk uit. De werkgever die in strijd handelt met het in genoemd artikellid van de Wet arbeid vreemdelingen opgenomen verbod, kan zich overigens niet onttrekken aan de civielrechtelijke gevolgen van de door hem aangegane arbeidsovereenkomst. De facto komt de uitspraak van de kantonrechter er voor de werkgever dan ook op neer, dat hij wel gehouden is tot loondoorbetaling tot het tijdstip waarop het dienstverband door de rechter werd bee¨indigd door ontbinding van de arbeidsovereenkomst, maar dat hij – gelet op bedoelde verbodsbepaling – de illegale vreemdeling geen arbeid mag laten verrichten. Wij delen de mening van vragenstellers niet, dat in de gegeven situatie – gelet op het vorenstaande – «de wereld op zijn kop wordt gezet». De betrokken werkgever had er naar ons oordeel wel beter aan gedaan om bee¨indiging van het dienstverband te bewerkstelligen langs de meer reguliere weg van de ontslagvergunning, met inachtneming van de geldende opzegtermijn. Aan zodanig bee¨indiging wordt geen vergoeding verbonden. De situatie geeft ons geen aanleiding maatregelen tot wijziging van de betrokken wetgeving dan wel anderszins te overwegen. </antwoord>
      <noten afkomstig="antwoord"/>
   </antwoorden>
</kvr>
