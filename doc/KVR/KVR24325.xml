<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Huizinga-Heringa (ChristenUnie) aan de minister voor Ontwikkelingssamenwerking over bedreigde hulpverlening door toenemend geweld in Darfur. (Ingezonden 25 oktober 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24325
</item>
         <item attribuut="Inhoud">Vragen over de mogelijkheden om de veiligheidssituatie in Darfur in het algemeen en van de hulpverleners in het bijzonder te verbeteren.</item>
         <item attribuut="Rubriek">Ontwikkelingssamenwerking (Nood- en humanitaire hulp) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Nood- en humanitaire hulp Oorlogen Sudan</item>
         <item attribuut="Vindplaats">Kamervragen met antwoord 2005-2006, nr. 367, Tweede Kamer</item>
         <item attribuut="Vraagnr_bij_indiening">2050601940</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="ChristenUnie">Huizinga-Heringa</persoon>
         </item>
         <item attribuut="Datum_reaktie">2005-11-16</item>
         <item attribuut="Datum_indiening">2005-10-25</item>
         <item attribuut="Document-id">KVR24325</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="791" allpagenumbers="791 792" vetnummer="2050601940" code="0506tkkvr367" lopendefooter="Tweede Kamer, vergaderjaar 2005–2006, Aanhangsel" filenaam="KVR24325" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="367" onderwerp="" indiendatum="25oktober 2005">
         <vrager partij="ChristenUnie" oorsprong="parlement">Huizinga-Heringa</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2005-11-16">
         <antwoorder functie="minister" ministerie="Ontwikkelingssamenwerking">Van Ardenne-van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1 2 3">Deelt u de mening dat het geweld in de West-Soedanese regio Darfur de laatste twee maanden sterk is toegenomen, getuige berichten over de aanval op een vluchtelingenkamp <voetnoot nummer="1"/>, de dood van twee vredessoldaten van de Afrikaanse Unie <voetnoot nummer="2"/>en vele andere incidenten? <voetnoot nummer="3"/>
      </vraag>
      <vraag nummer="2" voetnoot="4">Onderkent u het risico dat door de toegenomen onveiligheid de hulpverlening, met name in afgelegen gebieden, onder druk komt te staan? <voetnoot nummer="4"/>
      </vraag>
      <vraag nummer="3">Welke acties hebt u de afgelopen maanden ondernomen om de veiligheid van medewerkers van NGO’s in Darfur te bevorderen? </vraag>
      <vraag nummer="4">Ziet u nog mogelijkheden om de veiligheidssituatie in Darfur in het algemeen en van hulpverleners in het bijzonder te verbeteren? En bent u bereid om deze mogelijkheden te benutten? </vraag>
      <noten afkomstig="vraag">
         <noot nummer="1" datum="2005-09-30" bron="Trouw" titel="VN: tientallen doden bij aanval op kamp in Darfur">Trouw, 30 september 2005: «VN: tientallen doden bij aanval op kamp in Darfur»</noot>
         <noot nummer="2" datum="2005-10-10" bron="Trouw" titel="Rebellen in Darfur doden twee vredessoldaten">Trouw, 10 oktober 2005: «Rebellen in Darfur doden twee vredessoldaten»</noot>
         <noot nummer="3" datum="2005-10-11" bron="NRC Handelsblad, 3 oktober jl., «Afrikaanse Unie hard over rol van milities Darfur», de Volkskrant" titel="AU: situatie in Darfur loopt uit de hand">NRC Handelsblad, 3 oktober jl., «Afrikaanse Unie hard over rol van milities Darfur», de Volkskrant, 11 oktober 2005: «AU: situatie in Darfur loopt uit de hand»</noot>
         <noot nummer="4" datum="2005-09-28" bron="Nederlands Dagblad, 14 september jl., «West-Darfur onveiliger voor hulpverleners», Novum" titel="VN: toename geweld in Darfur bedreigt hulpverlening">Nederlands Dagblad, 14 september jl., «West-Darfur onveiliger voor hulpverleners», Novum, 28 september 2005: «VN: toename geweld in Darfur bedreigt hulpverlening»</noot>
      </noten>
   </vragen>
   <antwoorden aantal="4">
      <antwoord nummer="1">In de laatste maanden is het aantal schendingen van het staakt het vuren inderdaad toegenomen. Met name tijdens de zesde ronde van de vredesbesprekingen, die plaatsvonden van 15september tot 20 oktober jl. in Abuja (Nigeria), hebben zich veel incidenten in Darfur voorgedaan met als dieptepunt de aanval op het Aro Sharow vluchtelingenkamp. </antwoord>
      <antwoord nummer="2">Ondanks de vrees van Jan Egeland (VN-coördinator humanitaire hulp) is er nog geen sprake van een situatie die hulpverlening structureel onmogelijk maakt. Dit komt mede doordat de meeste niet-gouvernementele organisaties (NGOs) er veel werk van maken goede banden te ontwikkelen met zowel lokale gemeenschapleiders als met rebellenbewegingen en regeringstroepen. In de meeste dorpen en steden kunnen ze daarom nog steeds hun werk doen. Er is daar geen sprake van een acute dreiging die zich direct richt op internationale humanitaire hulpverleners. Wel zet de toegenomen onveiligheid de hulpverlening in bepaalde gebieden sterk onder druk. Het grootste probleem voor de NGO’s zijn de gewelddadige overvallen op de wegen. Die hebben er bijvoorbeeld toe geleid dat de wegen rond Geneina in West Darfur door de VN tot no-go areas zijn verklaard. Daardoor is Geneina alleen nog bereikbaar via de lucht. Dat drijft de kosten voor de bevoorrading op. Ook wordt het voor hulporganisaties moeilijker gekwalificeerd personeel te vinden. </antwoord>
      <antwoord nummer="3">Nederland heeft de Sudanese regering aangesproken op haar verantwoordelijkheid de veiligheid van humanitaire hulpverleners te verzekeren. Ook de rebellenbewegingen kregen deze boodschap. De vredesmissie van de Afrikaanse Unie (AU) heeft een belangrijke ondersteunende taak bij het herstellen van de veiligheid in Darfur. Nederland ondersteunt AMIS, de missie van de Afrikaanse Unie die toeziet op de veiligheid in Darfur, zowel financieel als logistiek. Nederland heeft reeds 14,3 miljoen euro voor de missie beschikbaar gesteld. Voor wat betreft de directe veiligheid van medewerkers van NGOs heeft AMIS meerdere keren aangeboden om gebruik te maken van gewapende escortes naar afgelegen en onveilige gebieden. Veel NGOs wensen hier tot nu toe echter geen gebruik van te maken in verband met hun behoefte aan neutraliteit. Het VN-kantoor in Sudan heeft NGOs geadviseerd dezelfde strategie toe te passen als de VN, namelijk het tijdelijk terugtrekken van «niet-essentieel» personeel, zoals administratieve staf, zodat een eventuele evacuatie snel kan plaats vinden. </antwoord>
      <antwoord nummer="4">Zoals in het antwoord op vraag 3 reeds naar voren komt, heeft AMIS een belangrijke ondersteunende rol in de veiligheid van zowel burgers als hulpverleners in Darfur. Naast het ondersteunen van AMIS, blijft Nederland druk op alle partijen uitoefenen om zo spoedig mogelijk tot een politieke oplossing te komen voor Darfur. Daarbij is tot op heden voortdurend het belang van onbelemmerde humanitaire hulpverlening benadrukt en dat zal ook in de toekomst het geval blijven. Een politiek akkoord tussen de regering en de rebellenbewegingen is een belangrijke voorwaarde om tot duurzame verbetering van de veiligheidssituatie in Darfur te komen. De volgende ronde in de vredesonderhandelingen in Abuja zal beginnen op 21 november a.s. Ons land zal aan deze ronde weer samen met een aantal andere landen als waarnemer deelnemen om de druk op de partijen zo groot mogelijk te houden. Nederland steunt de AU tevens financieel om deze komende ronde mogelijk te maken. </antwoord>
      <noten afkomstig="antwoord"/>
   </antwoorden>
</kvr>
