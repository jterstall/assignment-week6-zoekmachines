<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Griffith (VVD) aan de ministers van Binnenlandse Zaken en Koninkrijksrelaties en van Justitie over de uitlatingen van de Nationaal Coördinator Terrorismebestrijding. (Ingezonden 19 januari 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27503
</item>
         <item attribuut="Inhoud">Vragen naar aanleiding van een uitzending van het tv-programma Nova van 15 januari 2007 waarin de Nationaal Coördinator Terrorismebestrijding (NCTb) zegt dat er weinig is terechtgekomen van de motie-Van der Vlies c.s. (kamerstuk 29754, nr. 16) waarin de regering werd gevraagd om radicaal-islamitische websites op te sporen en te sluiten. Gevraagd wordt onder andere hoe de motie concreet is uitgevoerd, hoe groot de minister de kans acht op een 'cyberaanval' van islamitische extremisten en om een integrale kabinetsreactie op het rapport 'Jihadisten en het internet'.</item>
         <item attribuut="Rubriek">Communicatie, media en informatievoorziening (Netwerken) Criminaliteit en openbare orde (Criminaliteitsbestrijding en -preventie) Criminaliteit en openbare orde (Veiligheid)</item>
         <item attribuut="Trefwoorden">Criminaliteitsbestrijding Internet Terrorisme</item>
         <item attribuut="Vindplaats">Kamervragen met antwoord 2006-2007, nr. 977, Tweede Kamer</item>
         <item attribuut="Vraagnr_bij_indiening">2060705880</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Griffith</persoon>
         </item>
         <item attribuut="Datum_reaktie">2007-03-14</item>
         <item attribuut="Datum_indiening">2007-01-19</item>
         <item attribuut="Document-id">KVR27503</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2081" allpagenumbers="2081 2082" vetnummer="2060705880" code="0607tkkvr977" lopendefooter="Tweede Kamer, vergaderjaar 2006–2007, Aanhangsel" filenaam="KVR27503" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="977" onderwerp="" indiendatum="2007-01-19">
         <vrager partij="VVD" oorsprong="parlement">Griffith</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="14 maart 2007), zie ook Aanhangsel Handelingen nr. 802, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1 2">Heeft u kennisgenomen van de tv-uitzending <voetnoot nummer="1"/>waarin de Nationaal Coördinator Terrorismebestrijding zegt dat er weinig terecht is gekomen van de motie-Van der Vlies c.s. <voetnoot nummer="2"/>waarin de regering werd opgedragen radicaal-islamitische websites op te sporen en te sluiten? Is dit waar? </vraag>
      <vraag nummer="2">Hoe is voornoemde motie concreet uitgevoerd? </vraag>
      <vraag nummer="3">Hoeveel haatzaaiende websites zijn sinds 9 februari 2005 verwijderd van internet? Hoeveel personen zijn werkelijk strafrechtelijk vervolgd voor dergelijke haatzaaiende websites? </vraag>
      <vraag nummer="4">Wat wordt er ondernomen om deze sites uit de lucht te halen? </vraag>
      <vraag nummer="5">Hoeveel Nederlandstalige radicaal-islamitische sites waren er ten tijde van het indienen van deze motie in februari 2005? Zijn dat er op dit moment, zoals de Nationaal Coördinator Terrorismebestrijding zegt, honderd à tweehonderd? </vraag>
      <vraag nummer="6">Hoe wordt opgetreden tegen dergelijke sites die worden beheerd via een buitenlandse server? Welke stappen worden er in internationaal verband ondernomen? </vraag>
      <vraag nummer="7">Hoe groot acht u de kans dat er een cyberaanval van islamitische extremisten zal plaatsvinden? Deelt u de mening van de Nationaal Coördinator Terrorismebestrijding dat dit «niet erg waarschijnlijk» is? </vraag>
      <vraag nummer="8">Heeft u een goed beeld van het aantal «homegrown-terroristen»? Hoe kan er worden opgetreden tegen deze vorm van radicalisering? </vraag>
      <vraag nummer="9">Kunt u de Kamer zo snel mogelijk een integrale kabinetsreactie doen toekomen op het rapport «Jihadisten en het internet»? </vraag>
      <noten afkomstig="vraag">
         <noot nummer="1" datum="2007-01-15" bron="Nova">Nova, 15 januari 2007</noot>
         <noot nummer="2" documenttype="Kamerstuk" kamerstuk-id="29 754" documentnummer="16" documentjaargang="2004-2005">Kamerstuk 29 754, nr. 16, vergaderjaar 2004–2005</noot>
      </noten>
   </vragen>
   <antwoorden aantal="8">
      <antwoord nummer="1">Ja, van deze tv-uitzending heb ik kennis genomen. Met de uitspraak van de Nationaal Coördinator Terrorismebestrijding dat er van de motie Van der Vlies c.s. weinig terecht is gekomen, heeft de heer Joustra vooral de beperkingen bij het effectief kunnen aanpakken van deze problematiek en het uitvoeren van deze motie willen aangeven. Weliswaar is ter uitvoering van de motie tot intensivering van inspanningen overgegaan, zoals het starten van opsporingsacties, maar deze activiteiten hebben niet geleid tot het sluiten van radicaal-islamitische websites. Verschillende redenen en overwegingen spelen hierbij een rol. Zo blijkt het aantonen van strafbare feiten in dit kader lastig. Datzelfde geldt voor het aanwijzen van een verdachte; de relatieve anonimiteit waarmee internetgebruikers zich op het internet kunnen begeven, speelt hier een belangrijke rol in. Het sluiten van websites is daarnaast lang niet altijd praktisch uitvoerbaar, vooral als deze – zoals vaak het geval is – vanuit het buitenland worden doorgegeven. Bovendien leidt het sluiten er niet toe dat de content verdwijnt. Deze is vaak direct na verschijning al naar andere locaties op het internet gekopieerd. </antwoord>
      <antwoord nummer="2">Aan de motie Van der Vlies c.s. is met inachtneming van de onder antwoord 1 genoemde redenen en overwegingen uitvoering gegeven. Zoals mijn ambtsvoorganger in zijn reactie op de motie (TK 2004–2005, 29 754, nr. 24) al heeft verwoord, zijn opsporingsacties nuttig mits zij deel uitmaken van een breder geheel. Daarom zijn het Openbaar Ministerie, het KLPD, de AIVD en de NCTb na het aannemen van de motie gestart met een brede aanpak van het internetgebruik voor radicale en terroristische doeleinden. Concrete resultaten zijn de oprichting van het meldpunt cybercrime, de fenomeenstudie «Jihadisten en het internet», pilotprojecten op het gebied van monitoring en surveillance op het internet en participatie aan Europese initiatieven tot samenwerking. Deze activiteiten worden dit jaar voortgezet. Ook wordt gelet op de preventieve werking die ook van verwijdering van content kan uitgaan, bezien op welke wijze verwijdering buiten de strafrechtelijke weg om, tot stand kan worden gebracht. </antwoord>
      <antwoord nummer="3 en 4">De politie (KLPD) gebruikt het internet ten behoeve van de opsporingstaak als informatiebron. Indien hierbij een haatzaaiende website wordt aangetroffen, zal de afweging moeten worden gemaakt om deze al of niet te verwijderen. Een aantal aspecten is daarbij van belang. In de eerste plaats moet worden bezien of er voldoende gronden zijn voor een verwijdering. Die beoordeling hangt nauw samen met de vrijheid van meningsuiting. Tevens wordt bezien of de verwijdering naar verwachting effectief zal zijn. Tenslotte worden ook de belangen van andere diensten en het opsporingsbelang in de oordeelsvorming betrokken. Tot op heden zijn geen haatzaaiende sites op initiatief van de officier van justitie van het landelijk parket verwijderd. Wel zijn met Nederlandse internetproviders afspraken gemaakt. </antwoord>
      <antwoord nummer="5">Het bestand aan radicaal-islamitische teksten op het internet is zeer fluctuerend en kent een grote variëteit aan – voor korte of langere tijd – geposte teksten op algemene sites tot geheel jihadistische sites. De Nationaal Coördinator Terrorismebestrijding heeft daarom tijdens het interview een ruwe schatting van het aantal sites gedurende een wat langere periode gegeven. </antwoord>
      <antwoord nummer="6">In de opsporing van terrorisme wordt veelvuldig samengewerkt met partners in andere landen. Deze samenwerking is gericht op de uitvoering van de opsporingstaak. Ik verwijs hiervoor naar de beantwoording van de vragen 3 en 4. De samenwerking in internationaal verband ter bestrijding van radicale en extremistische content op het internet richt zich op uitwisseling van kennis en ervaring, ook wat betreft de aanpak en regulering daarvan. Voorbeelden op Europees niveau zijn het «EU-actieplan inzake de aanpak van radicalisering en rekrutering» en het Europese initiatief «Check the Web» waarover Uw Kamer is geïnformeerd (TK 2006–2007, 29 754, nr. 94). In het verband van de Raad van Europa is men daarnaast voornemens te bezien of een juridisch instrument ter regulering van het internet tot stand kan worden gebracht. </antwoord>
      <antwoord nummer="7">Ik deel de mening van de Nationaal Coördinator Terrorismebestrijding dat een cyberaanval door jihadisten niet erg waarschijnlijk is. De NCTb geeft aan dat een aanval gericht op het uitschakelen van het internet als geheel, via een overbelastingsaanval, zeer moeilijk is. Bovendien zouden jihadisten hiervan zelf ook hinder kunnen gaan ondervinden. Ten aanzien van een aanval gericht op het verstoren of uitschakelen van processen van vitale sectoren, geeft de NCTb aan dat dit mogelijk is maar dat het de vraag is of jihadisten wel over voldoende insiderkennis beschikken om succesvol te zijn. Tevens geeft de NCTb aan dat een dergelijke aanval niet aan het martelaarschap appelleert. </antwoord>
      <antwoord nummer="8">De betrokken overheidsdiensten hebben uitdrukkelijk aandacht voor het fenomeen van «homegrown terrorism». Zoals in diverse voortgangsrapportages terrorismebestrijding is aangegeven, kan om verschillende redenen, zoals het dynamische en fluïde karakter van lokale jihadistisch-terroristische netwerken, het aantal bij «homegrown terrorism» betrokken personen en/of netwerken in kort tijdbestek sterk variëren. Bij de bestrijding van radicalisering wordt een brede benadering gehanteerd. De aanpak is gericht op het wegnemen van voedingsbodems, het bevorderen van de weerbaarheid en het isoleren en indammen van radicale krachten. Een grote rol is hierbij weggelegd voor de lokale overheid. Op lokaal niveau is wat beter te overzien waar en door welke personen radicaliseringsprocessen worden doorgemaakt. De landelijke overheid stimuleert en faciliteert lokale initiatieven gericht op het signaleren en tegengaan van radicalisering. </antwoord>
      <antwoord nummer="9">Ten aanzien van het gebruik van het internet als doelwit en wapen verwijs ik naar de beantwoording van vraag 7. Voorts onderschrijf ik de conclusies van het rapport aangaande het gebruik van het internet als middel voor de diverse doeleinden en de bijbehorende dreiging. Het Kabinet onderstreept de noodzaak tot het treffen van maatregelen en is daartoe, zoals uiteengezet bij de beantwoording van de vraag 2, reeds overgegaan. De bevindingen uit het rapport zijn inmiddels in de aanpak verwerkt. Over de vorderingen wordt Uw Kamer zoals gezegd, periodiek geïnformeerd. In dat licht zal een eventuele integrale Kabinetsreactie op het rapport geen aanvullende informatie bieden. Ik meen derhalve dat een dergelijke reactie niet noodzakelijk is. </antwoord>
      <noten afkomstig="antwoord"/>
   </antwoorden>
</kvr>
