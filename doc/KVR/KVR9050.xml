<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Zuijlen (PvdA) en Hillen (CDA) aan de staatssecretaris van Verkeer en Waterstaat over de mogelijke betrokkenheid van KPN bij smeergeldpraktijken. (Ingezonden 30 maart 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9050
</item>
         <item attribuut="Inhoud">Vragen over de smeergeldpraktijken van KPN in Tsjechië en Indonesië (Telkomsel, Setdco en Bakrie Electronic Company).</item>
         <item attribuut="Rubriek">Bedrijfsleven en industrie (Ondernemingen) Criminaliteit en openbare orde (Fraude)</item>
         <item attribuut="Trefwoorden">Ambtsmisdrijven PTT</item>
         <item attribuut="Vindplaats">Kamervragen met antwoord 1998-1999, nr. 1091, Tweede Kamer</item>
         <item attribuut="Vraagnr_bij_indiening">2989910570</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="PvdA">Van Zuijlen</persoon>
            <persoon partij="CDA">Hillen</persoon>
         </item>
         <item attribuut="Datum_reaktie">1999-03-31</item>
         <item attribuut="Datum_indiening">1999-03-30</item>
         <item attribuut="Document-id">KVR9050</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2235" allpagenumbers="2235 2236" vetnummer="2989910570" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9050" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1091" onderwerp="" indiendatum="1999-03-30">
         <vrager partij="PvdA" oorsprong="parlement">Van Zuijlen</vrager>
         <vrager partij="CDA" oorsprong="parlement">Hillen</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="1999-03-31">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Herinnert u zich uw antwoorden op de vragen van verschillende leden over mogelijke betrokkenheid van KPN bij smeergeldpraktijken in Tsjechië? <voetnoot nummer="1"/>
      </vraag>
      <vraag nummer="2" voetnoot="2">Hebt u kennisgenomen van de uitzending van Netwerk over mogelijke smeergeldpraktijken van KPN in Indonesië? <voetnoot nummer="2"/>
      </vraag>
      <vraag nummer="3">Wat is uw oordeel over het nemen door KPN van 30% aandelen in BEC (Bakrie Electronic Company), mede gezien de onderliggende accountantsadviezen van Coopers &amp; Lybrand ter zake? </vraag>
      <vraag nummer="4">Wat is uw oordeel over de betalingen aan de firma’s Noller Communications en Far Eastern Financial Service groot in totaal 13,5 miljoen dollar, mede in het licht van het negatieve commentaar van Coopers &amp; Lybrand over deze facturen? Kent u beide genoemde ondernemingen? Kan hier sprake zijn van een constructie voor het betalen van smeergelden? </vraag>
      <vraag nummer="5">Is de Raad van Commissarissen op de hoogte geweest en betrokken geweest bij de activiteiten van KPN in BEC? Zo ja, in welke mate? Wist de RvC van de betalingen van 13,5 miljoen dollar? </vraag>
      <vraag nummer="6">Wat is u bekend omtrent de deelneming van KPN in Telkomsel? </vraag>
      <vraag nummer="7">Wat is uw oordeel over de garantie die KPN heeft afgegeven voor een lening van 91 miljoen dollar plus rente voor een derde, tevens aandeelhouder in Telkomsel ter grootte van dit bedrag? Gaat het hier om de onderneming Setdco? Waarom is deze belangrijke garantie in 1996 niet opgenomen in het Jaarverslag van KPN over 1996? Is het mogelijk dat deze lening zou zijn terugbetaald uit verwachte koerswinst op deze deelneming? Zouden dan voor aandeelhouders sporen zichtbaar zijn gebleven van deze omvangrijke KPN-garantie? Heeft de Azië-crisis, en de daarmee gepaard gaande koersval, dit plan doorkruist? Kon daarom KPN er niet onderuit deze omvangrijke garanties terloops en in weinig doorzichtige termen alsnog te melden in het Jaarverslag over 1997? Is zulk een garantieconstructie te beschouwen als een constructie om smeergeld over te dragen? Hoe staat het thans met de betrokken garantie? Welk verlies zou naar de koers van heden op deze garantie worden geleden? Heeft KPN nog meer van dergelijke garanties uitstaan? Zo ja, in welke landen, bij welke bedrijven en tegen welke bedragen? </vraag>
      <vraag nummer="8">Is de Raad van Commissarissen op de hoogte geweest en betrokken geweest bij de activiteiten van KPN in Telkomsel? Zo ja, in welke mate? Was de RvC op de hoogte van de garantie aan een derde? Zo ja, op welk moment? </vraag>
      <vraag nummer="9">Is de minister van Verkeer en Waterstaat in Nederland op enig moment bekend geweest met de bovengenoemde handelingen van KPN in zake BEC en Telkomsel? Zo neen, waarom hebben de overheidscommissarissen haar niet geïnformeerd? </vraag>
      <vraag nummer="10">Handhaaft u uw stelling dat u zich niet kan voorstellen dat Nederlandse bedrijven omkoping plegen en, indien dit wel het geval zou zijn, dergelijke bedrijven niet thuishoren in Nederlandse officiële handelsdelegaties naar het buitenland? Bent u in het licht van bovenstaande nieuwe feiten nu wel bereid het Tsjechische politierapport op te vragen over de mogelijke betrokkenheid van KPN bij smeergeldpraktijken in Tsjechië? </vraag>
      <noten afkomstig="vraag">
         <noot nummer="3"/>
         <noot nummer="1" documenttype="Kamervragen">Aanhangsel Handelingen, nrs. 575, 576, 597 en 655, Vergaderjaar 1998–1999.</noot>
         <noot nummer="2" datum="1999-03-28" bron="Netwerk">Netwerk, 28 maart 1999</noot>
         <noot nummer="3" datum="1999-01-15" bron="NRC Handelsblad">NRC Handelsblad, 15 januari 1999</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Ja. Naar aanleiding van die uitzending heb ik op 29 maart een eerste oriënterend gesprek gehad met de voorzitter van de Raad van Bestuur en de voorzitter van de Raad van Commissarissen van KPN. In dit oriënterend gesprek is mij door de voorzitter van de Raad van Commissarissen toegezegd dat ik door hem nog deze week nader schriftelijk geïnformeerd zal worden over de zienswijze van KPN op de verschillende elementen die in de uitzending aan de orde geweest zijn. </antwoord>
      <antwoord nummer="3">Gegeven de vennootschappelijke structuur van KPN, ligt de bevoegdheid tot het nemen van investeringsbeslissingen bij de Raad van Bestuur, die daarvoor in voorgeschreven gevallen goedkeuring behoeft van de Raad van Commissarissen. Het oordeel van de aandeelhouders over het handelen van de Raad van Bestuur wordt uitgesproken in de algemene vergadering van de aandeelhouders. Zoals in het antwoord onder vraag 2 aangegeven zal de voorzitter van de Raad van Commissarissen mij deze week nader schriftelijk informeren over de verschillende elementen die in de uitzending van Netwerk op 28 maart aan de orde zijn geweest. Na het ontvangen van die informatie zal ik mij een nader oordeel vormen. </antwoord>
      <antwoord nummer="4">Over de in de vraag genoemde onderwerpen is mij op dit moment niet meer bekend dan hetgeen daarover in de uitzending van Netwerk van 28 maart is gemeld en in het persbericht van KPN op 29 maart is gepubliceerd. Een mogelijk nader oordeel mijnerzijds kan niet eerder aan de orde zijn dan na het ontvangen van de in het antwoord op vraag 2 vermelde nadere informatie. Van de zijde van het Openbaar Ministerie is mij gemeld dat zij, evenals in de eerdere kwestie van vermeende betaling van smeergeld door KPN in Tsjechië, zich vanuit haar eigen verantwoordelijkheid nader oriënteert op alle informatie. </antwoord>
      <antwoord nummer="5">De voorzitter van de Raad van Commissarissen en de voorzitter van de Raad van Bestuur hebben mij in het onder vraag 2 vermelde gesprek meegedeeld dat de Raad van Commissarissen op de daartoe gebruikelijke wijze op de hoogte is gesteld van de deelname door KPN in BEC. Over mogelijke kennis door de Raad van Commissarissen van betalingen als bedoeld in vraag 4 is mij niets bekend. Ik hoop u daarover nader te kunnen informeren aan de hand van de in het antwoord op vraag 2 vermelde nadere rapportage van KPN. </antwoord>
      <antwoord nummer="6">Ik heb kennis genomen van de beweringen zoals die in de betreffende uitzending van Netwerk naar voren zijn gebracht, alsmede de mededelingen die omtrent deze deelneming zijn opgenomen in de betreffende jaarstukken van KPN. </antwoord>
      <antwoord nummer="7">Een oordeel mijnerzijds over de verschillende aspecten die in deze vraag aan de orde worden gesteld kan ik niet eerder vormen dan na bestudering van de in het antwoord op vraag 2 vermelde nadere informatie die mij nog deze week zal worden verstrekt. </antwoord>
      <antwoord nummer="8">In het in het antwoord op vraag 2 vermelde gesprek met de voorzitter van de Raad van Commissarissen en de voorzitter van de Raad van Bestuur van KPN is mij gemeld dat zoals gebruikelijk de Raad van Commissarissen op de hoogte is gesteld van de deelname van KPN in Telkomsel. Over de mate waarin en het moment waarop hoop ik u te kunnen inlichten op basis van de informatie uit de hierboven op vraag 2 genoemde rapportage. </antwoord>
      <antwoord nummer="9">Nee, niet anders dan in de jaarstukken bekend is gemaakt. Ik wijs u er overigens op dat het begrip overheidscommissaris kennelijk het misverstand oproept dat een dergelijke commissaris op enigerlei wijze «informatieplichtig» zou zijn aan de bewindspersoon. Dat is niet zo. Ik heb u daarover reeds geïnformeerd bij de beantwoording van de vragen van de leden Hillen en Leers (Aanhangsel van de Handelingen nr. 573, vergaderjaar 1998–1999, antwoord op vraag 4). </antwoord>
      <antwoord nummer="10">Ik zie geen aanleiding terug te komen op mijn eerdere opstelling ten aanzien van het optreden van KPN in Tsjechië. Dit mede in het licht van de volgende recente ontwikkelingen. De heer Mosinger, die in de uitzending van Netwerk van 3 januari jl. zware beschuldigingen jegens KNP en Telsource uitte, heeft naar mij is medegedeeld door de ambassade in Praag op 3 maart jl. voor de parlementaire onderzoekscommissie in Tsjechië verklaard dat noch KNP noch Telsource zich bij de verwerving van een belang in SPT Telecom schuldig heeft gemaakt aan omkoping. Daarnaast is tot op heden (31 maart) door de Tsjechische autoriteiten geen verzoek tot bijstand ingediend bij het Ministerie van Justitie in het kader van het Europees Verdrag aangaande de wederzijdse rechtshulp in strafzaken (20 april 1959, Straatsburg). Ook is mij door het Openbaar Ministerie meegedeeld dat zij op grond van de haar bekende informatie op dit moment geen aanleiding ziet om nadere stappen in dit dossier te ondernemen. </antwoord>
      <noten afkomstig="antwoord"/>
   </antwoorden>
</kvr>
