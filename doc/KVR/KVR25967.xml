<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Timmermans en Crone (beiden PvdA) aan de ministers van Buitenlandse Zaken en van Economische Zaken over de betrouwbaarheid van Russische gasleveranties. (Ingezonden 29 mei 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25967
</item>
         <item attribuut="Inhoud">Vragen naar aanleiding van uitlatingen (Moscow Times, 23 mei 2006) van directeur Claude Monil van het Internationaal Energie Agentschap (IEA) dat Rusland in de komende jaren mogelijk niet kan voldoen aan reeds afgesloten contracten voor de levering van aardgas door een tekort aan reserves als gevolg van sterk achterblijvende investeringen.</item>
         <item attribuut="Rubriek">Energie, water en grondstoffen (Aardgas) Internationale betrekkingen (Algemeen)</item>
         <item attribuut="Trefwoorden">Aardgas Rusland</item>
         <item attribuut="Vindplaats">Kamervragen met antwoord 2005-2006, nr. 1792, Tweede Kamer</item>
         <item attribuut="Vraagnr_bij_indiening">2050614000</item>
         <item attribuut="Afkomstig_van">Economische Zaken (EZ) Buitenlandse Zaken (BUZA)</item>
         <item attribuut="Indiener">
            <persoon partij="PvdA">Timmermans</persoon>
            <persoon partij="PvdA">Crone</persoon>
         </item>
         <item attribuut="Datum_reaktie">2006-07-04</item>
         <item attribuut="Datum_indiening">2006-05-29</item>
         <item attribuut="Document-id">KVR25967</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3817" allpagenumbers="3817 3818" vetnummer="2050614000" code="0506tkkvr1792" lopendefooter="Tweede Kamer, vergaderjaar 2005–2006, Aanhangsel" filenaam="KVR25967" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1792" onderwerp="" indiendatum="2006-05-29">
         <vrager partij="PvdA" oorsprong="parlement">Timmermans</vrager>
         <vrager partij="PvdA" oorsprong="parlement">Crone</vrager>
         <vraagt-aan>de ministers van Buitenlandse Zaken en van Economische Zaken</vraagt-aan>
      </vraagdata>
      <antwoorddata antwoorddatum="2006-07-4">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft uitvoerend directeur Claude Mandil van het Internationaal Energie Agentschap (IEA) de vrees uitgesproken dat Rusland in de komende jaren mogelijk niet kan voldoen aan reeds gesloten contracten voor de levering van aardgas door een tekort aan reserves als gevolg van sterk achterblijvende investeringen? <voetnoot nummer="1"/>
      </vraag>
      <vraag nummer="2" voetnoot="2">Deelt u de mening van onafhankelijke deskundigen dat, als dit probleem niet snel wordt opgelost, het niet alleen om tijdelijke problemen zal gaan, maar dat er mogelijk gedurende vele jaren een groot tekort aan leveranties zal zijn? <voetnoot nummer="2"/>
      </vraag>
      <vraag nummer="3">Zo ja, bent u bereid meer vaart te zetten achter de ontwikkeling van een Europese energiestrategie, die niet alleen gericht moet zijn op spreiding van de bronnen en versnelde omschakeling naar duurzame energiebronnen, maar die ook aanknopingspunten moet bieden voor een leverancier als Rusland om gezamenlijk met de EU de geconstateerde problemen op te lossen? </vraag>
      <vraag nummer="4">Deelt u verder de mening dat de investeringsproblemen in Rusland mede het gevolg zijn van het beleid van de Russische overheid dat het binnenlandse en buitenlandse investeerders in de praktijk onmogelijk maakt om bij te dragen aan de ontsluiting van nieuwe gasvelden? Is de ontsluiting van nieuwe gasvelden sterk vertraagd sinds de staatscontrole over het gas geheel is hersteld en Gazprom over een strikt monopolie beschikt? </vraag>
      <vraag nummer="5">Indien uw antwoord op vraag 4 bevestigend is, dient de Europese Unie zich dan niet onmiddellijk, te beginnen bij de G-8 Top van Sint Petersburg, in te spannen voor de Russische ratificatie van het Energiehandvest en voor heldere spelregels voor (buitenlandse) investeerders in de Russische energiesector? </vraag>
      <vraag nummer="6">Bent u bereid op zeer korte termijn deze boodschap aan Voorzitter Barroso van de Europese Commissie mee te geven voor zijn aanstaande ontmoeting met president Poetin ter voorbereiding van de G-8 Top? Kunt u de Kamer hierover op korte termijn berichten? </vraag>
      <noten afkomstig="vraag">
         <noot nummer="1" datum="2006-05-23" bron="Moscow Times">Moscow Times, 23 mei 2006</noot>
         <noot nummer="2">ibid</noot>
      </noten>
   </vragen>
   <antwoorden aantal="6">
      <antwoord nummer="1">Claude Mandil heeft inderdaad zijn zorgen uitgesproken over het tempo waarin Rusland zijn ambities realiseert om de gasproductie verder op te voeren. </antwoord>
      <antwoord nummer="2">Wanneer achterblijvende investeringen de oorzaak zijn van het achterblijven van aanbod bij vraag, is een dergelijk tekort niet snel op te vangen. Zo zijn op de oliemarkt nog steeds de gevolgen merkbaar van het feit dat de olieprijs zes jaar geleden op een zeer laag peil lag en investeringen daardoor inzakten. Rusland spant zich overigens wel in om te voldoen aan de stijgende vraag, onder andere door via importen van elders de uitvoer op peil te houden. Op langere termijn is opvoeren van investeringen in ontwikkeling van nieuwe velden en infrastructuur essentieel om ervoor te kunnen zorgen dat de productie voldoende is om aan de stijgende vraag te kunnen blijven voldoen. Op kortere termijn kan verhoging van efficiency in de energiesector (bijvoorbeeld door vermindering van het affakkelen van gas) en in de huishoudens het aanbod op de markt vergroten. </antwoord>
      <antwoord nummer="3">Nederland is reeds één van de grootste pleitbezorgers van een Europese energiestrategie. Belangrijk onderdeel van die strategie is het verstevigen van de relatie met Rusland op energiegebied. Onderdeel hiervan is dat er meer mogelijkheden komen om te investeren in de Russische energiesector, waardoor de productie sneller zal kunnen toenemen. Omgekeerd vragen Russische bedrijven als Gazprom om toegang tot de Europese markt en daarvoor zal Europa op zijn beurt open moeten staan. Het vergroten van de wederzijdse belangen van Europa en haar energieleveranciers beperkt het risico van stopzetten of afname van leveranties. </antwoord>
      <antwoord nummer="4">Het is niet onmogelijk dat binnenlandse en buitenlandse investeerders bijdragen aan de ontsluiting van nieuwe gasvelden. Nog niet lang geleden heeft Gazprom bijvoorbeeld een shortlist van bedrijven vrijgegeven, waarmee men het Shtokmanveld in de Barentszee wil gaan exploiteren. Bovendien speelt Shell al enige tijd een belangrijke rol bij de ontwikkeling van Sachalin. In de praktijk is het werken in de Russische energiesector inderdaad niet altijd gemakkelijk, deels door de strikte invulling door Gazprom van haar monopolie, deels door het sterk groeiende aantal en de toenemende complexiteit aan projecten die Gazprom onder handen heeft. </antwoord>
      <antwoord nummer="5">De Europese Unie, individuele lidstaten als Nederland en de Europese deelnemers aan de G8 spannen zich al sterk in voor beide zaken en zullen dat blijven doen. Op initiatief van Nederland hebben de Benelux-partners gezamenlijk de kwestie van de ratificatie van het Energiehandvest in de aanloop naar de Europese Raad van maart jl. aan de orde gesteld in een memorandum. Mede door deze druk is in de conclusies van de Europese Raad in maart uitdrukkelijk het verzoek aan de Commissie opgenomen, de dialoog tussen de EU en Rusland te benutten om de ratificatie van het Energiehandvest en de sluiting van het Doorvoerprotocol tijdens het Russische voorzitterschap van de G8 te bevorderen. Ook het creëren van een voorspelbaar investeringsklimaat is door de Europese Raad als prioriteit in de energiedialoog met Rusland onderstreept. Beide kwesties zijn dan ook door de heer Barroso uitvoerig aan de orde gesteld tijdens de recente EU-Ruslandtop in Sochi op 25 mei jl. De Minister van Economische Zaken en de Russische Minister Khristenko hebben gezamenlijk de World Gas Conference 2006 op 5 juni jl. te Amsterdam geopend. Daarbij heeft eerstgenoemde het belang van heldere spelregels voor buitenlandse investeerders in Rusland zowel in zijn openingstoespraak als in het daarop volgende bilaterale gesprek nadrukkelijk onder de aandacht gebracht van zijn collega. Overigens hebben wij in onze gezamenlijke notitie «Energievoorzieningszekerheid en buitenlands beleid» het grote belang van het Handvest toegelicht en de noodzaak onderstreept dat Rusland dit verdrag zo snel mogelijk ratificeert, teneinde het volle potentieel van zowel verdrag als het transitprotocol te kunnen benutten. </antwoord>
      <antwoord nummer="6">De EU-regeringsleiders die aan de G-8-top deelnemen en de voorzitter van de Commissie die als waarnemer de top bijwoont, zijn zich ten volle bewust van de inzet van de EU. Tijdens de komende Europese Raad, die onder andere over het externe energiebeleid zal gaan naar aanleiding van een notitie van de heer Solana en de Commissie zal deze inzet wederom aan de orde komen. Bij de EU-voorbereiding van de Europese Raad, die onder meer plaatsvond tijdens de VTE-raad van 8 juni jl. en de RAZEB van 12 juni jl., waar bedoelde notitie eveneens aan de orde kwam, heeft Nederland nogmaals het belang van ratificatie van het Handvest onder de aandacht gebracht. Overigens oefent Nederland, dat destijds het initiatief tot het Handvest heeft genomen, ook in zijn bilaterale diplomatieke contacten voortdurend druk uit waar het de noodzaak betreft van ratificatie door Rusland van het Handvest en, breder, de integratie van Rusland in het stelsel van multilaterale handels- en investeringsafspraken. </antwoord>
      <noten afkomstig="antwoord"/>
   </antwoorden>
</kvr>
