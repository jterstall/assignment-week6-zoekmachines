<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Meijer (CDA) over het fokken met het gekloonde schaap Dolly. (Ingezonden 26 september 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5981
</item>
         <item attribuut="Rubriek">Gezondheidszorg (Genetische manipulatie) Veeteelt (Schapen) Wetenschap en technologie (Toegepast onderzoek)</item>
         <item attribuut="Trefwoorden">Biotechnologie DNA Schapen</item>
         <item attribuut="Vindplaats">Kamervragen met antwoord 1997-1998, nr. 265, Tweede Kamer</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Meijer</persoon>
         </item>
         <item attribuut="Datum_reaktie">1997-11-12</item>
         <item attribuut="Datum_indiening">1997-09-26</item>
         <item attribuut="Document-id">KVR5981</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="539" allpagenumbers="539 540" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5981" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="265" onderwerp="" indiendatum="1997-09-26">
         <vrager partij="CDA" oorsprong="parlement">Meijer</vrager>
         <vraagt-aan/>
      </vraagdata>
      <antwoorddata antwoorddatum="1997-11-12">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft U kenis genomen van het artikel m.b.t. het fokken met het in Engeland gekloonde schaap Dolly? <voetnoot nummer="1"/>
      </vraag>
      <vraag nummer="2">Is er Europese regelgeving die randvoorwaarden omschrijft aangaande het doorfokken met gekloonde dieren? </vraag>
      <vraag nummer="3">Is de mogelijkheid aanwezig dat ook in Nederland nakomelingen van het gekloonde schaap Dolly kunnen worden geïmporteerd en welke nationale regelgeving is hierop dan van toepassing? </vraag>
      <vraag nummer="4">Wat is uw mening aangaande deze ontwikkelingen? </vraag>
      <noten afkomstig="vraag">
         <noot nummer="1" datum="1997-09-23" bron="Agrarisch Dagblad">Agrarisch Dagblad, 23 september 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2" voetnoot="1 2">Ja. Op basis van de Europese regelgeving op het terrein van de bescherming van de veiligheid van mens en milieu mag slechts gefokt worden met genetisch gemodificeerde dieren, zoals dieren die zijn verkregen door middel van kerntransplantatie, indien de dieren zodanig gehuisvest worden dat er geen risico bestaat voor ongewenste verspreiding van de modificatie <voetnoot nummer="1"/>. Op basis van Richtlijn 90/220/EEG kunnen de nakomelingen van Dolly in beginsel als «product» op de markt gebracht worden. Dit kan echter slechts indien een Europese toelating is verkregen, waarbij de Europese toelatingsprocedure uit Richtlijn 90/220/EEG van toepassing is. Daarnaast is de regelgeving inzake de proefdierbescherming <voetnoot nummer="2"/>– indien het gebruik van de dieren zodanig is dat wordt voldaan aan de definities in die richtlijn – van toepassing. Op basis van artikel 5 van deze richtlijn dient men ondermeer te voldoen aan eisen betreffende de huisvesting en verzorging van de proefdieren en dienen de omstandigheden waarin de proefdieren worden gefokt dagelijks te worden gecontroleerd. </antwoord>
      <antwoord nummer="3" voetnoot="3">Ja. Er is geen regelgeving die de import van nakomelingen van schaap Dolly op voorhand verbiedt. Artikel 66, eerste lid, aanhef en onderdeel d, van de Gezondheids- en welzijnswet voor dieren, waarin wordt bepaald dat het zonder vergunning verboden is dieren of producten van dieren waarbij biotechnologische handelingen zijn verricht binnen Nederland te brengen, is vooralsnog niet in werking getreden. In paragraaf 3 van de toelichting bij het Besluit biotechnologie bij dieren <voetnoot nummer="3"/>wordt uiteengezet welke overwegingen daarbij een rol gespeeld hebben. De belangrijkste overwegingen betreffen: – het gegeven dat vervolghandelingen op zichzelf – uitgezonderd eventueel het fokken met gemodificeerde dieren – vrijwel nooit tot een onaanvaardbare aantasting van de gezondheid of het welzijn van het dier of tot ethische bezwaren leiden; – de mogelijkheid om in een vergunning beperkingen aan vervolghandelingen te stellen, en – het ontstaan van niet te rechtvaardigen invoerbelemmeringen. Wel dient te worden voldaan aan de voorwaarden die worden gesteld op basis van het Besluit Genetisch gemodificeerde organismen, Wet milieugevaarlijke stoffen. Het houden van de nakomelingen dient op basis van die regelgeving aan het Ministerie van Volkshuisvesting, Ruimtelijke Ordening en Milieubeheer gemeld te worden. </antwoord>
      <antwoord nummer="4" voetnoot="4">Zoals door mij al eerder is aangegeven, zie de brieven van 7 mei en 1 september jl. <voetnoot nummer="4"/>, ben ik van mening dat het ontwikkelen van dieren die zijn gekloond door middel van kerntransplantatie ongewenst is en alleen toelaatbaar is indien met de handeling een groot maatschappelijk belang wordt gediend, de handeling geen onaanvaardbare gevolgen heeft voor de gezondheid of het welzijn van dieren en er geen reële alternatieven bestaan waarmee hetzelfde doel bereikt kan worden. Bovendien dient voldaan te zijn aan de eisen die zijn gesteld met het oog op de veiligheid van mens en milieu en op basis van de proefdierbescherming. Het verder fokken met door middel van kerntransplantatie verkregen dieren is een vervolg op het vervaardigen van de primaire klonen. Bij het verder fokken met de vervaardigde primaire klonen worden geen biotechnologische handelingen in de zin van het Besluit biotechnologie bij dieren verricht. Zo nodig kan ik, indien de primaire kloon in Nederland wordt vervaardigd, in de daartoe benodigde vergunning beperkingen aan de fok stellen. Ik acht het verder fokken met primaire klonen in het algemeen aanvaardbaar indien de ontwikkeling van de primaire kloon aanvaardbaar was en er geen sprake is van onaanvaardbare gevolgen voor de gezondheid of het welzijn van de nakomelingen. Harmonisatie van de regelgeving op Europees niveau is naar mijn mening noodzakelijk, om ervoor te zorgen dat de ontwikkeling van primaire klonen slechts geschiedt indien dit ethisch aanvaardbaar is. </antwoord>
      <noten afkomstig="antwoord">
         <noot nummer="1">Richtlijn 90/220/EEG, PbEG nr. L 117, inzake de introductie in het milieu van genetisch gemodificeerde organismen en Richtlijn 90/219/EEG, PbEG nr. L 117, inzake het ingeperkte gebruik van genetisch gemodificeerde micro-organismen, welke richtlijn in veel Lid-Staten – waaronder Nederland – zodanig is geïmplementeerd dat ook het gebruik van genetisch gemodificeerde dieren onder de regelgeving is gebracht</noot>
         <noot nummer="2">RL 86/609/EEG, PbEG nr. L 358: regelgeving inzake de onderlinge aanpassing van de wettelijke en bestuursrechtelijke bepalingen van de Lid-Staten betreffende de bescherming van dieren die voor experimentele en andere wetenschappelijke doeleinden worden gebruikt</noot>
         <noot nummer="3">Stb. 1997, 5</noot>
         <noot nummer="4" documenttype="Kamervragen" documentnummer="1771" documentjaargang="1996-1997">Aanhangsel Handelingen, nr. 1771, vergaderjaar 1996–1997.</noot>
      </noten>
   </antwoorden>
</kvr>
