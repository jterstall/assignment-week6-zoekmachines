<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) over besmetting met resistente bacteriën (Ingezonden 29 december 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6500
</item>
         <item attribuut="Inhoud">Vragen over besmetting van vlees als gevolg van het toevoegen van antibiotica aan veevoer.</item>
         <item attribuut="Rubriek">Gezondheidszorg (Ziekten en ziektepreventie) Veeteelt (Veevoeder) Veeteelt (Vlees)</item>
         <item attribuut="Trefwoorden">Preventieve gezondheidszorg Veevoeder Vleeskeuring</item>
         <item attribuut="Vindplaats">Kamervragen met antwoord 1997-1998, nr. 708, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1998-02-13</item>
         <item attribuut="Datum_indiening">1997-12-29</item>
         <item attribuut="Document-id">KVR6500</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1441" allpagenumbers="1441 1442" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6500" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="708" onderwerp="" indiendatum="1997-12-29">
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="1998-02-13">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht dat volgens de microbioloog Dr. A. van den Boogaard 20% van de Nederlanders, en maar liefst 50% van de houders van pluimvee, besmet is met resistente bacteriën? <voetnoot nummer="1"/>
      </vraag>
      <vraag nummer="2">Deelt u zijn mening dat deze besmetting het gevolg is van het feit dat 80% van het vlees besmet is geraakt met resistente bacteriën, doordat er jaarlijks zo’n 300 000 kilo antibiotica door veehouders aan het veevoer wordt toegevoegd? </vraag>
      <vraag nummer="3">Deelt u de zorg van dr. A. van den Boogaard, dat besmetting met resistente bacteriën bij mensen zeer ernstige gevolgen kan hebben voor de gezondheid, en in sommige gevallen zelfs dodelijk kan zijn? </vraag>
      <vraag nummer="4">Vindt er onder uw verantwoordelijkheid ook (wetenschappelijk) onderzoek plaats naar dit vraagstuk? Zo ja, wat zijn daarvan de resultaten? Zo nee, bent u nog van plan dit te initiëren? </vraag>
      <vraag nummer="5">Welke concrete maatregelen bent u van plan te nemen om dit probleem aan te pakken? </vraag>
      <noten afkomstig="vraag">
         <noot nummer="1" datum="1997-12-22" bron="Middageditie">Middageditie, 22 december 1997</noot>
      </noten>
   </vragen>
   <antwoorden aantal="5">
      <antwoord nummer="1">Ja. Het bericht is gebaseerd op het onderzoek van dr. A. van den Boogaard waaruit blijkt dat 39% van de kalkoenhouders, 20% van het personeel dat verantwoordelijk is voor het slachten van de kalkoenen en 14% van de inwoners besmet is met van- comycine resistente bacteriën in de regio Noord-Limburg. </antwoord>
      <antwoord nummer="2">Het door dr. A. van den Boogaard uitgevoerde onderzoek geeft aan dat in kalkoenpopulaties, waarbij avoparcine (= antibioticum) als groeibevorderaar gebruikt is, de prevalentie van vancomycine resistente bacteriën in faeces-monsters 50% is. Dit betekent dat in de helft van de kalkoenkoppels een overigens laag percentage vancomycine resistente bacteriën wordt gevonden. Op basis van deze gegevens schat dr. A. van den Boogaard in dat ongeveer 80% van het kalkoenvlees, dat is geproduceerd met behulp van avoparcine, besmet is met vancomycine resistente bacteriën door kruisbesmetting tijdens het slachtproces. Bij koppels kalkoenen, die avoparcine in het voer krijgen, ligt de besmettingsgraad hoger en worden hogere aantallen vancomycine resistente bacteriën per gram faeces gevonden dan bij koppels die geen avoparcine krijgen. Hiermee wordt een verband gelegd tussen het gebruik van antibiotica in diervoeders en het voorkomen van resistente bacteriën op het kalkoenvlees. De gevonden causaliteit kan een risico betekenen voor de volksgezondheid indien overdracht plaatsvindt van resistentiegenen van vancomycine resistente bacteriën naar (multiresistente) bacteriën in het maagdarmkanaal van de mens (zie ook vraag 3). Ik wijs erop, dat avoparcine in december 1996 reeds door de Europese Commissie verboden is als groeibevorderaar en derhalve in Nederland sindsdien niet meer als zodanig wordt gebruikt. Het is aannemelijk dat dit verbod zal leiden tot een daling van het aantal vancomycine resistente bacteriën in dieren. Ik heb u hierover schriftelijk bij mijn brieven geïnformeerd, 10 oktober 1996 (DL.963694) en, 24 december 1996 (DL.964857). </antwoord>
      <antwoord nummer="3">Ik deel de zorg van dr. A. van den Boogaard dat het vóórkomen van resistente bacteriën bij mensen een verhoogd risico kan vormen voor de volksgezondheid. Het gevaar schuilt in het feit dat dragers van multiresistente bacteriën slecht met antibiotica te behandelen zijn indien zo’n bacterie een infectie veroorzaakt. Overigens is voorzover bekend de grootste bijdrage aan het vóórkomen van resistente kiemen bij mensen het onjuist of onzorgvuldig gebruik van antibiotica in de humane gezondheidszorg. Het dodelijk gevolg waar u op wijst, zou zich kunnen voordoen als patiënten met bepaalde infecties niet meer behandeld kunnen worden met antibiotica. Het is slechts één keer voorgekomen dat identieke vancomycine resistente bacteriën zijn aangetoond in de darmflora van zowel de kalkoen als de kalkoenhouder. Indien dan ook nog overdracht plaatsvindt van resistentiegenen van vancomycine resistente bacteriën naar multiresistente bacteriën in het maagdarmkanaal van de mens, kan zich bovenstaande situatie voordoen. Dit laatste is tot op heden wereldwijd nooit aangetoond (zie ook vraag 2). Ik ben van mening dat meer inzicht verkregen moet worden in de gezondheidsrisico’s verbonden aan het gebruik van antimicrobiële middelen als diervoederadditief in de veehouderij. Daartoe heb ik, samen met de Staatssecretaris van VWS, in juli 1997 de Gezondheidsraad advies gevraagd. Het advies van de Gezondheidsraad wordt het eerste kwartaal van 1998 verwacht. </antwoord>
      <antwoord nummer="4">Ja, onder gezamenlijke verantwoordelijkheid met het Ministerie van VWS, vindt wetenschappelijk onderzoek plaats door het ID-DLO te Lelystad en de vakgroep Medische Microbiologie van de Medische Faculteit Limburg te Maastricht. Onderzoek wordt uitgevoerd naar prevalentie van vancomycine resistente bacteriën bij pluimvee, varkens en kalveren. Dit onderzoek heeft uitgewezen, dat bij landbouwhuisdieren vancomycine resistente bacteriën veel voorkomen in hun darmbacteriën en dat een duidelijke relatie bestaat tussen het gebruik van avoparcine en het vóórkomen van vancomycine resistente bacteriën in de darmen van dieren. Ik ben van mening dat het huidige resistentieonderzoek gecontinueerd en eventueel uitgebreid dient te worden. Overigens is ook in 1997 een monitoringsprogramma gestart door de georganiseerde Europese farmaceutische industrie (FEFANA) onder toezicht van de Europese Commissie. Dit monitoringsprogramma heeft tot doel om de resistentie-incidentie in de Europese dierpopulatie vast te stellen: Nederland participeert actief in dit programma. </antwoord>
      <antwoord nummer="5">Op basis van het advies en de aanbevelingen van de Gezondheidsraad, zal ik de risico’s verbonden aan het gebruik van antimicrobiële middelen in de veehouderij afwegen tegen het nut als voederbespaarder. Ik heb reeds eerder aangegeven (brief, 10 oktober 1996, DL.963694) dat bij deze afweging het volksgezondheidsaspect voor mij het belangrijkste criterium is. Ik zal u informeren over het advies en de aanbevelingen van de Gezondheidsraad en de op basis hiervan eventueel te nemen maatregelen. </antwoord>
      <noten afkomstig="antwoord"/>
   </antwoorden>
</kvr>
