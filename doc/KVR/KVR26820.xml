<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister van Buitenlandse Zaken over EU-sancties tegen Oezbekistan wegens mensenrechtenschendingen. (Ingezonden 8 november 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26820
</item>
         <item attribuut="Inhoud">Vragen naar aanleiding van een publicatie van Human Rights Watch van 3 oktober 2006 over de mensenrechtensituatie in Oezbekistan. Het schijnt dat een aantal EU-landen in de RAZEB de sancties tegen dit land wil opheffen. Vragenstelster verzoekt de minister zich namens Nederland daartegen te verzetten en ervoor te zorgen dat de EU een duidelijke boodschap laat uitgaan over haar zorgen aangaande de mensenrechtensituatie in Oezbekistan.</item>
         <item attribuut="Rubriek">Handel en economie (Handelsbelemmeringen) Internationale betrekkingen (Europese Unie) Staats- en bestuursrecht (Grondrechten)</item>
         <item attribuut="Trefwoorden">EU Handelsbelemmeringen Mensenrechten Oezbekistan</item>
         <item attribuut="Vindplaats">Kamervragen met antwoord 2006-2007, nr. 379, Tweede Kamer</item>
         <item attribuut="Vraagnr_bij_indiening">2060702680</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2006-11-28</item>
         <item attribuut="Datum_indiening">2006-11-08</item>
         <item attribuut="Document-id">KVR26820</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="813" allpagenumbers="813 814" vetnummer="2060702680" code="0607tkkvr379" lopendefooter="Tweede Kamer, vergaderjaar 2006–2007, Aanhangsel" filenaam="KVR26820" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="379" onderwerp="" indiendatum="2006-11-8">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-11-28">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u bekend met het briefing paper van Human Rights Watch van 3 oktober 2006 over de mensenrechtensituatie in Oezbekistan? <voetnoot nummer="1"/>
      </vraag>
      <vraag nummer="2">Klopt het dat de Duitse regering de EU-sancties die de Raad Algemene Zaken en Externe Betrekkingen (RAZEB) in 2005 tegen de regering van Oezbekistan heeft afgekondigd, ongedaan probeert te krijgen? Zijn er ander EU-lidstaten die de sancties willen opheffen, dan wel versoepelen? </vraag>
      <vraag nummer="3">Bent u bereid zich tegen het opheffen van de sancties te verzetten? Zo neen, waarom niet? </vraag>
      <vraag nummer="4">Deelt u de constatering van de Speciale VN-Rapporteur inzake marteling van september jongstleden dat de regering van Oezbekistan zijn aanbevelingen uit 2003 niet heeft uitgevoerd? Zo neen, waarom niet? </vraag>
      <vraag nummer="5">Deelt u de conclusie van Human Rights Watch dat de EU niet anders kan concluderen dan dat de regering van Oezbekistan geen stappen van betekenis heeft gezet om de mensenrechtensituatie te verbeteren? Zo neen, waarom niet? </vraag>
      <vraag nummer="6">Bent u bereid om in het kader van de besprekingen in de EU over het formuleren voor een nieuwe strategie in Centraal Azië bij de regering van Oezbekistan aan te dringen op drastische verbeteringen in de mensenrechtensituatie, zoals de EU die vorig jaar oktober heeft aangegeven? Zo neen, waarom niet? </vraag>
      <vraag nummer="7">Staat de in oktober 2005 aangekondigde evaluatie van de sancties na één jaar op de agenda van de RAZEB van 13 november aanstaande? </vraag>
      <vraag nummer="8">Bent u bereid om te pleiten voor het uitbreiden van de bestaande sancties, voor het uitbreiden van de visa-ban met sleutelfiguren die een rol hebben gespeeld bij de rechtsgang rond het bloedbad van Andijan dan wel de toedekking van de feiten hieromtrent, en voor het bevriezen van de tegoeden van alle personen die onder de visa-ban vallen? Zo nee, waarom niet? </vraag>
      <vraag nummer="9">Bent u bereid om erop aan te dringen dat de EU een duidelijke en publieke boodschap laat uitgaan over de zorgen van de EU betreffende de mensenrechtensituatie, zodat deze boodschap ook de bevolking van Oezbekistan bereikt? </vraag>
      <noten afkomstig="vraag">
         <noot nummer="1" datum="2006-10-3" bron="Human Rights Watch, Myths and Reality">Human Rights Watch, Myths and Reality, 3 oktober 2006</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2 en 3">De afgelopen weken is binnen de Europese Unie een discussie gevoerd over de sancties tegen Oezbekistan, die in oktober 2005 voor één jaar waren afgekondigd. In het licht daarvan heeft de RAZEB van 13 november jl. besloten om de sancties in stand te houden, waarbij het wapenembargo is verlengd met een duur van twaalf maanden en de visarestricties met zes maanden. Besloten is om beide maatregelen na drie maanden opnieuw te bezien in relatie tot het optreden van de Oezbeekse overheid op het gebied van mensenrechten. Nederland heeft zich in de discussie in de Europese Unie over de sancties actief ingezet voor verlenging. </antwoord>
      <antwoord nummer="4">Ten aanzien van marteling heeft Oezbekistan verschillende stappen gezet ter naleving van de internationale verdragsverplichtingen. Zo is door de autoriteiten een Nationaal Actieplan tegen marteling opgesteld, heeft het Hooggerechtshof een definitie van marteling aangenomen die overeenkomt met het VN-verdrag tegen foltering, en is marteling strafbaar gesteld in het Oezbeekse wetboek van Strafrecht. Hoewel hiermee de kaders voor het naleven van de internationale verplichtingen bewerkstelligd zijn, valt moeilijk te beoordelen in hoeverre deze daadwerkelijk geïmplementeerd worden. </antwoord>
      <antwoord nummer="5">De mensenrechtensituatie in Oezbekistan is niet verbeterd sinds de instelling van de sancties. Dat is voor de EU de reden geweest de sancties te verlengen. Het uitblijven van een onafhankelijk onderzoek naar de gebeurtenissen in Andizjan, de detentie van vertegenwoordigers van lokale NGO’s en het gebrek aan vrijheid van meningsuiting zijn enkele van de voornaamste redenen tot zorg. De EU heeft opnieuw haar bezorgdheid over het uitblijven van vooruitgang in de mensenrechtensituatie in Oezbekistan uitgesproken. De EU ontvangt echter ook signalen van Oezbeekse zijde dat men bereid is de mensenrechtensituatie en de gebeurtenissen in Andizjan te bespreken. </antwoord>
      <antwoord nummer="6">De bespreking van de mensenrechtensituatie in Oezbekistan is een integraal onderdeel van de EU-dialoog met Oezbekistan, die op 8 november jl. voor het eerst sinds de gebeurtenissen in Andizjan is hervat. Met de hernieuwde bereidheid van de Oezbeekse regering over mensenrechten in dialoog te treden, is de EU voornemens hier binnen de bestaande kaders een structurele en reguliere invulling aan te geven. De RAZEB besloot hiertoe de technische bijeenkomsten die onder de EU-partnerschap- en samenwerkingsovereenkomst met Oezbekistan vallen, opnieuw in te stellen. </antwoord>
      <antwoord nummer="7">Zie antwoord op vraag 3. </antwoord>
      <antwoord nummer="8">De RAZEB besloot bij de verlenging van de bestaande sancties tot een herziening na drie maanden op basis van het beleid en concrete acties van de Oezbeekse regering op het gebied van mensenrechten. Indien hiertoe aanleiding is, zal dan gelegenheid zijn tot een eventuele wijziging van de sancties. </antwoord>
      <antwoord nummer="9">De zorgen van de EU over de mensenrechtensituatie in Oezbekistan zijn door de RAZEB opnieuw duidelijk verwoord. De conclusies van de RAZEB zijn bekend gesteld en in de media onder de aandacht gebracht. Ik ben mij ervan bewust dat de onvrijheid van de media in Oezbekistan een beperkende factor is voor de reikwijdte van deze EU-boodschap in Oezbekistan zelf. </antwoord>
      <noten afkomstig="antwoord"/>
   </antwoorden>
</kvr>
