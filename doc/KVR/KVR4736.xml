<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over een mogelijke lekkage op het DSM-terrein. (Ingezonden 24 maart 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4736
</item>
         <item attribuut="Inhoud">Betreft vragen over de lekkage van 170 ton benzeen op het DSM-terrein in Geleen en de mogelijke gevaren hiervan voor werknemers en omwonenden.</item>
         <item attribuut="Rubriek">Milieu (Bodemverontreiniging) Milieu (Gevaarlijke stoffen) Milieu (Waterverontreiniging) Ruimtelijke ordening en infrastructuur (Industrieterreinen)</item>
         <item attribuut="Trefwoorden">Bodemverontreiniging Gevaarlijke stoffen Industrieterreinen Waterverontreiniging</item>
         <item attribuut="Vindplaats">Kamervragen met antwoord 1996-1997, nr. 1044, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1997-04-14</item>
         <item attribuut="Datum_indiening">1997-03-24</item>
         <item attribuut="Document-id">KVR4736</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2133" allpagenumbers="2133 2134" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1044" onderwerp="" indiendatum="1997-03-24">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1997-04-14">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u de berichten <voetnoot nummer="1"/>inzake de lekkage van 170 ton benzeen op het terrein van DSM in Geleen? </vraag>
      <vraag nummer="2">Kunt u aangeven welke gevaren voor werknemers en omwonenden zijn ontstaan als gevolg van deze lekkage? </vraag>
      <vraag nummer="3">Is er benzeen weggelekt op plaatsen waar kunststof drinkwaterleidingen in de grond liggen? </vraag>
      <vraag nummer="4">Is de bodem na deze calamiteit al gesaneerd en zo nee: wanneer en hoe gebeurt dit? </vraag>
      <vraag nummer="5">Kunt u aangeven wat de oorzaken zijn geweest van deze lekkage en welke maatregelen ter voorkoming van herhaling zijn getroffen? </vraag>
      <vraag nummer="6" voetnoot="2">Kent u het bericht <voetnoot nummer="2"/>over een lekkage van 20 ton aceton op het DSM-terrein op 9 februari 1993? Is dit bericht waar? </vraag>
      <vraag nummer="7">Heeft DSM de provincie Limburg bij beide genoemde calamiteiten geïnformeerd binnen de daarvoor gestelde termijn? Zo ja, heeft de provincie de gemeente en de regionale milieu-inspectie geïnformeerd? </vraag>
      <vraag nummer="8">Is de regionale inspectie voor de milieuhygiëne bij de afhandeling van deze calamiteiten betrokken? Zo neen, waarom niet? </vraag>
      <vraag nummer="9">Zijn DSM op grond van deze calamiteiten boetes opgelegd? Zo ja, hoe hoog waren deze boetes? </vraag>
      <noten afkomstig="vraag">
         <noot nummer="1" datum="1997-03-8" bron="Dagblad De Limburger en Limburgs Dagblad">Dagblad De Limburger en Limburgs Dagblad, 8 maart 1997</noot>
         <noot nummer="2" datum="1997-03-19" bron="Dagblad De Limburger">Dagblad De Limburger, 19 maart 1997</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">De locatie waar de lekkage is geconstateerd, is gelegen op het DSM terrein, deelgebied tankenpark 3, op geruime afstand van de perceelgrens en de dichtstbijzijnde woonbebouwing. Deze bevindt zich op ca. 500 meter van de plaats van lekkage. Aan de hand van de beschikbare gegevens kan worden geoordeeld dat er geen gevaar is geweest voor de gezondheid van omwonenden. Voor wat betreft de gezondheid en veiligheid van de werknemers van DSM heeft de Arbeidsinspectie Regio Zuid de zaak nog in onderzoek. Er kan daarom op dit moment nog geen antwoord worden gegeven op de vraag of er door de lekkage gevaren waren voor werknemers van DSM. </antwoord>
      <antwoord nummer="3">Ter plaatse van de geconstateerde benzeenlekkage zijn geen drinkwaterleidingen aanwezig. </antwoord>
      <antwoord nummer="4">Sanering van de bodem heeft nog niet plaats gevonden. Over een tweetal onderzoeken is in mei 1996 en oktober 1996 aan de provincie Limburg gerapporteerd. Verder onderzoek is eind oktober 1996 gestart. Naar het zich laat aanzien zal op korte termijn voldoende informatie beschikbaar zijn om ook een saneringsplan vast te stellen. Een daadwerkelijke sanering – mogelijk door in-situ reiniging – zal dan kunnen worden opgestart. Om verspreiding van benzeen via het grondwater te voorkomen zijn vanaf begin september 1996 voorzieningen getroffen en vindt terugwinning/verwijdering van benzeen uit het grondwater plaats, met name uit de zich daarop bevindende drijflaag. </antwoord>
      <antwoord nummer="5">Het transport van benzeen vanaf de benzeenopslag naar de DSM haven te Stein vindt plaats via een ondergrondse stalen transportleiding. Deze leiding is voorzien van isolatie en een mantel van polyethyleen. Nadat de transportleiding, op de plaats waar de lekkage was vermoed, was vrijgegraven, bleek dat de polyethyleenmantel ter plaatse was beschadigd en de stalenleiding was gecorrodeerd en gescheurd over een lengte van ca. 3 cm. Het vermoeden van een lek ontstond doordat oplettende medewerkers van DSM ter plaatse een benzeengeur waarnamen, waarvoor geen plausibele verklaring was te geven. De oorzaak van de beschadiging van de polyethyleenmantel is op dit moment nog niet met zekerheid achterhaald. De mogelijkheid dat bij graafwerkzaamheden in de nabijheid van de leiding de mantel werd beschadigd, is onderwerp van onderzoek. Conform voorschrift vindt controle op lekdichtheid plaats. De frequentie hiervan was oorspronkelijk 1 maal per 6 jaar. Ter voorkoming van herhaling van de lekkage is het testen van lekdichtheid van de benzeenleiding verhoogd naar 1 maal per 3 jaar. De resultaten van de planmatig uitgevoerde controles in 1989 en 1994 gaven geen aanleiding te veronderstellen dat sprake was van niet lekdicht zijn. </antwoord>
      <antwoord nummer="6">Op 9 februari 1993 is ter plaatse van de verlading van acrylonitryl in een ondergrondse losleiding (van tankwagens naar bedrijfsleidingsysteem) een lek geconstateerd. Hierdoor is een hoeveelheid van ca. 20 ton aceton in de bodem terecht gekomen. Deze lokatie ligt op ca. 900 m van de dichtstbijzijnde woonbebouwing. Een rapportage van bodem- en grondwateronderzoek met daarbij een plan van aanpak is op 2 december 1994 bij de provincie ingediend. Het voorval is voor die datum niet bij de provincie gemeld. De sanering is mede in verband met de ter plaatse zeer complexe infrastructuur in de bodem nog niet gestart en is afhankelijk van het resultaat van proefnemingen met in situ-biologische reinigingsmethoden. De verontreiniging – met daarbij ook die van historische aard (vóór 1985) – wordt permanent gemeten. Indien verontreiniging van het grondwater wordt geconstateerd zal dit worden opgepompt en gereinigd. In 1996 was nog geen significante verontreiniging van het grondwater vastgesteld. </antwoord>
      <antwoord nummer="7">Ingevolge de Wet Milieubeheer art. 17.1, dienen door de houder van een inrichting onmiddellijk maatregelen te worden genomen om de gevolgen van een ongewoon voorval, welke nadelig zijn voor het milieu, te voorkomen, te beperken en/of ongedaan te maken. Art. 17.2 lid 1 Wm geeft daarnaast aan dat de houder van een inrichting dat ongewone voorval zo spoedig mogelijk meldt aan het bevoegde gezag. Voor wat betreft de benzeenlekkage geldt: constatering lekkage 8 februari 1996, leiding uit bedrijf genomen 9 februari 1996, lek gedicht 11 februari 1996, melding lekkage aan de provincie Limburg 12 februari 1996. DSM heeft het voorval gemeld aan het bevoegd gezag. Of de melding «zo spoedig mogelijk» heeft plaatsgevonden, zoals de wettelijke bepaling vereist, behoeft nader onderzoek. Zoals hierna aangegeven bij de beantwoording van vraag 9, vindt naar aanleiding van het voorval momenteel een strafrechtelijk onderzoek plaats. De RIMH-Limburg participeert in dat onderzoek. Het ongewone voorval met betrekking tot aceton vond plaats voordat de Wm en de daarin opgenomen meldingsregeling van kracht was. Een melding door de provincie Limburg conform Wm art. 17.2 lid 3 aan de gemeente Geleen en de Regionale Inspectie Milieuhygiëne is achterwege gebleven. Aan de bijstelling van de meldingsregeling wordt op het moment hard gewerkt door Provincie, RIMH-Limburg, regionale brandweer en DSM. </antwoord>
      <antwoord nummer="8">De Regionale Inspectie is niet direct bij de verdere afhandeling van deze calamiteiten betrokken. Zij geeft in dezen invulling aan de uitoefening van haar tweedelijnstoezicht. Het is de verantwoordelijkheid van de direct betrokkenen (DSM, provincie Limburg) om voor e.e.a. een voor het milieu verantwoorde oplossing te zoeken. </antwoord>
      <antwoord nummer="9">Het Openbaar Ministerie te Maastricht heeft een strafrechtelijk onderzoek gestart dat zich nu in de oriënterende fase bevindt. Dit onderzoek wordt uitgevoerd door opsporingsambtenaren van de politie en de Regionale Inspectie Milieuhygiëne Limburg en wordt geleid door de milieuofficier van het OM. Het OM gaat voorlopig niet verder in op vragen over het onderzoek. Het OM wil nog wel benadrukken dat in deze zaak nog niet is aangetoond dat er strafbare feiten zijn gepleegd. In dat verband kan er derhalve ook nog geen sprake zijn van het opleggen van boetes. </antwoord>
      <noten afkomstig="antwoord"/>
   </antwoorden>
</kvr>
