<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Luchtenveld (VVD) aan de minister voor Bestuurlijke Vernieuwing en Koninkrijksrelaties over recente ontwikkelingen op Aruba en de Nederlandse Antillen. (Ingezonden 26 oktober 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24327
</item>
         <item attribuut="Inhoud">Vragen naar aanleiding van berichten op de website www.amigoe.com over de financiële situatie van Aruba en de Nederlandse Antillen. Welke rol speelt deze situatie in het overleg van de minister over de economische en staatkundige toekomst van deze beide gebieden?</item>
         <item attribuut="Rubriek">Staats- en bestuursrecht (Koninkrijk)</item>
         <item attribuut="Trefwoorden">Aruba Nederlandse Antillen</item>
         <item attribuut="Vindplaats">Kamervragen met antwoord 2005-2006, nr. 369, Tweede Kamer</item>
         <item attribuut="Vraagnr_bij_indiening">2050602110</item>
         <item attribuut="Afkomstig_van">Bestuurlijke Vernieuwing en Koninkrijksrelaties (BVK)</item>
         <item attribuut="Indiener">
            <persoon partij="VVD">Luchtenveld</persoon>
         </item>
         <item attribuut="Datum_reaktie">2005-11-16</item>
         <item attribuut="Datum_indiening">2005-10-26</item>
         <item attribuut="Document-id">KVR24327</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="795" allpagenumbers="795 796" vetnummer="2050602110" code="0506tkkvr369" lopendefooter="Tweede Kamer, vergaderjaar 2005–2006, Aanhangsel" filenaam="KVR24327" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="369" onderwerp="" indiendatum="2005-10-26">
         <vrager partij="VVD" oorsprong="parlement">Luchtenveld</vrager>
         <vraagt-aan>de minister voor Bestuurlijke Vernieuwing en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-11-16">
         <antwoorder functie="minister" ministerie="Bestuurlijke Vernieuwing en Koninkrijksrelaties">Pechtold</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van het besluit genomen tijdens de kabinetsformatie op Aruba om het financieel boekjaar 2005 af te sluiten per 14 oktober jongstleden? <voetnoot nummer="1"/>
      </vraag>
      <vraag nummer="2">Bent u van oordeel dat dit besluit past binnen het begrip «deugdelijk bestuur»? Zo neen, is het bedoelde besluit onderdeel geweest van het door u in de afgelopen week gevoerde overleg met Aruba en de Nederlandse Antillen? Zo ja, wat is daarvan de uitkomst? </vraag>
      <vraag nummer="3">In hoeverre is gelet op basis van de rapporten van de Algemene Rekenkamer en de vertraging bij de vaststelling van de jaarrekeningen van de afgelopen jaren op Aruba sprake van een zorgelijke financiële situatie? </vraag>
      <vraag nummer="4">Is het beeld dat vanuit de berichtgeving in de media ontstaat, te weten dat uw overleg over de economische en staatkundige toekomst van de Nederlandse Antillen en Aruba vrijwel uitsluitend heeft geresulteerd in een gezamenlijke afspraak om de financiële situatie op Aruba en de Nederlandse Antillen door te lichten, juist? Zo ja, hoe verhoudt zich die afspraak tot uw toezegging , dat de versterking van de financiële economische positie een parallel traject zou zijn met de staatkundige hervormingen? Zo neen, bent u bereid de Kamer per omgaande te berichten over het totaalpakket aan gemaakte afspraken en het daarbij overeengekomen tijdschema? </vraag>
      <noten afkomstig="vraag">
         <noot nummer="2"/>
         <noot nummer="1" datum="2005-10-18" bron="Amigoe, onder andere">Amigoe, onder andere, 18 oktober 2005</noot>
         <noot nummer="2" datum="2005-09-14" bron="Gedaan tijdens het Algemeen Overleg">Gedaan tijdens het Algemeen Overleg, 14 september 2005</noot>
      </noten>
   </vragen>
   <antwoorden aantal="4">
      <antwoord nummer="1">Ik heb kennisgenomen van het door u bedoelde artikel in de Amigoe. </antwoord>
      <antwoord nummer="2">Het besluit om de uitgaven op de post «goederen en diensten» voor dit jaar te stoppen sluit aan bij het Arubaanse beleid dat is gericht op stabilisatie van de uitgaven en beperking van de schulden. Reeds aangegane afspraken (contracten, verzekeringen e.d.) worden gewoon nagekomen, er mogen alleen geen nieuwe verplichtingen meer worden aangegaan. Op Aruba wordt elk jaar een dergelijke maatregel afgekondigd. In voorafgaande jaren gebeurde dat eind november maar gezien de noodzaak tot stabilisatie van uitgaven is ervoor gekozen deze maatregelen te vervroegen. Evenals de Arubaanse regering ben ik van mening dat gezonde overheidsfinanciën binnen het begrip «deugdelijk bestuur» passen. De datum waarop de uitgaven worden gestopt en de beslissing hieromtrent, beschouw ik als een Arubaanse aangelegenheid. Dit onderwerp is tijdens mijn bezoek aan Aruba niet aan de orde gekomen. </antwoord>
      <antwoord nummer="3">Onderstaande tabel beschrijft de ontwikkeling van de Arubaanse overheidsschuld: Ontwikkeling overheidsschuld 2000 2001 2002 2003 2004 Totale schuld 948,2 1105,5 1241,0 1496,6 1718,2 In % nominal GDP 28,5 32,5 36,3 41,6 45,0 Bron: Centrale bank van Aruba Uit de tabel blijkt dat de schuldquote snel is opgelopen. Dat is een zorgelijke ontwikkeling. Een gedeelte van de verklaring ligt in de terugval van de Arubaanse economie in de periode 2001–2002 waardoor de overheid minder inkomsten heeft ontvangen. De afgelopen twee jaar heeft de Arubaanse regering, deels met het oog op de naderende verkiezingen, de voorspoedige ontwikkeling van de economie in onvoldoende mate benut om schuldquote te stabiliseren. Het huidige niveau van de schuldquote vormt vooralsnog geen belemmering voor verdere groei. De quote ligt ook ver onder de Antilliaanse quote. Wel is het zaak dat Aruba haar uitgavenniveau terugdringt. De herkozen premier Oduber heeft gesteld dat het stabiliseren van de uitgaven en het herstructureren van de schulden een prioriteit is voor de komende regeerperiode. Nederland zal dit nauwlettend volgen. Onlangs is Aruba, samen met de overige landen van het Koninkrijk, opgeroepen te rapporteren in de Rijksministerraad over de ontwikkeling van de openbare financiën. Mocht de rapportage daartoe aanleiding geven dan kan worden bezien welke aanvullende maatregelen gewenst zijn. </antwoord>
      <antwoord nummer="4">Dit beeld is onjuist. Op de eerste plaats heeft het overleg geresulteerd in afspraken die betrekking hebben op de Nederlandse Antillen en niet op Aruba. Ten tweede bestrijken de in het Hoofdlijnenakkoord opgenomen afspraken een veel breder terrein dan enkel de financiële positie van de Antillen. Er zijn afspraken gemaakt over rechtshandhaving, armoedebestrijding en bestuurlijke ontwikkeling. Tevens wordt er een zogenaamd sociaal economisch initiatief uitgewerkt dat zich richt op een versteviging van de structuur van de Antilliaanse economie en wordt door middel van een sociaal vangnet en een investeringsimpuls het groeivermogen van de economie gestimuleerd. Deze zaken worden in parallelle trajecten in een drietal werkgroepen verder uitgewerkt. </antwoord>
      <noten afkomstig="antwoord"/>
   </antwoorden>
</kvr>
