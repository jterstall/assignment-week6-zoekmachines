<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Tonkens (GroenLinks) aan de staatssecretaris van Volksgezondheid, Welzijn en Sport over mogelijke toename van abortussen in Nederland. (Ingezonden 15 december 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19285
</item>
         <item attribuut="Inhoud">Vragen over berichten dat het aantal abortussen in Nederland zou toenemen, kennelijk in verband met de sluiting van de Rutgers Huizen.</item>
         <item attribuut="Rubriek">Gezondheidszorg (Geneesmiddelen) Gezondheidszorg (Maatschappelijke gezondheidszorg)</item>
         <item attribuut="Trefwoorden">Abortus Anticonceptiemiddelen</item>
         <item attribuut="Vindplaats">Kamervragen met antwoord 2003-2004, nr. 656, Tweede Kamer</item>
         <item attribuut="Vraagnr_bij_indiening">2030404850</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Tonkens</persoon>
         </item>
         <item attribuut="Datum_reaktie">2004-01-21</item>
         <item attribuut="Datum_indiening">2003-12-15</item>
         <item attribuut="Document-id">KVR19285</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1395" allpagenumbers="1395 1396" vetnummer="2030404850" code="0304tkkvr656" lopendefooter="Tweede Kamer, vergaderjaar 2003–2004, Aanhangsel" filenaam="KVR19285" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="656" onderwerp="" indiendatum="2003-12-15">
         <vrager partij="GroenLinks" oorsprong="parlement">Tonkens</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-01-21">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het bericht «Toename abortussen zet door»? <voetnoot nummer="1"/>
      </vraag>
      <vraag nummer="2">Deelt u de mening dat de toename van abortussen gedeeltelijk is te verklaren door het sluiten van de Rutgers Huizen in 2001? Indien u die mening niet deelt, hoe verklaart u dan de afname van het aantal medisch consulten met ruim eenderde? </vraag>
      <vraag nummer="3">Wat bent u van plan te ondernemen om het gebrek aan capaciteit voor medisch consulten en onduidelijkheid bij het publiek weg te nemen? Bent u bereid daartoe de Rutgers Huizen te heropenen? </vraag>
      <vraag nummer="4">Deelt u de mening dat het stijgende abortuscijfer gedeeltelijk is te verklaren door minder effectief anticonceptiegebruik? Geven de resultaten van dit onderzoek aanleiding om de verwijdering van de anticonceptiepil uit het ziekenfondspakket ongedaan te maken? </vraag>
      <vraag nummer="5">Bent u bereid te onderzoeken waarom het abortuscijfer onder allochtone vrouwen blijft stijgen? Als dat het geval is, bent u bereid daarin met name aandacht te besteden aan de verschillen tussen de etnische groepen? </vraag>
      <vraag nummer="6">Bent u bereid meer te investeren in preventie, bijvoorbeeld door te bewerkstelligen dat er meer informatie wordt gegeven over seksualiteitsgebonden thema’s in het onderwijs en bij consultatiebureaus, en meer specifiek gericht op allochtone vrouwen in aparte vrouwengroepen in asielzoekerscentra en tijdens inburgeringscursussen? </vraag>
      <noten afkomstig="vraag">
         <noot nummer="1" datum="2003-12-11" bron="De Volkskrant">De Volkskrant, 11 december 2003</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Uit het onderzoek van de Rutgers Nisso Groep (Abortus in Nederland 2001–2002; Verslag van de landelijke abortusregistratie) blijkt geen oorzakelijk verband tussen de toename van abortussen en de sluiting van de Rutgers Huizen. De onderzoekers geven de volgende verklaringen voor de stijging van het abortuscijfer: 1) minder effectief anticonceptiegedrag; 2) toename van risicogroepen in de Nederlandse populatie (met name verschillende groepen allochtone vrouwen) en 3 een stijgend aandeel van het aantal abortussen op medische indicatie (voornamelijk het gevolg van de stijging van de leeftijd waarop vrouwen hun eerste kind krijgen). In 2002 is de hulpverlening die door de voormalige Rutgers Huizen werd uitgevoerd ondergebracht bij zeven abortusklinieken (in die steden waar de Rutgers Huizen gevestigd waren). De cijfers maken duidelijk dat er in 2002 een terugval in het aantal cliënten en aantal consulten is geweest. In het rapport veronderstelt men dat de afname van de hulpverleningscapaciteit en onduidelijkheid bij het publiek de oorzaak zijn van de afname. Overigens is het aantal cliënten minder afgenomen (afname met 13% ten opzichte van 2000) dan het aantal consulten (afname met 39% ten opzichte van 2000). Ik verwacht dat het aantal cliënten (en het aantal consulten) komend jaar weer het niveau van 2000 nadert. Het afgelopen jaar is er namelijk structureel extra geld ( € 187 000) beschikbaar gekomen voor de medische en seksuologische hulpverlening door de abortusklinieken. Overigens blijkt uit de gegevens van Geboorteregeling West- en Zuid-Nederland (GWN, een koepel van vijf abortusklinieken, waar ongeveer 30% van het totaal aantal abortussen wordt uitgevoerd) dat het aantal abortussen in de GWN-klinieken in 2003 licht is gedaald ten opzichte van 2002 (zie bijlage voor persbericht). Of deze ontwikkeling ook landelijk doorzet, is nog onduidelijk. </antwoord>
      <antwoord nummer="3">Zoals ik reeds bij het antwoord op de voorgaande vraag aangaf, is er het afgelopen jaar extra geld beschikbaar gekomen voor de medische en seksuologische hulpverlening door de abortusklinieken. Hierdoor zijn de klinieken in staat om de capaciteit te realiseren die nodig is om het hulpverleningsniveau van 2000 weer te bereiken. Het is de taak van de klinieken zelf om op lokaal niveau de onduidelijkheid bij het publiek weg te nemen. Heropening van de Rutgers Huizen is niet aan de orde. Wel ga ik eind 2005 kijken of het onderbrengen van deze vorm van hulpverlening bij abortusklinieken een juiste keuze is geweest in organisatorisch en financieel opzicht. Uiteraard speelt de toegankelijkheid, met name voor specifieke doelgroepen, bij deze afweging een centrale rol. </antwoord>
      <antwoord nummer="4">Ja, dit blijkt ook uit het onderzoek van de Rutgers Nisso Groep. Er zijn verschillende verklaringen voor een ongewenste zwangerschap, namelijk het hebben van seksueel contact zonder enige vorm van anticonceptie; het falen van de methode van anticonceptie en het verkeerd toepassen van anticonceptie. Uit het rapport blijkt niet dat financiële drempels het gebruik van anticonceptie belemmeren. Ik zie dan ook geen aanleiding om mijn besluit te herzien. Overigens is de stijging van het aantal ongewenste zwangerschappen en soa onder jongeren een belangrijke reden om jongeren tot 21 jaar uit te zonderen van de pakketmaatregel. Ik ga ervanuit dat vrouwen van 21 jaar en ouder zelf de verantwoordelijkheid kunnen dragen voor anticonceptie. </antwoord>
      <antwoord nummer="5">Voor wat betreft onderzoek ligt het accent het komende jaar op het verkrijgen van inzicht in de seksuele gezondheid van jongeren (door Soa Aids Nederland) en de voorbereiding op het bredere onderzoek naar de seksuele gezondheid van de Nederlandse bevolking (aanvang 2005). Uiteraard wordt daarin aandacht besteed aan de verschillen tussen de diverse etnische groepen. </antwoord>
      <antwoord nummer="6">Om de stijging van het aantal ongewenste zwangerschappen tegen te gaan, wil ik de komende jaren extra inzetten op preventie. Zoals ik in mijn brief inzake preventie van ongewenste zwangerschap, 4 juli 2003 (Kamerstuk 28 600 XVI, nr. 147) heb geschreven ligt het accent daarbij op de eerstelijns medische en seksuologische hulpverlening, het stimuleren van lokale netwerken en de versterking van het schoolgezondheidsbeleid. De komende jaren wordt gewerkt aan de ontwikkeling van een samenhangend beleid op dit terrein, met daarin aandacht voor seksuele en relationele vorming. </antwoord>
      <noten afkomstig="antwoord"/>
   </antwoorden>
</kvr>
