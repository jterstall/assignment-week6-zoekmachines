<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst en Timmermans (beiden PvdA) aan de ministers van Binnenlandse Zaken en Koninkrijksrelaties, van Justitie en van Verkeer en Waterstaat over de blokkade van de A 2-kruising De Geusselt. (Ingezonden 16 april 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20408
</item>
         <item attribuut="Inhoud">Vragen naar aanleiding van de blokkade van de A2 door bewoners van het kamp De Vinkenslag te Maastricht, onder meer over vervolging van (te identificeren) actievoerders en de inzet van de gemeente om de situatie in De Vinkenslag te normaliseren [Minister Remkens (BZK) verwijst in zijn antwoorden naar de beantwoording van eerdere vragen terzake; zie Aanhangsel van de Handelingen 2003-2004, nr. 1603].</item>
         <item attribuut="Rubriek">Criminaliteit en openbare orde (Handhaving openbare orde) Strafrecht en strafprocesrecht (Vervolging) Volkshuisvesting (Overig)</item>
         <item attribuut="Trefwoorden">Openbare orde en veiligheid Strafvervolging Woonwagens</item>
         <item attribuut="Vindplaats">Kamervragen met antwoord 2003-2004, nr. 1654, Tweede Kamer</item>
         <item attribuut="Vraagnr_bij_indiening">2030412980</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS) Verkeer en Waterstaat (VW)</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="PvdA">Timmermans</persoon>
         </item>
         <item attribuut="Datum_reaktie">2004-06-01</item>
         <item attribuut="Datum_indiening">2004-04-16</item>
         <item attribuut="Document-id">KVR20408</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3501" allpagenumbers="3501 3502 3503" vetnummer="2030412980" code="0304tkkvr1654" lopendefooter="Tweede Kamer, vergaderjaar 2003–2004, Aanhangsel" filenaam="KVR20408" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1654" onderwerp="" indiendatum="2004-04-16">
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Timmermans</vrager>
         <vraagt-aan>de ministers van Binnenlandse Zaken en Koninkrijksrelaties, van Justitie en van Verkeer en Waterstaat</vraagt-aan>
      </vraagdata>
      <antwoorddata antwoorddatum="1 juni 2004), zie ook Aanhangsel Handelingen nr. 1603, vergaderjaar 2003–2004">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de ministers van Justitie en van Verkeer en Waterstaat</mede-antwoorder>
      </antwoorddata>
   </meta>
   <vragen aantal="14">
      <vraag nummer="1">Heeft u kennisgenomen van de blokkade van de A 2-kruising De Geusselt door bewoners van het kamp Vinkenslag te Maastricht? </vraag>
      <vraag nummer="2">Kunt u uiteenzetten wat deze actievoerders heeft bewogen om tot een dergelijke blokkade over te gaan? </vraag>
      <vraag nummer="3">Wat is uw oordeel over deze actie? </vraag>
      <vraag nummer="4">Wat wordt gedaan om de actievoerders te identificeren? </vraag>
      <vraag nummer="5">Wat is de geraamde omvang van de schade die door de actie is veroorzaakt en uit welke schadeposten is deze raming opgebouwd? </vraag>
      <vraag nummer="6">Wat wordt gedaan om deze schade te verhalen? </vraag>
      <vraag nummer="7">Wat is of wordt gedaan om op te treden tegen mogelijke represailles in de richting van belanghebbenden die schade zullen verhalen? </vraag>
      <vraag nummer="8">Aan welke strafbare feiten hebben deze actievoerders zich mogelijk schuldig gemaakt? </vraag>
      <vraag nummer="9">Wat is of wordt gedaan om daartegen strafrechtelijk op te treden? </vraag>
      <vraag nummer="10">Dreigt de gemeente wel of niet het hoofd in de schoot te leggen? Zo ja, wat zou daarvan het effect zijn op de situatie in het kamp? Zo neen, wat voor vervolgacties worden gepland? </vraag>
      <vraag nummer="11">Welke bijdrage leveren rijksdiensten, zoals de FIOD, aan het normaliseren van de situatie in het kamp en zijn zij bereid de gemeente in alle opzichten bij te staan? </vraag>
      <vraag nummer="12">Hoeveel geld en menskracht heeft de gemeente Maastricht tot nu toe uitgegeven om de situatie in het kamp onder controle te krijgen? </vraag>
      <vraag nummer="13">Kan de gemeente Maastricht rekenen op uw steun bij de uitvoering van dit streven? Zo ja, uit welke hulp bestaat deze steun? Zo neen, waarom laat u deze gemeente in de kou staan? </vraag>
      <vraag nummer="14">Wilt u met de gemeenten die te kampen hebben met eenzelfde problematiek als in Maastricht in overleg treden om een gezamenlijke aanpak af te spreken? Zo ja, kunt u te zijner tijd melden wat dit overleg heeft opgeleverd? Zo neen, waarom laat u de betrokken gemeenten aan hun lot over? </vraag>
      <noten afkomstig="vraag"/>
   </vragen>
   <antwoorden aantal="13">
      <antwoord nummer="1">Ja. </antwoord>
      <antwoord nummer="2">Uit het ambtsbericht van de gemeente Maastricht kan worden opgemaakt dat de actie in zekere zin een verrassing was en dat er voorzover bekend geen directe aanleiding was om tot een dergelijke blokkade over te gaan. Wel heeft de afgelopen tijd zich een aantal zaken voorgedaan waaraan de bewoners van Vinkenslag kennelijk een algeheel gevoel van onbehagen hebben overgehouden. Het zou hier zowel het optreden van de gemeente Maastricht tegen overtredingen op het woonwagenkamp Vinkenslag betreffen, als ook het optreden van de overheid op woonwagenkampen in algemene zin. </antwoord>
      <antwoord nummer="3">Ik ben met de burgemeester van Maastricht van mening dat de actie van de bewoners een buiten proportionele en daarmee onaanvaardbare reactie is op een proces van sanering en normalisatie waarin de gemeente Maastricht momenteel met het kamp verkeert. Ik kan begrip opbrengen voor het feit dat de sanering van het woonwagenkamp op individueel niveau vervelende consequenties kan hebben. Dit rechtvaardigt echter niet het gebruik van een disproportioneel middel als de blokkade van een economisch belangrijke verkeersader als de A2. Ook was de actie bijzonder onverantwoord vanwege het feit dat de veiligheid van personen en goederen ernstig in gevaar is gebracht vanwege de zeer dichte mist op deze woensdagochtend 14 april. </antwoord>
      <antwoord nummer="4">De politie heeft in opdracht en onder regie van het Openbaar Ministerie een actief opsporingsbeleid ingezet. Hiertoe is een rechercheteam van 10 personen samengesteld onder leiding van een officier van justitie. Op basis van eigen waarnemingen door snel ter plaatse zijnde politiemensen, getuigenverklaringen en het analyseren van diverse door de media uitgezonden tv-beelden wordt alles in het werk gesteld om zoveel mogelijk personen die aan de blokkade hebben meegedaan te identificeren, aan te houden en te vervolgen. Uit navraag bij de gemeente Maastricht op 11 mei jl. blijkt dat er in totaal 22 verdachten zijn aangehouden. Hiervan zijn er 19 in verzekering gesteld, 18 personen zijn voorgeleid aan de rechter-commissaris, 8 personen zijn in bewaring gesteld en één persoon, die zich onttrokken heeft aan zijn aanhouding, is inmiddels gesignaleerd. </antwoord>
      <antwoord nummer="5">De exacte omvang en opbouw van de schade is op dit moment nog niet bekend. De kosten worden door de gemeente Maastricht vooralsnog geraamd op vijf à zes miljoen euro. </antwoord>
      <antwoord nummer="6">Bij het verhalen van de schade wordt door de gemeente Maastricht onderscheid gemaakt in de directe politiekosten verbonden aan de actie, de kosten van het opruimen van de blokkade door de gemeente Maastricht en verkeersmaatregelen genomen door Rijkswaterstaat en de schade geleden door bedrijven en particulieren. Directe politiekosten rond de actie blijven in het algemeen voor rekening van het desbetreffende politiekorps aangezien het de uitvoering van de normale politietaak betreft. Indien echter blijkt dat sprake is van excessieve kosten vanwege de maatregelen ter normalisatie van de situatie in het woonwagenkamp Vinkenslag, is met de burgemeester van Maastricht afgesproken dat wij dit punt in goed onderling overleg in beschouwing zullen nemen. De gemeente Maastricht en Rijkswaterstaat zullen de kosten, die zijn gemaakt ten behoeve van het opruimen van de blokkade en de noodzakelijk genomen verkeersmaatregelen, inzichtelijk maken. Gezamenlijk zullen zij proberen deze kosten te verhalen op de daders, waarbij de privaatrechtelijke weg vooralsnog de meest aangewezen weg is. Ten aanzien van de geleden schade door bedrijven is er een actieve facilitaire rol van de Limburgse werkgevers en de Kamer van Koophandel te constateren. Beide instanties stellen schadeformulieren ter beschikking en zullen bezien welke juridische stappen mogelijk zijn. Ook hier wordt vooralsnog uitgegaan van een privaatrechtelijke weg voor schadeverhaal. Dit is ook het geval voor schade die geleden is door particulieren. </antwoord>
      <antwoord nummer="7">Er wordt, zowel op lokaal als decentraal niveau, uitgedragen dat niet wordt geaccepteerd dat instellingen en individuen bedreigd worden als zij schade willen verhalen. Indien toch blijkt dat er sprake is van (bedreiging met) represailles zal hier tegen worden opgetreden en waar mogelijk strafrechtelijk worden vervolgd. In één concreet geval vindt op dit moment reeds onderzoek plaats. </antwoord>
      <antwoord nummer="8">De actievoerders zijn aangehouden op basis van artikel 162 Wetboek van Strafrecht. (Hij die opzettelijk enig werk dienende voor het openbaar verkeer of het luchtverkeer vernielt, onbruikbaar maakt of beschadigt, enige openbare land- of waterweg verspert of een ten aanzien van zodanig werk of van zodanige weg genomen veiligheidsmaatregel verijdelt, wordt gestraft met ..). </antwoord>
      <antwoord nummer="9">Zie beantwoording van de vragen 4 en 8. Indien daartoe volgens het openbaar ministerie aanleiding bestaat zullen de verdachten strafrechtelijk worden vervolgd. </antwoord>
      <antwoord nummer="10">Er is geen sprake van dat de gemeente Maastricht het hoofd in de schoot zal leggen. De gemeente gaat door met het uitvoeren van het ingezette beleid van herinrichting en normalisatie; de ombouw van het kamp tot bedrijventerrein en de verplaatsing van bewoners naar kleinere kampen. Maar ook een normalisatie in de zin van het uitbannen van het strafbaar gedrag (b.v. hennepplantages). De normalisatie van Vinkenslag is ook landelijk van belang, omdat er op meerdere plaatsen nog normalisatietrajecten plaatsvinden dan wel moeten plaatsvinden. Belangrijk is het om de communicatie met de bewoners in stand te houden en verder uit te breiden. De gemeente Maastricht en de politie zijn op dit punt in overleg en zullen hierover op korte termijn afspraken maken. </antwoord>
      <antwoord nummer="11 en 14">Met inachtneming van de juridische kaders en feiten wordt momenteel verkend welke mogelijkheden tot samenwerking er zijn. Informatie-uitwisseling, gezamenlijke aanpak van projecten en gezamenlijke opsporing zijn elementen die hierbij aan de orde zijn. Op korte termijn wordt u in dit kader geïnformeerd over het interdepartementale plan (ministeries van Justitie, Volkshuisvesting, Ruimtelijke Ordening en Milieubeheer, Sociale Zaken, Financiën en Binnenlandse Zaken en Koninkrijksrelaties) van de aanpak van situaties met een ernstig handhavingstekort, dat voortkomt uit het debat dat u met de staatssecretaris van Financiën heeft gevoerd over belastinginning op woonwagenkampen. Bij de totstandkoming zijn diverse gemeenten betrokken. In dat kader heb ik onder meer overlegd met de burgemeesters van Amsterdam, Rotterdam, Den Haag, Utrecht en Maastricht. De ervaringen in deze gemeenten bieden een waardevolle bijdrage aan een plan van aanpak van situaties met een ernstig handhavingstekort zoals woonwagenkampen. De uitvoering dient vooral lokaal plaats te vinden. Elke gemeente die met de weloverwogen voortvarendheid zoals bijvoorbeeld in Maastricht deze problematiek aanpakt kan op mijn steun rekenen. Daarbij is de inzet van middelen in eerste instantie een lokale afweging, maar ben ik uiteraard bereid om knelpunten op bovenlokaal niveau – bijvoorbeeld in regelgeving – te helpen oplossen. </antwoord>
      <antwoord nummer="12">Uit het ambtsbericht van de gemeente Maastricht blijkt dat de kosten van de extra bestuurlijke optredens tot op dit moment geraamd worden op 400.000 euro. Dit bedrag is exclusief de reguliere en extra politie-inzet en exclusief de reguliere bezetting van de diverse afdelingen van de gemeente. De totale projectkosten voor de ombouw van Vinkenslag bedragen ongeveer 24 miljoen euro. </antwoord>
      <antwoord nummer="13">De gemeente Maastricht kan, binnen de daarover gemaakte afspraken, rekenen op mijn steun bij de uitvoering van de normalisatie van het woonwagenkamp. Op het ministerie van Binnenlandse Zaken en Koninkrijksrelaties zijn hiertoe inmiddels gesprekken gevoerd met zowel de burgemeester van Maastricht als de korpschef van het regionale politiekorps Limburg-Zuid. Hierin is de behoefte aan ondersteuning geïnventariseerd en zijn afspraken gemaakt over het scheppen van condities voor de (tijdige) inzet van politiemensen en -middelen alsmede over het omgaan met eventuele excessieve kosten die voortvloeien uit de aanpak van het woonwagenkamp. </antwoord>
      <noten afkomstig="antwoord"/>
   </antwoorden>
</kvr>
