<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de ministers voor Ontwikkelingssamenwerking en van Financiën over de schuldenlast van Zambia. (Ingezonden 1 december 2000); Antwoord</item>
         <item attribuut="Bestand">28Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12789
</item>
         <item attribuut="Inhoud">Vragen over de toenemende aflossingslast voor Zambia. Het land betaalt waarschijnlijk eenderde van haar budget aan afbetalingen van schulden, zodat geen geld overblijft voor armoedebestrijding.</item>
         <item attribuut="Rubriek">Ontwikkelingssamenwerking (Ontwikkelingshulp Afrika)</item>
         <item attribuut="Trefwoorden">Schuldenproblematiek ontwikkelingslanden Zambia</item>
         <item attribuut="Vindplaats">Kamervragen met antwoord 2000-2001, nr. 395, Tweede Kamer</item>
         <item attribuut="Vraagnr_bij_indiening">2000103170</item>
         <item attribuut="Afkomstig_van">Ontwikkelingssamenwerking (OS) Financiën (FIN)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2000-12-15</item>
         <item attribuut="Datum_indiening">2000-12-01</item>
         <item attribuut="Document-id">KVR12789</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="815" allpagenumbers="815 816 817" vetnummer="2000103170" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12789" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="395" onderwerp="" indiendatum="2000-12-1">
         <vrager partij="GroenLinks" oorsprong="parlement">Karimi</vrager>
         <vraagt-aan>de ministers voor Ontwikkelingssamenwerking en van Financiën</vraagt-aan>
      </vraagdata>
      <antwoorddata antwoorddatum="2000-12-15">
         <antwoorder functie="minister" ministerie="Ontwikkelingssamenwerking">Herfkens</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennisgenomen van de verklaring van meer dan 40 internationale NGO’s over de schuldenlast van Zambia? <voetnoot nummer="1"/>
      </vraag>
      <vraag nummer="2">Klopt het dat als de nieuwe afspraken met het IMF volgende week bevestigd worden, de afbetalingen van Zambia zullen toenemen in plaats van afnemen (van 150 miljoen US $ naar 235 miljoen US $ in 2002)? En klopt het dat de door het IMF voorgestelde oplossing van dit probleem slechts inhoudt dat hulp bestemd voor latere jaren naar voren wordt gehaald, zodat Zambia er per saldo niets mee opschiet? </vraag>
      <vraag nummer="3">Deelt u de mening dat het bovenstaande voorbeeld het failliet van het HIPC-initiatief bewijst? Vindt u niet dat de internationale gemeenschap zich met dit initiatief ongeloofwaardig heeft gemaakt ten aanzien van haar inzet voor wereldwijde schuldverlichting? </vraag>
      <vraag nummer="4">Hoe beoordeelt u het huidige HIPC-initiatief? Vindt u het bevredigend dat de landen die in aanmerking komen er weinig (gemiddeld van 19% naar 11% schuldendienst van het overheidsbudget) tot niets mee opschieten en er soms zelfs op achteruit gaan? </vraag>
      <vraag nummer="5">Bent u bereid u in te zetten voor een grondige revisie van het HIPC-initiatief of voorstellen te doen om te komen tot een betere systematiek die alle landen die schuldverlichting behoeven voldoende schuldverlichting biedt, zodat deze landen in staat worden gesteld internationaal overeengekomen sociale doelstellingen te behalen? Zo neen, waarom niet? </vraag>
      <vraag nummer="6">Bent u het eens met de stelling dat de houding van het IMF ten aanzien van Zambia geen oplossing voor de bestrijding van de armoede in zich herbergt, aangezien Zambia in 2001 waarschijnlijk eenderde (150 miljoen US $) van haar gehele budget zal moeten inzetten voor schuldendienst (terwijl het slechts 123 miljoen US $ kan inzetten voor de gezondheidszorg)? </vraag>
      <vraag nummer="7">Wat zal de stellingname van de Nederlandse bewindvoerder zijn als Zambia besproken wordt bij de komende IMF-vergadering? Kunt u aangeven waarom deze stellingname is gekozen? </vraag>
      <vraag nummer="8">Bent u bereid om in Utstein-verband bij de komende IMF-vergadering over Zambia te pleiten voor een andere benadering van de schuldenkwestie van Zambia? Bent u bereid te pleiten voor algehele kwijtschelding? Zo neen, waarom niet? Bent u anders bereid te pleiten voor een oplossing die de schuldendienst van Zambia naar beneden brengt in plaats van doet stijgen, opdat het vrijkomende geld ingezet kan worden voor armoedebestrijding? Zo neen, waarom niet? Zo ja, wat zal uw voorstel inhouden? </vraag>
      <vraag nummer="9">Kunt u deze vragen met spoed beantwoorden, nog voor de genoemde IMF-vergadering? </vraag>
      <noten afkomstig="vraag">
         <noot nummer="1">Een kopie van de verklaring is bijgevoegd</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2" voetnoot="1 2">De schuldendienst in 2000 bedraagt US$ 169 mln. en zou ondanks toekenning van de gebruikelijke HIPC-interim steun <voetnoot nummer="1"/>oorspronkelijk oplopen tot US$ 199 mln. in 2001, US$ 191 mln. in 2002 en US$ 193 mln. in 2003. Deze stijging wordt met name veroorzaakt door een sterke groei van de aan het IMF te betalen schuldendiensten: van US$ 6 mln. in 2000 tot gemiddeld US$ 96 mln in de periode 2001–2005, na het bereiken van het HIPC-decision-point. Die stijging is grotendeels het gevolg van een herstructureringsoperatie van schulden aan het IMF uit 1995 alsmede van het aflopen van aflossingsvrije periodes op ESAF-leningen uit het begin van de jaren negentig. In de IMF-Board vergadering van 1 december jl. is besloten om Zambia versnelde tussentijdse schuldverlichting te verlenen en is het decision-point voorlopig goedgekeurd (de WB-Board dient deze beslissing nog te bekrachtigen). De nieuwe afspraken met het IMF behelzen versnelde tussentijdse schuldverlichting door het IMF, resulterend in lagere te betalen schuldendiensten in de periode 2001–2003: US$ 169 in 2001, US$ 159 mln. in 2002 en US$ 162 mln. in 2003 (zie onderstaande tabel). In 2004 en 2005 zullen de te betalen schuldendiensten oplopen tot respectievelijk US$ 210 mln. en US$ 219 mln, waarna de bedragen in 2006 en 2007 aanzienlijk minder worden (resp. US$ 96 mln. en US$ 121 mln.). De totale «debt-service/exports» ratio die aangeeft welk deel van de exportinkomsten nodig is voor betaling van de schuldendiensten, zal naar verwachting afnemen tussen 2000 en 2007. <voetnoot nummer="2"/>In het algemeen wordt voor deze maatstaf een maximum van 15 à 20% als houdbaar aangenomen. In het geval van Zambia daalt deze ratio sterk en permanent onder het genoemde plafond. Dit impliceert dat de schuldverlichting wel degelijk een blijvend en positief effect heeft. Het doel van het HIPC-initiatief is een houdbare schuldsituatie te creëren. Schuldendiensten Zambia in de periode 2000–2007 Jaar: 2000 2001 2002 2003 2004 2005 2006 2007 Schuldendiensten voor HIPC 193 436 429 434 434 434 214 241 Schuldendiensten na HIPC 169 199 191 193 170 154 96 121 Schuldendiensten na HIPC + extra IMF-maatregel 169 169 159 162 219 210 96 121 Debt-service/exports ratio na HIPC 16.3 13.6 11.3 10.8 13.6 12.3 5.2 6.2 HIPC Bron: «Zambia – Smoothing Debt Service Payments» IMF, november 2000 De voorgestelde oplossing, die Nederland actief in de IMF-Board heeft bepleit, impliceert het naar voren halen van tussentijdse schuldverlichting door het IMF (25% i.p.v. de gebruikelijke 20% per jaar in de periode 2001–2003) en leidt inderdaad per saldo niet tot meer schuldverlichting. Voor Zambia betekent dit dat de te betalen schuldendiensten in de komende drie jaar worden gestabiliseerd, vervolgens twee jaar flink toenemen en na 2005 aanzienlijk lager worden. Ofschoon het Zambia per saldo niet meer schuldverlichting oplevert, stelt deze oplossing Zambia wel in staat de komende drie jaar meer middelen dan voorzien in te zetten voor armoedebestrijding en de uitgestelde schuldendiensten te betalen wanneer het daartoe naar verwachting beter in staat zal zijn (vanwege een hoger BNP, hogere exportinkomsten en lagere schuldendiensten aan andere crediteuren in 2004 en 2005). Tot slot moet worden opgemerkt dat de netto-stroom van middelen van het IMF naar Zambia binnen de afzienbare termijn positief blijft, dankzij de toegang van Zambia tot de concessionele PRGF van het IMF. Het IMF draagt zodoende langs meerdere wegen in belangrijke mate bij aan extra middelen voor armoedebestrijding in Zambia. </antwoord>
      <antwoord nummer="3">Neen, ik deel die mening niet en vind evenmin dat de internationale gemeenschap zich met het HIPC-initiatief ongeloofwaardig heeft gemaakt ten aanzien van haar inzet voor wereldwijde schuldverlichting. De doelstelling van het huidige HIPC-initiatief is het terugbrengen van de schuld tot een houdbaar niveau (uitgedrukt als een NPV debt/exports ratio kleiner dan 150% of een NPV debt-to-revenue ratio kleiner dan 250%). Het voorbeeld van Zambia geeft aan dat het realiseren van een houdbaar schuldniveau niet automatisch betekent dat ook de schuldendiensten op korte termijn navenant naar beneden gaan. In het geval van Zambia zouden de te betalen schuldendiensten 2001–2003 aanzienlijk omhoog gaan als gevolg van een herstructurering van IMF-leningen in 1995. Opdat Zambia de komende jaren minder schuldendiensten aan het IMF hoeft te betalen en zo meer middelen overhoudt voor armoedebestrijding en de strijd tegen AIDS, heeft de IMF-Board een positief standpunt ingenomen met betrekking tot versnelde tussentijdse schuldverlichting voor Zambia (zie antwoord op vraag 2). Geconstateerd kan worden dat voor Zambia via de tussentijdse schuldverlichting van 3 x 25% interimsteun in plaats van de gebruikelijke 3 x 20% de regels van het HIPC-initiatief flexibel zijn toegepast. Bilaterale donoren kunnen de schuldendienstverplichtingen van Zambia aan multilaterale banken verder verlichten en daarmee financiële ruimte scheppen voor armoedebestrijding. Nederland heeft besloten tot een bijdrage van NLG 52 miljoen aan het HIPC Trust Fund voor overname van een deel van de in 2001 door Zambia te betalen schuldendienst aan het IMF. </antwoord>
      <antwoord nummer="4" voetnoot="3 4">Doelstelling van het huidige HIPC-initiatief is het realiseren van een houdbare schuldenlast in zwaarverschuldigde arme landen. Tot nu toe is US$ 20 miljard aan schuldverlichting toegezegd voor de landen die het decision- en/of completionpoint bereiken. De reductie van de schuldenlast varieert van 27% voor Burkina Faso tot 72% voor Mozambique <voetnoot nummer="3"/>. Deze reductie brengt op termijn ook lagere schuldendiensten met zich mee, variërend van US$ 700 mln. voor Burkina Faso tot US$ 4,3 mrd. voor Mozambique <voetnoot nummer="4"/>. De schuldenlast van Zambia wordt met 62% gereduceerd en de schuldendiensten met US$ 4,5 mrd. (!). Van alle HIPC-landen krijgt Zambia na Nicaragua de meeste schuldverlichting in absolute termen. Van de totale kosten van de schuldreductie voor Zambia (US$ 2,5 mrd in netto contante waarde) wordt US$ 1,3 miljard door multilaterale donoren gefinancierd (Wereldbank US$ 488 mln.; IMF US$ 602 mln.; Afrikaanse ontwikkelingsbank US$ 146 mln. en overige multilaterale crediteuren US$ 95 mln.). Zambia zal op basis van zijn armoedebestrijdingsstrategie (Interim Poverty Reduction Strategy Paper) in 2001 dankzij het HIPC-initiatief 3,6% van zijn BNP extra kunnen besteden aan sociale uitgaven in plaats van aan schuldendiensten: dit impliceeert bijna een verdubbeling van de voor 2000 geplande sociale uitgaven. Hierbij wordt verondersteld dat externe financiering (door donoren en IFI’s) in 2001 in totaal 30% van de Zambiaanse overheidsuitgaven zal dekken. De uitgaven aan schuldendiensten uitgedrukt in percentage van de overheidsinkomsten zullen voor Zambia de komende jaren rond de 25% liggen en vanaf 2006 rond de 10%. Gelet op de beoogde impact beoordeel ik het huidige HIPC-initiatief als positief en hecht ik grote waarde aan het realiseren van de doelstellingen: Nederland is dan ook één van de belangrijkste contribuanten en dringt er bij andere crediteuren en donoren op aan om hun toezeggingen gestand te doen. Uw stelling dat de landen die voor HIPC-schuldverlichting in aanmerking komen er weinig tot niets mee opschieten deel ik niet (zie bovenstaande voorbeelden). </antwoord>
      <antwoord nummer="5">Nederland is voorstander van meer schuldverlichting – dieper, sneller en breder – maar zolang er nog een tekort is aan financiering voor het huidige HIPC-initiatief heeft het geen zin verdergaande voorstellen te lanceren. Ik ben op dit moment niet bereid tot een grondige revisie van het HIPC-initiatief om de volgende redenen: – Eind 1999 heeft een grondige herziening van het HIPC-initiatief plaatsgevonden resulterend in HIPC-II dat meer en snellere schuldverlichting biedt. – Het realiseren van de doelstelling van het huidige HIPC-initiatief – een houdbare schuldenlast voor zwaarverschuldigde arme landen die een voldoende beleid voeren en over een armoedebestrijdingsstrategie beschikken – is nog niet bereikt. Het bereiken van deze doelstelling vergt grotere inspanningen van zowel de HIPCs als van crediteuren en donoren: 1) HIPC-landen zien zich gesteld voor de uitdaging om een goed beleid te blijven voeren en armoedebestrijdingsstrategieën in praktijk te brengen en 2) crediteuren en donoren hebben de financiering van het huidige HIPC-initiatief nog niet voor elkaar. Gelet op bovenstaande, verdienen voorstellen ter facilitering van het huidige HIPC-initiatief de voorkeur: hierbij kan gedacht worden aan zowel multilaterale als bilaterale maatregelen om ervoor te zorgen dat HIPC-landen meer financiële ruimte krijgen om hun armoedebestrijdingsstrategie uit te voeren. Een voorbeeld is de extra Nederlandse steun ad NLG 347 mln. voor HIPC-landen die als gevolg van de hoge olieprijzen ruilvoetverliezen leden waardoor hun overheidsuitgaven bestemd voor implementatie van de PRSP in gevaar komen. </antwoord>
      <antwoord nummer="6">De IMF-Board is akkoord gegaan met versnelde tussentijdse schuldverlichting voor Zambia. Hiermee heeft het IMF op korte termijn een bijdrage geleverd aan het terugdringen van de door Zambia te betalen schuldendiensten opdat meer middelen vrijkomen voor armoedebestrijding. Zambia zal in 2001 27% van de overheidsinkomsten inzetten voor betaling van schuldendiensten (US$ 169 mln.). Het HIPC-initiatief levert Zambia in 2001 besparingen op in de te betalen schuldendiensten van 4,2% van het BNP, waardoor het budget voor sociale uitgaven t.o.v. 2000 met 3,6% van het BNP kan toenemen. Het IMF kan niet verweten worden dat haar houding t.a.v. Zambia geen directe oplossing voor de bestrijding van armoede in zich herbergt: met de voorgestelde versnelde tussentijdse schuldverlichting voor Zambia heeft het IMF expliciet een bijdrage willen leveren aan het creëren van extra financiële ruimte voor armoedebestrijding in de komende jaren. </antwoord>
      <antwoord nummer="7" voetnoot="1 2">De Nederlandse bewindvoerder heeft bepleit dat er voor Zambia <voetnoot nummer="1"/>versnelde tussentijdse schuldverlichting (accelerated interim assistance) – bij voldoende financiering en <voetnoot nummer="2"/>meer bilaterale donorsteun zou komen. Nederland acht het onwenselijk is dat een land na kwalificatie voor HIPC geconfronteerd wordt met een oplopende schuldendienst (wat ten koste gaat van middelen voor armoedebestrijding); voor Zambia gold dat additionele financiering op korte termijn zeer onwaarschijnlijk werd en wordt geacht. Voor meer informatie over de effecten van de versnelde tussentijdse schuldverlichting zij verwezen naar het antwoord op vraag 2. Daarnaast heeft Nederland expliciet de hoge schuldendiensten in 2004 en 2005 aan de orde gesteld. </antwoord>
      <antwoord nummer="8">De IMF-vergadering heeft inmiddels plaatsgevonden. Nederland heeft daarin het onder vraag 7 beschreven standpunt ingebracht. Nederland is niet bereid te pleiten voor algehele kwijtschelding omdat dit verder gaat dan het huidige HIPC-initiatief (waarvan de haalbaarheid voortdurend punt van aandacht blijft) en momenteel onvoldoende steun kan worden vergaard voor verdergaande initiatieven. Nederland heeft de door de IMF-Board voorgestelde versnelde tussentijdse schuldverlichting ondersteund en daarmee een bijdrage geleverd aan de stabilisatie en vermindering van de schuldendienst voor de periode 2001–2003: het vrijkomende geld kan worden ingezet voor armoedebestrijding. Daarnaast heeft Nederland besloten een bijdrage te leveren van NLG 52 miljoen aan het HIPC Trust Fund voor overname van een deel van de in 2001 door Zambia te betalen schuldendienst aan het IMF. </antwoord>
      <antwoord nummer="9">Deze vragen werden pas ontvangen op de dag dat de genoemde IMF-vergadering plaatsvond. Om deze reden kon niet aan dit verzoek worden voldaan. </antwoord>
      <noten afkomstig="antwoord">
         <noot nummer="1">HIPC-interim steun wordt verstrekt in de periode tussen het decision-en completion-point</noot>
         <noot nummer="2">De debt service/exports ratio laat alleen in 2004 en 2007 een lichte stijging zien maar neemt in de overige jaren af</noot>
         <noot nummer="3">Gemeten in netto contante waarde van de schuld</noot>
         <noot nummer="4">Het gaat om de nominale bedragen</noot>
      </noten>
   </antwoorden>
</kvr>
