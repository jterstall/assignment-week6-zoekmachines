<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden M. B. Vos en Oedayraj Singh Varma (beiden GroenLinks) over de novel foods-richtlijn. (Ingezonden 23 juni 1995); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1827
</item>
         <item attribuut="Inhoud">Betreft ontwerp-Verordening inzake nieuwe voedingsmiddelen en nieuwe voedselingrediënten.</item>
         <item attribuut="Rubriek">Consument (Levensmiddelen) Consument (Productinformatie)</item>
         <item attribuut="Trefwoorden">Levensmiddelen Productinformatie</item>
         <item attribuut="Vindplaats">Kamervragen met antwoord 1994-1995, nr. 1167, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GroenLinks">M. B. Vos en Oedayraj Singh Varma</persoon>
         </item>
         <item attribuut="Datum_reaktie">1995-08-30</item>
         <item attribuut="Datum_indiening">1995-06-23</item>
         <item attribuut="Document-id">KVR1827</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2401" allpagenumbers="2401 2402" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1167" onderwerp="" indiendatum="1995-06-23">
         <vrager partij="GroenLinks" oorsprong="parlement">M. B. Vos en Oedayraj Singh Varma</vrager>
         <vraagt-aan/>
      </vraagdata>
      <antwoorddata antwoorddatum="1995-08-30">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de ministers van Economische Zaken en Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="10">
      <vraag nummer="1">Wanneer zal de Raad van Ministers opnieuw spreken over de novel foods-richtlijn? </vraag>
      <vraag nummer="2">Is er inmiddels voortgang geboekt in de onderhandelingen tussen de lidstaten over de etikettering van levensmiddelen waarop de richtlijn van toepassing is? Zo ja, in welke richting gaat de oplossing? </vraag>
      <vraag nummer="3">Behelst het Franse compromisvoorstel de bepaling dat «substantieel» door genetische modificatie gewijzigde produkten gee¨tiketteerd dienen te worden en dat het begrip «substantieel» later door een comite´ van deskundigen moet worden ingevuld? </vraag>
      <vraag nummer="4">Wat verstaat u onder «substantieel»? Zult u, nadat het deskundigencomite´ tot een definitie van substantieel is gekomen, nog een politiek oordeel over dit – cruciale – aspect van de richtlijn kunnen vellen? </vraag>
      <vraag nummer="5">Acht u het principieel juist en wenselijk de besluitvorming over EG-richtlijnen gefaseerd te laten plaatsvinden, waarbij over de concrete inhoud van de richtlijn pas later wordt besloten? </vraag>
      <vraag nummer="6">Wat is de reden dat u Griekenland, Duitsland, Denemarken, Zweden en Oostenrijk niet steunt op het punt van de etikettering van om agronomische redenen gemodificeerde voedingsmiddelen? Bent u bereid zich bij deze blokkerende minderheid aan te sluiten, zodat aanscherping van de voorliggende tekst noodzakelijk wordt? </vraag>
      <vraag nummer="7">Zal de Europese novel foods-richtlijn in strijd zijn met de afspraken die onlangs in Nederland zijn gemaakt tussen een aantal bedrijven, milieu- en consumentenorganisaties over voorlichting over produkten gemaakt met behulp van moderne biotechnologie? Zo ja, op welke onderdelen en/of ten aanzien van welke categoriee¨n? </vraag>
      <vraag nummer="8">Ten aanzien van welke aspecten zal de communautaire regelgeving afwijken van de thans geldende interim-regeling over het in Nederland op de markt brengen van novel foods? </vraag>
      <vraag nummer="9">Zal Nederland ten aanzien van het etiketteren van novel foods extra criteria van toepassing kunnen laten zijn, naast de criteria die in de novel foods-richtlijn zullen worden opgenomen? </vraag>
      <vraag nummer="10">Wilt u deze vragen beantwoorden voordat in de Raad de discussie over de novel foods-richtlijn wordt voortgezet? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">De ontwerp-Verordening inzake nieuwe voedingsmiddelen en nieuwe voedselingredie¨nten (de zogenaamde novel foods-Verordening) is besproken in de Raad van Ministers voor de Interne Markt op 6 juni jl. In deze Raad bleken vijf lidstaten tegen het voorstel te zijn, wat een blokkerende minderheid is. Het ontwerp werd terugverwezen naar het COREPER (Comite´ van Permanente Vertegenwoordigers). Dit Comite´ heeft het voorstel op 16 juni besproken. Hier bleek dat e´e´n der delegaties, Griekenland, bereid was, na een kleine aanpassing van de tekst, alsnog in te stemmen met het voorstel. Afgesproken werd dat het voorstel zo spoedig mogelijk, onder het Spaanse Voorzitterschap in een Raad van Ministers als zogenaamd A-punt (hamerstuk) aanvaard zal worden. De besluitvorming is derhalve afgerond. Duitsland, Oostenrijk, Zweden en Denemarken zullen tegen stemmen. Vervolgens zal het Gemeenschappelijk standpunt voor tweede lezing naar het Europees parlement gezonden worden. </antwoord>
      <antwoord nummer="2 en 3">Ja. De etiketteringsmodaliteiten zijn in artikel 8 uitgewerkt. Voor wat betreft produkten, die geproduceerd zijn met behulp van genetische modificatie is een bepaling opgenomen dat onder bepaalde voorwaarden de produktiemethode op het etiket aangegeven moet worden. Etikettering is verplicht indien de specifieke kenmerken van het levensmiddel of ingredie¨nt op significante wijze (substantieel) zijn gewijzigd of indien het produkt een (levend, reproduceerbaar) genetisch gemodificeerd organisme bevat, tenzij deze modificatie is aangebracht om agronomische redenen. Over de vraag wat «op significante wijze» is en wat onder het begrip agronomisch valt kan via een speciale besluitvormingsprocedure, welke in de Verordening is vastgelegd, worden besloten. </antwoord>
      <antwoord nummer="4">Het begrip substantieel is inderdaad een nog niet gedefinieerd begrip. Momenteel wordt in OESO-kader getracht dit begrip nader uit te werken. Mogelijk kan de EU hiervan gebruik maken. Nederland is steeds van mening geweest dat alle produkten, die geproduceerd zijn met behulp van genetische modificatie, onder de reikwijdte van de Verordening dienen te vallen. Het begrip substantieel dient daarentegen vooral een rol te spelen bij de uitvoering van de veiligheidstoets. Nederland heeft tijdens de besprekingen over het Franse compromisvoorstel een tekstvoorstel ingediend om dit onderscheid aan te brengen. Dit voorstel is (ten dele) overgenomen. </antwoord>
      <antwoord nummer="5">Met uitzondering van zogenaamde kaderrichtlijnen wordt er in principe altijd naar gestreefd een richtlijn voor de gehele materie uit te werken. Maar het gebeurt vaak dat een richtlijn op hoofdlijnen wordt aangenomen en dat bepaalde aspecten daarvan waarover vooralsnog geen overeenstemming was te bereiken later worden uitgewerkt. Voor Nederland bevat de aanvaarde tekst alle essentie¨le aspecten en is voldoende duidelijk en concreet. Voor Nederland was het bijvoorbeeld onaanvaardbaar geweest als de tekst niets over de etikettering zou bevatten. Zoals bekend heeft met name Nederland zich ingespannen om dit aspect in de verordening op te laten nemen. </antwoord>
      <antwoord nummer="6">Zoals onder vraag 1 is aangegeven steunt Griekenland inmiddels het voorstel wel. Voor Nederland was duidelijk dat het Franse compromisvoorstel zich op het scherp van de snede bevond. Manoeuvreren in e´e´n van beide richtingen zou de besluitvorming in gevaar brengen. Voor Nederland is belangrijk dat in de Verordening een aantal elementen is opgenomen, waar Nederland sterk aan hecht. Zo is er bijvoorbeeld een veiligheidstoets opgenomen voor alle produkten die onder de reikwijdte van de Verordening vallen. Daarnaast wordt het principe erkend dat, in bepaalde gevallen, de produktiemethode op het etiket aangegeven dient te worden. Tot nu toe werd dit door zowel de EG-Commissie als door zes lidstaten niet aanvaard. Nederland is verder van mening dat het ongunstig zou zijn voor de Nederlandse (en Europese) industrie indien dit dossier in een patstelling terecht zou komen. Het zou ook de positie van de EU ten opzichte van de andere handelspartners (bijvoorbeeld USA en Japan) verzwakken. Tenslotte is Nederland ook van mening dat het uitblijven van besluitvorming haar eigen positie zou verzwakken. Indien andere Lidstaten immers een soepeler opstelling volgen is het moeilijk, zo niet onmogelijk, nationaal een strenger regime te hanteren. Het gehele dossier overziende en gezien de urgentie van besluitvorming is Nederland daarom akkoord gegaan. Alleen op het punt van de etikettering van produkten die door middel van genetische modificatie zijn verkregen is het dossier in de ogen van Nederland voor verbetering vatbaar. Nederland heeft daarom een verklaring bij het document laten opnemen waarin Nederland haar visie op dit punt nader uiteenzet. Het is nu aan het Europees Parlement om het resultaat te beoordelen. </antwoord>
      <antwoord nummer="7">De Europese richtlijn gaat op het punt van de etikettering minder ver. Dit geldt met name voor de twee gebieden zoals die ook zijn opgenomen in de bij het document gevoegde verklaring van Nederland. Hierin stelt Nederland dat etikettering van de produktiemethode altijd gewenst is als een genetisch gemodificeerd organisme in het produkt aanwezig is en dat de in het voorstel opgenomen uitzondering dat van etikettering wordt afgezien indien de modificatie om agronomische redenen heeft plaatsgevonden, geschrapt moet worden. </antwoord>
      <antwoord nummer="8">De communautaire wetgeving komt vrij sterk overeen met de Nederlandse. Een relevant verschil is dat in de Verordening andere eisen worden gesteld aan de veiligheidstoets voor produkten, die afkomstig zijn van een genetisch gemodificeerd organisme, maar zo’n organisme niet meer bevatten en zoals hierboven beschreven wijkt de etikettering van nieuwe voedingsmiddelen af van de wijze waarop deze in Nederland is uitgewerkt. </antwoord>
      <antwoord nummer="9">In theorie is het mogelijk dat Nederland extra etiketteringseisen stelt. Mochten er daartegen bezwaren uit andere Lidstaten of van de Commissie komen dan zal Nederland duidelijk moeten maken dat de afwezigheid van deze etikettering voor de Nederlandse consument misleidend zou zijn. Dat is namelijk de enige grond waarop de EG een dergelijke extra eis toestaat. Het door Nederland gebruikte argument om in de EU voor ruime etikettering te pleiten is echter altijd geweest dat zij sterk hecht aan de keuzevrijheid voor de consument. Daarom is het de vraag of een extra nationale verplichting uiteindelijk door het Hof geaccepteerd zou worden. Een dergelijke uitzonderingspositie past ook niet in het Nederlandse beleid ten aanzien van de Interne Markt. Uiteraard is verdergaande etikettering door het bedrijfsleven wel mogelijk op vrijwillige basis, zoals ook voorzien is in de in vraag 7 genoemde overeenkomst tussen bedrijfsleven, consumenten- en milieu-organisaties. </antwoord>
      <antwoord nummer="10">Zie antwoord op vraag 1. </antwoord>
      <noten afkomstig="antwoord"/>
   </antwoorden>
</kvr>
