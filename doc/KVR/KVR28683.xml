<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Krom en Aptroot (beiden VVD) aan de minister-president, minister van Algemene Zaken en de ministers van Economische Zaken en van Verkeer en Waterstaat over innovatie in Nederland zoals de PAL-V. (Ingezonden 7 juni 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28683
</item>
         <item attribuut="Inhoud">Vragen naar aanleiding van het artikel 'VVD vraagt steun voor Willie Wortel' in De Telegraaf van 6 juni 2007.</item>
         <item attribuut="Rubriek">Burgerlijk recht en burgerlijk procesrecht (Intellectueel en industrieel eigendom) Verkeer, vervoer en waterstaat (Motorrijtuigen) Wetenschap en technologie (Toegepast onderzoek)</item>
         <item attribuut="Trefwoorden">Innovatie Motorrijtuigen Octrooien</item>
         <item attribuut="Vindplaats">Kamervragen met antwoord 2006-2007, nr. 2055, Tweede Kamer</item>
         <item attribuut="Vraagnr_bij_indiening">2060717610</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">De Krom</persoon>
            <persoon partij="VVD">Aptroot</persoon>
         </item>
         <item attribuut="Datum_reaktie">2007-07-03</item>
         <item attribuut="Datum_indiening">2007-06-07</item>
         <item attribuut="Document-id">KVR28683</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4353" allpagenumbers="4353 4354" vetnummer="2060717610" code="0607tkkvr2055" lopendefooter="Tweede Kamer, vergaderjaar 2006–2007, Aanhangsel" filenaam="KVR28683" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2055" onderwerp="" indiendatum="2007-06-7">
         <vrager partij="VVD" oorsprong="parlement">De Krom</vrager>
         <vrager partij="VVD" oorsprong="parlement">Aptroot</vrager>
         <vraagt-aan>de minister-president, minister van Algemene Zaken en de ministers van Economische Zaken en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-07-3">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder>de minister-president, minister van Algemene Zaken en de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Kent u het artikel «VVD vraagt steun voor Willie Wortel?» <voetnoot nummer="1"/>
      </vraag>
      <vraag nummer="2">Kunt u gemotiveerd aangeven hoe u deze innovatie, PAL-V, beoordeelt in het kader van het toekomstig mobiliteitsbeleid? Acht u dit concept van mogelijk belang voor Nederland? </vraag>
      <vraag nummer="3">Klopt het dat de benodigde middelen voor dit innovatieve project niet kunnen worden gevonden aangezien het niet past binnen de bestaande (subsidie en garantie) regelingen? Vindt u dit gewenst of kunt u dit toelichten? </vraag>
      <vraag nummer="4">Hoe beoordeelt u de situatie dat de verdere ontwikkeling van dit concept – met bijbehorende kennis en Nederlandse patenten – voor Nederland verloren dreigt te gaan en naar België verdwijnt? Acht u dit wenselijk? </vraag>
      <vraag nummer="5">Bent u er van op de hoogte dat België uiterlijk op 12 juli aanstaande een besluit neemt over toekenning van steun aan dit project? Bent u daarom bereid – nog vóór 12 juli aanstaande – het eerdere besluit geen steun aan dit project te verlenen te herzien? </vraag>
      <vraag nummer="6">Bent u bereid om voor dit type innovaties de subsidie- en borgstellingsregelingen flexibeler te maken? </vraag>
      <vraag nummer="7">Kunt u aangeven hoeveel (subsidie) regelingen bij de overheid bestaan voor technische innovatie en om welke budgetten dit gaat? </vraag>
      <vraag nummer="8">Kunt u aangeven hoe u staat tegenover het Belgische principe dat bijvoorbeeld ook immateriële activa, zoals octrooien, kunnen worden ingebracht als borg bij het aanvragen van subsidie of garantie? </vraag>
      <vraag nummer="9">Hoe staat u tegenover de idee om bij de beoordeling van concrete aanvragen voor innovatieve projecten niet te laten beoordelen door ambtenaren maar – mede – door onafhankelijke (oud-)ondernemers of experts uit de private sector met praktijkervaring? </vraag>
      <vraag nummer="10">Kunt u aangeven of meer van dit soort innovatieve ondernemingen dreigen te vertrekken naar het buitenland? Wat gaat u doen om deze bedrijven te behouden voor Nederland? </vraag>
      <vraag nummer="11">Kunt u aangeven welke innovatieve projecten in het Midden- en Kleinbedrijf (MKB), als direct resultaat van de inspanningen van het innovatieplatform, zijn opgestart, versneld of voor Nederland behouden? </vraag>
      <noten afkomstig="vraag">
         <noot nummer="1" datum="2007-06-6" bron="De Telegraaf">De Telegraaf, 6 juni 2007</noot>
      </noten>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">De PAL-V kan in de toekomst een innovatie betekenen voor het personenverkeer. Allereerst zal echter bekeken moeten worden hoe deze innovatie zich in een testomgeving gedraagt en welke gevolgen dit kan hebben voor de bestaande mobiliteit. Vervolgens zal middels gedegen onderzoek de potentie van de PAL-V moeten worden onderzocht. In deze onderzoeken zal ook aandacht moeten worden besteed aan de (verkeers)veiligheid van de PAL-V en de gevolgen van de PAL-V op de (verkeers)veiligheid van het overige verkeer. </antwoord>
      <antwoord nummer="3">Voor projecten als PAL-V bestaan in beginsel verschillende subsidie- en garantieregelingen. Iedere BV die medewerkers in dienst heeft die speur- en ontwikkelingswerk verrichten komt in aanmerking voor WBSO. Voor garantie- en kredietregelingen, zoals bijvoorbeeld het uitdagerskrediet, geldt dat projecten op basis van beschikbare informatie beoordeeld worden op onder andere technische en economische haalbaarheid. Daarbij merk ik op dat een subsidie- of kredietaanvraag kan worden afgewezen indien op basis van de beschikbare informatie en/of de status van onderneming en plannen ten tijde van de aanvraag geoordeeld wordt dat niet voldaan wordt aan de criteria van de betreffende regeling. </antwoord>
      <antwoord nummer="4">Ik vind het jammer als dat zou gebeuren om de reden dat er in Nederland geen mogelijkheden voor ondersteuning voor deze ontwikkeling zouden zijn. Ik verwijs daarbij naar de beantwoording van vraag 3. Overigens is er altijd de kans dat een ondernemer de mogelijkheden om investeringen terug te verdienen in het buitenland groter acht dan in Nederland. De verantwoordelijkheid voor de te maken keuze ligt bij het bedrijfsleven. Ik heb overigens de indruk dat het klimaat in Nederland voor innovatieve ondernemingen in het algemeen niet slechter is dan in België. </antwoord>
      <antwoord nummer="5">Volgens mijn informatie zal België waarschijnlijk in juli een besluit nemen over toekenning van steun aan dit project. Zoals aangegeven in mijn antwoord op vraag 3 kan het project PAL-V passen binnen de bestaande subsidie- en garantieregelingen. Wel zal PAL-V net als iedere aanvrager aan de criteria voor verlening van subsidies en garanties moeten voldoen. PAL-V spreekt op maandag 2 juli verder met SenterNovem over de mogelijkheden hiertoe. In het AO van 4 juli zal ik hierop terugkomen. </antwoord>
      <antwoord nummer="6">Ik ben van mening dat de subsidie en kredietregelingen met regelmaat moeten worden getoetst op onder andere effectiviteit en toegankelijkheid. Daar kunnen uiteraard altijd aanbevelingen tot aanpassingen uit voort komen. </antwoord>
      <antwoord nummer="7">Het basispakket voor innovatie van het ministerie van Economische Zaken bestaat uit WBSO, innovatievouchers en innovatieprestatiecontracten. In 2007 is voor de WBSO € 425 miljoen beschikbaar. De innovatievouchers en innovatieprestatiecontracten (tesamen € 40,3 miljoen in 2007) stimuleren niet alleen technische innovatie maar ook niet-technische innovatie. Het programmatisch pakket van het ministerie van Economische Zaken bestaat uit innovatieprogramma’s en het uitdagerskrediet. Voor de innovatieprogramma’s is in 2007 € 124,4 miljoen beschikbaar en voor het uitdagerskrediet € 12,2 miljoen. Naast de regelingen bij EZ zijn er ook regelingen bij andere departementen, regionale overheden en de Europese Commissie. </antwoord>
      <antwoord nummer="8">Immateriële activa, zoals octrooien, vertegenwoordigen een waarde. Hoewel de waarde van uitvindingen vooral in het beginstadium lastig vast te stellen valt, hoeft dat geen belemmering te vormen om het te gebruiken als zekerheidsobject. De aanwezigheid van een goed (beschermd) intellectueel eigendom op de vinding wordt ook door EZ meegenomen bij de beoordeling van de haalbaarheid van een project ten behoeve van een krediet of garantieverstrekking. Het inbrengen van immateriële activa vormt echter geen zekerheid voor het verkijgen van een krediet of garantie. Voor een subsidieaanvraag hoeft geen borg ingebracht te worden. </antwoord>
      <antwoord nummer="9">Ik ben van mening dat bij de uitvoeringsorganisaties de relevante ervaring en expertise voorhanden is voor onafhankelijke beoordeling van innovatieve projecten. Bij beoordelingen van aanvragen voor de uitdagerskrediet wordt gebruik gemaakt van een interne adviescommissie. Bij de toekenning van middelen in het kader van innovatieprogramma’s worden veelal externe deskundigen betrokken. </antwoord>
      <antwoord nummer="10">Zie mijn antwoorden op vraag 4 en 6. </antwoord>
      <antwoord nummer="11">Het Innovatieplatform treedt op als ijsbreker, veranderaar, versneller en aanjager van innovatie. Het Innovatieplatform heeft geen eigen budget tot zijn beschikking om innovatieve projecten te stimuleren; ideeën worden veelal door andere partijen geïmplementeerd. Zo werkt EZ in samenwerking met het veld aan innovatieprogramma’s binnen de door het Innovatieplatform geselecteerde sleutelgebieden, waarin ook MKB bedrijven een belangrijke rol vervullen. Uit de verdeling van middelen binnen Point One, het reeds lopende Innovatieprogramma binnen het door het innovatieplatform benoemde sleutelgebied High-tech systemen en materialen, blijkt bijvoorbeeld dat ongeveer 40% van de inzet in mensjaren vanuit het MKB komt. Ook het idee voor de innovatievoucher voor het MKB kwam uit de koker van het Innovatieplatform. Inmiddels hebben in de pilotfase 1100 vouchers en vanuit de regeling 6000 vouchers in 2006 hun weg gevonden naar het MKB. Van de 6000 MKB-ondernemers die in 2006 vouchers hebben ontvangen bestaat 44% uit MKB dat niet eerder subsidie heeft aangevraagd bij SenterNovem. Ook in 2007 zijn er weer 6000 vouchers ter beschikking. </antwoord>
      <noten afkomstig="antwoord"/>
   </antwoorden>
</kvr>
