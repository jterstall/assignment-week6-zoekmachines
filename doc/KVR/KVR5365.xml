<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hendriks over de consequenties van de euro voor de werkgelegenheid en de waarde van de valutareserves. (Ingezonden 23 juni 1997); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5365
</item>
         <item attribuut="Rubriek">Arbeid (Arbeidsmarkt) Geld (Algemeen) Geld (Wisselkoersen / valuta)</item>
         <item attribuut="Trefwoorden">EMS Valuta Werkgelegenheid</item>
         <item attribuut="Vindplaats">Kamervragen met antwoord 1996-1997, nr. 1597, Tweede Kamer</item>
         <item attribuut="Afkomstig_van">FinanciÃ«n</item>
         <item attribuut="Indiener">
            <persoon partij="Hendriks">Hendriks</persoon>
         </item>
         <item attribuut="Datum_reaktie">1997-07-14</item>
         <item attribuut="Datum_indiening">1997-06-23</item>
         <item attribuut="Document-id">KVR5365</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3265" allpagenumbers="3265 3266" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1597" onderwerp="" indiendatum="1997-06-23">
         <vrager partij="Hendriks" oorsprong="parlement">Hendriks</vrager>
         <vraagt-aan/>
      </vraagdata>
      <antwoorddata antwoorddatum="1997-07-14">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Hebt u tijdens het beraad voorafgaande aan de Europese Top in Amsterdam gesproken over consequenties van de euro voor de werkgelegenheid en de waarde van de valutareserves? Zullen straks ook de valutareserves omgewisseld dienen te worden in euro’s of zijn die economisch van elkaar te onderscheiden? Wat is afgesproken over de clearing? Deelt u de mening, dat het Europese deel van de deviezen der lidstaten na 1 januari 1999 feitelijk niet meer inwisselbaar zijn? </vraag>
      <vraag nummer="2">Kunt u aangeven welk deel van de huidige Nederlandse deviezenvoorraad van ca. 40 miljard gulden bestaat uit valuta’s van EU-lidstaten? Zo neen, waarom niet? </vraag>
      <vraag nummer="3">Kunt u aangeven hoe hoog de deviezenvoorraad van de 15 lidstaten der EU momenteel is? </vraag>
      <vraag nummer="4">Wat gebeurt er met de bovenbedoelde deviezenvoorraden, bij de inwerkingtreding van de EMU? </vraag>
      <vraag nummer="5">Is de conversie van deze Europese deviezen feitelijk niet hetzelfde als het inflatoir creëren van nationaal geld? Zo ja, heeft dan de Nederlandse overheid het recht om de koopkracht in deze deviezen, die door de burgers met export werd verdiend te vernietigen om inflatie te voorkomen? </vraag>
      <vraag nummer="6">Welke rechtsgronden zijn er om deviezen, al dan niet geconverteerd, aan de nationale welvaart en daarmee aan de werkgelegenheid te onttrekken? Zo ja, welke wet voorziet dan in deze onteigening? </vraag>
      <vraag nummer="7">Is er een oplossing mogelijk van het onder vraag 5 vermelde probleem van conversie, door het saldo vóór 1 januari 1999 naar nul terug te brengen? Zo ja, hoe denkt u deze nationale vordering op de overige 14 lidstaten van de EU te besteden, en waaraan? </vraag>
      <vraag nummer="8">Kunt u zowel voor Nederland als voor de overige lidstaten aangeven wat de consequenties voor de werkgelegenheid zijn, wanneer alle lidstaten dezelfde oplossing kiezen om hun onderlinge vorderingen te verzilveren? </vraag>
      <vraag nummer="9">Bent u bereid bij de eerstvolgende Euro-Top dan wel EcoFinRaad een voorstel te doen om de deviezenvoorraden van alle lidstaten om te laten zetten naar export- c.q. importorders, en daarmee werkgelegenheid en economische groei voor de hele EU te bevorderen? Zo neen, waarom niet? </vraag>
      <vraag nummer="10">Heeft de EcoFinRaad zich al uitgesproken over de door mij, via de Commissie Financiën, aangemelde fusiemiljarden van de banken voor de financiering van de AOW? Zo ja, hoe luidt het antwoord? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Tijdens de Europese Top is niet specifiek gesproken over de consequenties van de invoering van de euro voor de werkgelegenheid. Wel is erover gesproken om werkgelegenheid nadrukkelijk op de Europese politieke agenda te houden. Dit heeft geleid tot een resolutie inzake groei en werkgelegenheid van de Europese Raad. De achterliggende gedachte van deze resolutie is dat EMU, completering van de interne markt en werkgelegenheidscreatie hand in hand gaan. De resolutie voorziet daarbij in versterking van de economische pijler van de EMU: nauwere samenwerking via versterking van de globale richtsnoeren voor het economisch beleid met een scherpere focus op werkgelegenheid. Daarnaast is de Europese Investeringsbank verzocht om haar activiteiten ten behoeve van werkgelegenheid op te schroeven, op basis van gezonde bankprincipes. Ten slotte zal komend najaar een extra Europese Raad worden gewijd aan werkgelegenheid. Tijdens de Europese Top is niet gesproken over het omwisselen van valutareserves, noch over clearing. Overigens wordt omtrent de gevolgen van de invoering van de euro voor de externe deviezenvoorraad verwezen naar het antwoord op vraag 4. </antwoord>
      <antwoord nummer="2">Per ultimo 1996 had de deviezenvoorraad van De Nederlandsche Bank de volgende omvang en samenstelling: Uitsplitsing van de vorderingen en waardepapieren in buitenlandse geldsoorten naar valuta (ultimo ’96) (in miljoenen) Valuta Guldens US Dollars 4 373 7 620 Duitse marken 19 412 21 782 Japanse yen 324 002 4 851 Overige valuta’s 18 Totaal 34 271 Bron: DNB, Jaarverslag 1996 </antwoord>
      <antwoord nummer="3">In onderstaande tabel is een overzicht gegeven van de omvang van de deviezenvoorraad in de EU-lidstaten. Omvang van de deviezenvoorraad in 15 EU-lidstaten in miljoenen SDRs/per ultimo april 1997 België/Luxemburg 11 277 Denemarken 10 682 Duitsland 54 084 Finland 7 009 Frankrijk 19 596 Griekenland 12 721 Ierland 4 798 Italië 29 490 Nederland 17 967 Oostenrijk 14 640 Portugal 10 814 Spanje 43 921 Verenigd Koninkrijk 23 418 Zweden 10 540 Bron: IMF, International Financial Statistics </antwoord>
      <antwoord nummer="4">Bij de inwerkingtreding van de derde de deviezenvoorraad het volgende relevant. Ten eerste zullen deviezen luidende in valuta’s van lidstaten die aan de muntunie deelnemen in euro’s gaan luiden. Dit betekent de facto dat de externe deviezenvoorraad in de deelnemende landen zal afnemen omdat de vorderingen en waardepapieren luidende in euro’s een binnenlands karakter hebben. Ten tweede zullen de centrale banken van de aan de muntunie deelnemende lidstaten, cf. art. 28 van de statuten van het Europees Stelsel van Centrale Banken (hierna: ESCB), kapitaal storten bij de oprichting van de Europese Centrale Bank (hierna: ECB). Dit kapitaal zal maximaal Ecu 5 mld bedragen, maar behoeft niet volledig te worden volgestort. Voor zover deze storting zal plaatsvinden in externe deviezen, zal dit leiden tot een afname van de deviezenvoorraad bij nationale centrale banken van de deelnemende landen. Ten derde zullen nationale centrale banken van de deelnemende landen gezamenlijk cf. art. 30 van de ESCB-statuten externe reserves ter waarde van Ecu 50 mld overdragen aan de ECB. Deze overdracht van reserves zal leiden tot een afname van de deviezenvoorraad van de nationale centrale banken van de aan de muntunie deelnemende landen waarvoor, cf. art. 30 van de ESCB-statuten, op de balans van desbetreffende nationale centrale banken een vordering op de ECB in de plaats komt. De bijdragen van individuele nationale centrale banken voor de storting van kapitaal op basis van art. 28 van de ESCB-statuten alsmede voor de overdracht van reserves op basis van art. 30 van de ESCB-statuten, zullen worden vastgesteld aan de hand van de in art. 29 van de ESCB-statuten neergelegde verdeelsleutel. Deze sleutel wordt voor 50% bepaald door het aandeel van een lidstaat in de bevolking van de Gemeenschap en voor 50% door het aandeel van het BBP van een lidstaat in het BBP van de Gemeenschap. Alle overige externe reserves zullen cf. art. 31 van de ESCB-statuten worden aangehouden door de nationale centrale banken. </antwoord>
      <antwoord nummer="5, 7 en 8">Voor zover deviezen luidende in valuta’s van lidstaten die aan de muntunie deelnemen in euro’s gaan luiden, is dit te beschouwen als een vorm van redenominatie van activa zonder dat daarbij op zichzelf een (monetaire) transactie plaatsvindt. Deze redenominatie heeft geen monetair of inflatoir effect omdat nationale valuta’s van de aan de muntunie deelnemende landen en euro’s in de derde fase verschillende uitdrukkingsvormen zijn van één en dezelfde munt. Ter illustratie zij opgemerkt dat het redenomineren thans van vermogenstitels van guldens naar kwartjes geen monetaire effecten zou hebben. </antwoord>
      <antwoord nummer="6">Met betrekking tot de bij vraag 4 beschreven transacties tussen de nationale centrale banken van de aan de muntunie deelnemende lidstaten en de ECB bij de inwerkingtreding van de derde fase van de EMU vloeien de rechtsgronden direct voort uit het Verdrag van Maastricht. De bij vraag 5 genoemde redenominatie van activa wordt geregeld in artikel 109L(4) van het verdrag en de daarop gebaseerde verordening. Zoals uit het antwoord op vraag 4 blijkt kan in deze gevallen niet gesproken worden in termen van «onttrekking» of «onteigening», daar die transacties slechts substitutie van activa dan wel redenominatie van activa behelzen. </antwoord>
      <antwoord nummer="9 en 10">Het aanhouden van activa (waaronder externe reserves) door centrale banken dient ter dekking van door hen aangegane verplichtingen (de passiva van de balans, waaronder uitgegeven bankbiljetten) en biedt als zodanig waarborgen voor het vertrouwen van financiële markten en het publiek in de desbetreffende valuta. Dit vertrouwen is van belang voor een goede werking van het financiële stelsel en een stabiele interne en externe waarde van een munt; beide zijn op hun beurt van cruciaal belang voor een goede werking van de economie. Gelet op het bovenstaande is het verzilveren van deviezenvoorraden van de lidstaten en het besteden van de opbrengsten daarvan niet mogelijk en niet aan de orde. Derhalve acht ik het niet opportuun deze kwestie in EU-verband aan de orde te stellen. </antwoord>
      <noten afkomstig="antwoord"/>
   </antwoorden>
</kvr>
