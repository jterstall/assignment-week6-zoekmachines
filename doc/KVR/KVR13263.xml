<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over tabak. (Ingezonden 21 februari 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13263
</item>
         <item attribuut="Inhoud">Vragen of het ministerie van VWS op de hoogte was van contacten tussen tabaksproducent Philip Morris en oud-minister-president Lubbers en oud-minister van EZ Andriessen. Deze vragen dienen ter aanvulling op vragen van het lid Hermann van 16 februari 2001 (Aanhangsel Handelingen, nr. 816, vergaderjaar 2000-2001).</item>
         <item attribuut="Rubriek">Staats- en bestuursrecht (Regering) Welzijn (Verslavingszorg)</item>
         <item attribuut="Trefwoorden">Ministers Tabak</item>
         <item attribuut="Vindplaats">Kamervragen met antwoord 2000-2001, nr. 817, Tweede Kamer</item>
         <item attribuut="Vraagnr_bij_indiening">2000106660</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2001-03-09</item>
         <item attribuut="Datum_indiening">2001-02-21</item>
         <item attribuut="Document-id">KVR13263</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1697" allpagenumbers="1697 1698" vetnummer="2000106660" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13263" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="817" onderwerp="" indiendatum="2001-02-21">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-03-9">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Was uw ministerie van VWS of de voorganger daarvan op de hoogte van de contacten tussen Philip Morris en oud-minister-president Lubbers en oud-minister van EZ Andriessen begin jaren negentig? <voetnoot nummer="1"/>
      </vraag>
      <vraag nummer="2">Is het waar dat Nederland, na stevige lobby van de Nederlandse sigarettenindustrie, zijn uiterste best heeft gedaan om in Brussel medestanders te zoeken om de regelgeving inzake de harmonisatie van sigarettenaccijns te versoepelen, en toen die pogingen waren mislukt «alles in het werk stelde om de minimumaccijns, alsmede de structuur van de accijns, om te buigen in een voor u (Stichting Sigaretten Industrie) meer aanvaardbare richting»? </vraag>
      <vraag nummer="3">Is de toenmalige minister van Volksgezondheid van tevoren betrokken bij het beleid van de Nederlandse regering om zich in te spannen voor de versoepeling van de harmonisatierichtlijn? Zo ja, was deze minister het eens met dit beleid? </vraag>
      <vraag nummer="4">Erkent u dat uit de passage van de notitie van 29 april 1991 van een topambtenaar van het ministerie van Financiën aan diens bewindslieden – waarin deze min of meer waarschuwt dat een vermindering van accijns door vermindering in het gebruik dreigde bij een forse verhoging van de tabaksaccijns – blijkt, dat dit ministerie inkomsten uit accijns belangrijker lijkt te vinden dan de belangen van Volksgezondheid? Zo ja, in hoeverre heeft de toenmalige minister van Volksgezondheid hiervan hinder ondervonden bij het tabaksontmoedigingsbeleid? </vraag>
      <vraag nummer="5">Wat vindt u van het feit dat de Nederlandse Staat aan accijns tussen 1990 en 1999 560 keer zoveel heeft ontvangen dan dat ze heeft uitgegeven aan campagnes om het roken tegen te gaan? </vraag>
      <vraag nummer="6">Deelt u de mening dat de Nederlandse overheid sneller en een steviger tabaksontmoedigingsbeleid had kunnen en moeten voeren? Zo ja, waarom is dat niet gebeurd? </vraag>
      <vraag nummer="7">Is de indruk juist dat de ministers van Economische Zaken en van Financiën een belangrijker bijdrage hebben geleverd in het tabaksbeleid dan de minister van Volksgezondheid? Zo ja, is dit vanwege de sterke en zoals nu blijkt effectieve lobby van de tabaksindustrie niet ongewenst omdat op die manier financiële en economische belangen voor gezondheidsbelangen gaan? Toelichting Deze vragen dienen ter aanvulling op eerdere vragen terzake van het lid Hermann, ingezonden 16 februari jl. </vraag>
      <noten afkomstig="vraag">
         <noot nummer="1" datum="2001-02-15" bron="Trouw">Trouw, 15 februari 2001</noot>
      </noten>
   </vragen>
   <antwoorden aantal="7">
      <antwoord nummer="1">Neen, het toenmalige ministerie van Welzijn, Volksgezondheid en Cultuur was, voorzover ik heb kunnen nagaan, daarvan op dat moment niet op de hoogte. </antwoord>
      <antwoord nummer="2">De vraag hoe het minimum-tabaksaccijnstarief in EU-kader zou worden vastgelegd in een richtlijn stond los van het tabaksaccijnsbeleid in Nederland. Deze kwestie had betrekking op de internationale concurrentieverhoudingen. Een en ander was toentertijd ook bij de Tweede Kamer bekend. In paragraaf 2.4 van de memorie van toelichting bij het voorstel van wet tot wijziging van een aantal belastingwetten in het kader van het Belastingplan 1993 (Kamerstukken II 1992/93, 22 873, nr. 3), op bladzijde 34 in de memorie van antwoord (Kamerstukken II 1992/93, 22 873, nr. 6) en op bladzijde 22 van de nota naar aanleiding van het eindverslag (Kamerstukken II 1992/93, 22 873, nr. 12) is daar destijds uitvoerig op ingegaan. ln het kader van een evaluatie van de minimumaccijnstarieven door de Europese Commissie zal deze kwestie binnen afzienbare tijd opnieuw aan de orde komen. </antwoord>
      <antwoord nummer="3">Destijds was er frequent interdepartementaal ambtelijk overleg over diverse accijnsrichtlijnvoorstellen ter harmonisatie van de interne markt met ingang van 1992. Het toenmalige ministerie van Welzijn, Volksgezondheid en Cultuur nam daaraan deel en was daarbij betrokken voor alcohol en tabak. De bevindingen en uitkomsten van dit overleg werden regelmatig voorgelegd aan de meest betrokken bewindslieden en dit leidde via besluitvorming in het kabinet tot een eenduidige opstelling namens de regering in Brussel. </antwoord>
      <antwoord nummer="4">Neen. De gememoreerde passage maakte onderdeel uit van een notitie voor de besluitvorming over de accijnsverhogingen in het kader van de zogenoemde Tussenbalans per 1 januari 1992, 1 juli 1992 en 1 januari 1993. Het ging daarbij niet om de accijnsverhogingen als zodanig, maar om de verhouding tussen de accijnsverhogingen voor sigaretten en voor shag in verband met mogelijke substitutie-effecten van sigaretten naar shag op basis van de cijfers van de accijnsverhoging in 1984. De gesuggereerde tegenstelling is bovendien onjuist en de redenering ontbeert ook logica. De fiscale en volksgezondheidsbelangen liggen bij de tabaksaccijns veelal in elkaars verlengde, hetgeen ook moge blijken uit deze verhogingen die geleid hebben tot prijsstijgingen van f 4,00 tot f 5,60 voor een pakje shag en van f 4,35 tot f 5,50 voor een pakje sigaretten. De afzet van sigaretten en shag is in die jaren aanmerkelijk afgenomen en de accijnsopbrengst substantieel toegenomen. Ook in 1997,1998, 1999 en 2001 hebben accijnsverhogingen plaats gevonden met als uiteindelijke effecten consumentenprijsstijgingen van f 6,10 tot f 7,65 voor een pakje shag en van f 6,45 tot f 7,55 voor een pakje sigaretten. Kortom, zoals in het verleden in binnen- en buitenland meermalen is gebleken, leidt een verhoging van de tabaksaccijns in het algemeen tot minder roken (goed voor de volksgezondheid), maar levert deze per saldo toch méér accijnsopbrengsten (gunstig voor de Staatskas) op. </antwoord>
      <antwoord nummer="5">Dit feit is juist. Het is zaak de tabaksaccijns verder te verhogen en nu ook stevig te gaan investeren in stoppen-met-roken en tabakspreventie onder jongeren. Met betrekking tot accijnsverhogingen moet evenwel mede het prijs- en accijnsniveau in de buurlanden worden afgewogen. In de nieuwe Tabaksnota van het kabinet kom ik nader op een en ander terug. </antwoord>
      <antwoord nummer="6">Als eerstverantwoordelijke voor de volksgezondheid en met de huidige kennis en de maatschappelijke opvattingen van nu over tabak ben ik – terugkijkend op de decennia tussen medio jaren vijftig en midden jaren tachtig – achteraf bezien van mening dat een eerder, sneller en steviger tabakspreventiebeleid de voorkeur had verdiend. Het antwoord op de vraag waarom dat niet is gebeurd, is gelegen in de uitkomsten van de besluitvorming toentertijd binnen de regering, in de beide Kamers der Staten-Generaal en in EU-kader. Het is echter niet zo dat er geen betekenend tabaksontmoedigingsbeleid in gang is gezet. Zo is op 1 januari 1990 de Tabakswet in werking getreden. Hierbij zijn allerlei communicatieinspanningen gepleegd. Nadien is ook een campagne tegen hinder en overlast door passief roken op het werk gevoerd. Verder zijn in de loop van de jaren negentig diverse EU-tabaksrichtlijnen (gezondheidswaarschuwingen, maximering teergehalte, etikettering, verbod op zuigtabak, reclame- en sponsoringverbod) tot stand gekomen. Bovendien is in het kader van de Tabaksnota van het vorige kabinet tot de nodige maatregelen besloten; een belangrijk deel daarvan – de wettelijke component – ligt nu voor bij de Tweede Kamer (Kamerstukken II, 1998/99, 26 472, nrs. 1–6). Tenslotte wijs ik op de inzet van het prijsinstrument: sinds 1990 is zowel de accijns op als de prijs van een pakje sigaretten of shag grofweg verdubbeld. </antwoord>
      <antwoord nummer="7">Neen, deze indruk is onjuist. Bij het totstandkomen van beleid worden alle belangen afgewogen. Deze afweging heeft geleid tot het huidige tabaksontmoedigingsbeleid, waarin de volksgezondheidsbelangen prevaleren boven de economische belangen. In het antwoord op vraag 4 heb ik al uiteengezet dat de fiscale en volksgezondheidsbelangen bij de tabaksaccijns over het algemeen niet met elkaar conflicteren, maar juist goed met elkaar sporen. </antwoord>
      <noten afkomstig="antwoord"/>
   </antwoorden>
</kvr>
