<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Atsma (CDA) en Slob (CU) aan de minister van Onderwijs, Cultuur en Wetenschap en de staatssecretaris van Economische Zaken over het aanbod van (digitale) radio- en televisiepakketten. (Ingezonden 15 oktober 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30116
</item>
         <item attribuut="Inhoud">De zender Family7 en digitale themazenders als Geloven tv van de NCRV en Omega tv van de EO Worden vanaf 1 januari 2008 niet meer doorgegeven via het ZESKO pakket. Hoe verhoudt dit zich tot de gewenste pluriformiteit van aangeboden (digitale) radio- en televisiepakketten?</item>
         <item attribuut="Rubriek">Communicatie, media en informatievoorziening (Netwerken) Communicatie, media en informatievoorziening (Radio en televisie)</item>
         <item attribuut="Trefwoorden">Kabelnetten Televisie</item>
         <item attribuut="Vindplaats">Kamervragen met antwoord 2007-2008, nr. 637, Tweede Kamer</item>
         <item attribuut="Vraagnr_bij_indiening">2070802450</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="CDA">Atsma</persoon>
            <persoon partij="CU">Slob</persoon>
         </item>
         <item attribuut="Datum_reaktie">2007-11-13</item>
         <item attribuut="Datum_indiening">2007-10-15</item>
         <item attribuut="Document-id">KVR30116</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1361" allpagenumbers="1361 1362" vetnummer="2070802450" code="0708tkkvr637" lopendefooter="Tweede Kamer, vergaderjaar 2007–2008, Aanhangsel" filenaam="KVR30116" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="637" onderwerp="" indiendatum="2007-10-15">
         <vrager partij="CDA" oorsprong="parlement">Atsma</vrager>
         <vrager partij="CU" oorsprong="parlement">Slob</vrager>
         <vraagt-aan>de minister van Onderwijs, Cultuur en Wetenschap en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="13 november 2007), zie ook Aanhangsel Handelingen nr. 495, vergaderjaar 2007–2008">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Op welke wijze wordt de pluriformiteit in de door kabelexploitanten aangeboden (digitale) radio- en televisiepakketten gewaarborgd? </vraag>
      <vraag nummer="2">Klopt de waarneming dat kabelexploitanten niet of nauwelijks christelijke commerciële zenders doorgeven? </vraag>
      <vraag nummer="3">Is het waar dat de zender Family7 en digitale themazenders als Geloven tv van de NCRV en Omega tv van de EO vanaf 1 januari 2008 niet meer worden doorgegeven via het ZESKO pakket? Hoe verhoudt dit zich tot de gewenste pluriformiteit van aangeboden (digitale) radio- en televisiepakketten? </vraag>
      <vraag nummer="4">Hoe verklaart u dat, zoals in het geval van de commerciële zender Family7, vanuit de overheid (tegen betaling) een licentie wordt verleend aan commerciële omroepen terwijl geen enkele garantie wordt gegeven dat de betreffende zenders een plek krijgen binnen een digitaal kabelpakket? Acht u dit terecht? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De pluriformiteit van het radio en televisie aanbod is een belangrijk doel van het Nederlandse mediabeleid. Op de kabel is het pluriforme aanbod daarom gewaarborgd door de verplichting in de Mediawet voor de kabelexploitanten om 15 televisieprogramma’s en 25 radioprogramma’s door te geven. Dit programmapakket wordt samengesteld op basis van een aantal bij wet genoemde publieke kanalen en op basis van een zwaarwegend advies van programmaraden. Het advies van de programmaraden ziet echter in de praktijk alleen op het analoge kabelpakket. Zoals genoemd in de brief over de WRR ben ik bezig om een nieuw model van consumenteninvloed (co-reguleringsmodel) uit te werken dat ook ziet op de digitale pakketten van de kabel. Zoals ook door de staatssecretaris van Economische Zaken aangegeven in het Algemeen Overleg met uw Kamer over toegang tot de kabel van 1 november jl., zal dit onderwerp onder meer in een breder perspectief worden besproken in de Nota Omroepdistributie die hij en ik komend voorjaar aan uw Kamer aan zullen bieden. </antwoord>
      <antwoord nummer="2">Uit navraag bij NLkabel en de kabelbedrijven blijkt dat verschillende kabelbedrijven zenders met een christelijke signatuur doorgeven. CAIW, Delta en Multikabel geven ook commerciële zenders met een christelijke signatuur door. </antwoord>
      <antwoord nummer="3">Er moet een onderscheid gemaakt worden tussen het commerciële Family7 en de publieke themakanalen /Geloven en Omega TV. De commerciële zender Family7 zal met de kabelbedrijven in overleg moeten treden over de doorgifte. Dat is het spel van vraag en aanbod, prijs en onderhandeling. NLkabel heeft bevestigd dat de Zesko-kabelmaatschappijen per 1 januari 2008 zullen stoppen met de doorgifte van Family7 (voor zover deze nu wordt doorgegeven). De publieke themakanalen met een christelijke signatuur behoren tot het totale programmapakket van de Nederlandse Publieke Omroep (NPO) waarover de NPO met de individuele kabelbedrijven afspraken heeft gemaakt. Bij Multikabel en Casema worden verschillende themakanalen (nog) niet doorgegeven, waaronder /Geloven en Omega TV. De NPO heeft vernomen dat Home per 1 januari 2008 wil stoppen met doorgifte van /Geloven en Omega TV. De NPO is op dit moment hierover in overleg met Casema, Multikabel en Home. Het is aan de kabelexploitanten om in samenspraak met de programmaraden te komen tot een pluriform aanbod. Het nieuwe co-reguleringsmodel voorziet er juist in dat ook de digitale kanalen onderdeel vormen van deze consumenteninvloed. </antwoord>
      <antwoord nummer="4">Op grond van artikel 71a Mediawet mag een commerciële omroepinstelling een programma pas uitzenden na toestemming van het Commissariaat voor de Media. Het Commissariaat houdt toezicht op de naleving van de bepalingen bij of krachtens de Mediawet gesteld. Aan dat toezicht zijn toezichtskosten verbonden. Er is dus geen sprake van een licentie die tegen betaling door de overheid wordt verstrekt, waaraan men uitzendrechten kan ontlenen. De toestemming biedt de mogelijkheid om met bijvoorbeeld kabel-, satellietbedrijven of KPN/Digitenne te onderhandelen over doorgifte. </antwoord>
      <noten afkomstig="antwoord"/>
   </antwoorden>
</kvr>
