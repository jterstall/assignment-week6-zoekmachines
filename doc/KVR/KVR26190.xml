<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over de passen voor taxichauffeurs. (Ingezonden 28 juli 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26190
</item>
         <item attribuut="Inhoud">Vragen over o.a. de wachtlijst voor een taxi-examen en de wachttijd voor het verkrijgen van de chauffeurspas (de tijd die de chauffeur moet wachten om aan het werk te kunnen).</item>
         <item attribuut="Rubriek">Bedrijfsleven en industrie (Vestigingsbeleid) Beroepsonderwijs en volwasseneneducatie (Examens) Verkeer, vervoer en waterstaat (Personenvervoer)</item>
         <item attribuut="Trefwoorden">Chauffeurs Examens Taxi's Vestigingsbeleid</item>
         <item attribuut="Vindplaats">Kamervragen met antwoord 2005-2006, nr. 1986, Tweede Kamer</item>
         <item attribuut="Vraagnr_bij_indiening">2050617100</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2006-08-22</item>
         <item attribuut="Datum_indiening">2006-07-28</item>
         <item attribuut="Document-id">KVR26190</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4217" allpagenumbers="4217 4218" vetnummer="2050617100" code="0506tkkvr1986" lopendefooter="Tweede Kamer, vergaderjaar 2005–2006, Aanhangsel" filenaam="KVR26190" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1986" onderwerp="" indiendatum="2006-07-28">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-08-22">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kunt u berichten hoe lang de wachtlijst is voor een taxi-examen? Wat is uw mening hierover? </vraag>
      <vraag nummer="2">Is het waar dat bij het zakken voor het taxi-examen voor een volgende poging een nieuw bewijs van goed gedrag nodig is? Zo ja, waarom is dit zo? Zo neen, hoe lang blijft dit bewijs van kracht? </vraag>
      <vraag nummer="3">Kunt u berichten hoe lang een taxichauffeur na het behalen van zijn examen moet wachten op het verkrijgen van de chauffeurspas? Wat mag een taxichauffeur in de tussentijd al doen? Is dit proces te versnellen? </vraag>
      <vraag nummer="4">Wat voor maatregelen gaat u nemen om taxichauffeurs sneller aan het werk te krijgen? Ziet u ook mogelijkheden om taxichauffeurs op te laten nemen in leer-werktrajecten zodat er al werkend geleerd kan worden en chauffeurs niet zo lang op werk hoeven te wachten? Kunt u uw antwoord toelichten? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Feitelijk is er thans geen sprake van een wachtlijst, maar van een doorlooptijd van de procedure. Het CBR gaat er bij de standaardprocedure van uit dat – gerekend vanaf het moment dat de verschuldigde betalingen binnen zijn – binnen zes weken examen kan worden gedaan. Om dit voor zowel het theorie- als praktijkexamen te kunnen realiseren, wordt aan de kandidaten geadviseerd beide examens gelijktijdig aan te vragen. De locatie voor beide examens kan overigens wel verschillen: er zijn 24 theorie- en 33 praktijkexamenplaatsen. Met betrekking tot de stratenkennis kan de kandidaat een stadsplattegrond van een gemeente uitkiezen waarover men geëxamineerd wil worden. Het CBR heeft de daarvoor toegestane plattegronden bekendgemaakt, onder meer via hun website. De aanmelding voor een examen kan in één dag worden geregeld. Indien de aanvraag door een opleider gedaan wordt kan, indien hij bij het CBR examenplaatsen heeft gereserveerd, het examen op zijn vroegst acht dagen later plaatsvinden. Indien deze opleider geen examenplaatsen heeft gekocht zal het examen ergens binnen de doorlooptermijn van zes weken kunnen plaatsen. Indien de aanvraag door een particulier wordt ingediend, wordt voor deze pas een examendatum gepland indien de verschuldigde betaling is ontvangen. Deze examendatum valt in principe binnen zes weken na de ontvangen betaling. </antwoord>
      <antwoord nummer="2">Op dit moment kan het voorkomen, dat vanwege de geldigheid voor de duur van twee maanden, de vereiste geneeskundige verklaring of de verklaring omtrent het gedrag (VOG) na een herexamen niet meer geldig is. Dat is weliswaar geen belemmering om opnieuw examen te mogen doen, maar het is wel een belemmering voor de afronding van de aanvraag van de chauffeurspas door de Inspectie Verkeer en Waterstaat, na het slagen voor het herexamen. Dit is mijns inziens een onbedoeld effect van de geldigheid van twee maanden die nu geldt. Ik ben dan ook voornemens om de geldigheidsduur te verlengen naar vier maanden. De daarvoor benodigde aanpassing van het Besluit personenvervoer 2000 heb ik inmiddels in gang gezet. Verlenging van twee naar vier maanden van de geldigheidsduur van beide documenten acht ik een goed evenwicht tussen het bieden van de mogelijkheid dat tenminste één keer herexamen kan worden gedaan enerzijds en het waarborgen dat de gegevens nog voldoende actueel zijn anderzijds. Deze wijziging heeft geen ongewenste gevolgen voor het taxivervoer, mede omdat mijn inspectie te allen tijde om nieuwe verklaringen kan verzoeken indien het vermoeden bestaat dat de chauffeur niet meer voldoet aan de eisen. Vooruitlopend op deze wijziging wordt er bij de behandeling van een aanvraag voor een chauffeurspas door de Inspectie Verkeer en Waterstaat van uitgegaan dat een geneeskundige verklaring of een VOG vier maanden geldig is. </antwoord>
      <antwoord nummer="3 en 4">Op dit moment duurt het uiterlijk 4 weken nadat het bericht bij mijn inspectie van slagen voor het examen bekend is, en ook aan alle overige vereisten voor chauffeurspas is voldaan, voordat een chauffeur zijn nieuwe chauffeurspas kan afhalen van het postkantoor en taxivervoer kan verrichten. Dit komt doordat de definitieve chauffeurspas een aantal unieke beveiligingskenmerken heeft en ook de daadwerkelijke uitgifte van de chauffeurspas via het postkantoor pas kan plaatsvinden, na een daar uit te voeren identiteitscontrole. Het uitgangspunt waaraan ik niet wil tornen, is dat totdat de pas is verstrekt, de chauffeur geen taxivervoer mag verrichten. Dat betekent dat taxi’s alleen mogen worden bestuurd als de bestuurder aan alle eisen voldoet. In mijn brief aan uw Kamer van 12 juni 2006 (Tweede Kamer, vergaderjaar 2005–2006, 25 910, nr. 61) gaf ik al aan dat ik als beter alternatief voor het leer- werktraject op korte termijn een sterk versnelde procedure zal uitwerken en doorvoeren. Daarbij kan een chauffeur na 8 weken taxivervoer verrichten; in die 8 weken zijn het volgen van de opleiding, het doen van een examen en het verstrekken van een overigens met de nodige waarborgen uitgeruste tijdelijke chauffeurspas inbegrepen. Het consumentenbelang, namelijk dat men zo de zekerheid blijft behouden dat altijd sprake is van een gekwalificeerde taxichauffeur, heeft daarbij de doorslag gegeven. Mijn streven is om eind september aanstaande de versnelde procedure te gaan hanteren. In mijn eerder genoemde brief van 12 juni 2006 gaf ik ook aan, dat de aspirantchauffeur de juiste bij de versnelde procedure horende acties dient te ondernemen. </antwoord>
      <noten afkomstig="antwoord"/>
   </antwoorden>
</kvr>
