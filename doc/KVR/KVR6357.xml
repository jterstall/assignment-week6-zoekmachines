<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over bezuinigingen in de ouder- en kindzorg. (Ingezonden 29 december 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6357
</item>
         <item attribuut="Rubriek">Gezondheidszorg (Maatschappelijke gezondheidszorg)</item>
         <item attribuut="Trefwoorden">Thuiszorg</item>
         <item attribuut="Vindplaats">Kamervragen met antwoord 1997-1998, nr. 584, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1998-01-22</item>
         <item attribuut="Datum_indiening">1997-12-29</item>
         <item attribuut="Document-id">KVR6357</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1191" allpagenumbers="1191 1192" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6357" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="584" onderwerp="" indiendatum="1997-12-29">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1998-01-22">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Blijkt uit uw brief van 18 december 1997, dat de Landelijke Federatie van Consultatiebureau-artsenverenigingen (LFC) al meerdere malen aan de bel heeft getrokken over bezuinigingen in de ouder- en kindzorg in verband met de financiering? <voetnoot nummer="1"/>
      </vraag>
      <vraag nummer="2" voetnoot="2">Hoe is dit te rijmen met uw antwoorden van 16 december op mijn mondelinge vragen waarin u op z’n minst de indruk gaf dat het ministerie geen enkel signaal hierover bekend was? <voetnoot nummer="2"/>
      </vraag>
      <vraag nummer="3">Hoe verklaart u de discrepantie tussen uw antwoord in tweede termijn «dat de federatie van jeugdartsen het kennelijk niet de moeite waard heeft gevonden om daarover de minister te informeren», en de bewering in de brief van de LFC van 18 december aan uw ministerie dat de feiten uit dit zwartboek aan uw ambtenaar zijn toegezonden? </vraag>
      <vraag nummer="4">Moet hieruit de conclusie worden getrokken dat u niet goed wordt geïnformeerd door uw ambtenaren, zelfs niet wanneer u in de Kamer vragen moet beantwoorden? </vraag>
      <vraag nummer="5">Begrijp ik de inhoud van uw brief van 18 december goed als ik concludeer dat de signalen van de LFC door uw ambtenaren zijn gebagatelliseerd als een technisch probleem en zij daarom geen actie hebben ondernomen? </vraag>
      <vraag nummer="6">Bent u van mening dat u als verantwoordelijke minister op de hoogte moet worden gebracht indien vanuit een bepaalde sector problemen worden gemeld en/of de Kamer u vragen gaat stellen naar aanleiding van deze problemen? </vraag>
      <vraag nummer="7">Bent u bereid de door de LFC aangedragen problemen serieus te nemen en met deze federatie en alle betrokken partijen naar een oplossing te zoeken? </vraag>
      <vraag nummer="8">Wilt u de Kamer volledig informeren over de door de LFC gemelde problemen met de financiering, de gevolgen die dat volgens de federatie heeft op de kwaliteit van de ouder- en kindzorg en uw reactie hierop? </vraag>
      <noten afkomstig="vraag">
         <noot nummer="1" titel="I.v.m. het veel kleiner budget dat per 1 januari 1999 voor de status aparte producten vrijkomt, wordt momenteel het zorgpakket JGZ drastisch teruggebracht">Brief van de minister van VWS aan de Voorzitter van de Tweede Kamer van 18 december 1997, kamerstuk 25 619, nr. 5. In deze brief citeert de minister uit de brief van de LFC van 4 oktober aan VWS, waarin de LFC volgens de minister de kern van het laatste gesprek met een ambtenaar van VWS samenvat: «I.v.m. het veel kleiner budget dat per 1 januari 1999 voor de status aparte producten vrijkomt, wordt momenteel het zorgpakket JGZ drastisch teruggebracht»</noot>
         <noot nummer="2" datum="1997-12-16" bron="Antwoord minister Borst op mondelinge vragen van Marijnissen">Antwoord minister Borst op mondelinge vragen van Marijnissen, 16 december 1997</noot>
      </noten>
   </vragen>
   <antwoorden aantal="8">
      <antwoord nummer="1" voetnoot="1">Uit mijn antwoord van 18 december 1997 blijken twee zaken. Ten eerste zijn met de Landelijke Federatie van Consultatiebureau-artsenverenigingen, de Nederlandse Vereniging van Diëtisten en de Nederlandse Vereniging voor Preventie en GVO gesprekken gevoerd over de gewijzigde regelgeving in de thuiszorg. Deze gesprekken zijn gevoerd om duidelijkheid te geven over de positie van de status aparte activiteiten van de thuiszorg (ouder- en kindzorg en diëtetiek) enerzijds en preventie en gvo anderzijds. Ten tweede heeft de Landelijke Federatie van Consultatiebureau-artsenverenigingen op 4 oktober jongstleden een brief gestuurd over vermeende bezuinigingen per 1999 op de status aparte activiteiten. Deze brief is op 31 oktober 1997 beantwoord. De brief en het antwoord zijn als bijlage bijgevoegd. <voetnoot nummer="1"/>
      </antwoord>
      <antwoord nummer="2">In antwoord op de vraag in eerste termijn of het mij bekend is dat in het hele land bezuinigd wordt op de moeder- en kindzorg heb ik het volgende antwoord gegeven. «Juist om de moeder- en kindzorg veilig te stellen, is inderdaad een nieuwe financiering van de thuiszorginstellingen bedacht, waarbij op grond van objectieve criteria voor de moeder- en kindzorg aan iedere thuiszorginstelling een bepaald bedrag wordt uitgekeerd. Wij hebben van geen enkele instelling het signaal ontvangen dat men daarmee in de problemen komt.» In de tweede termijn heb ik over het zwartboek gezegd dat deze op het moment van het vragenuurtje niet in het bezit was van het ministerie. Een document met de titel «zwartboek» is het ministerie op 17 december 1997 voor de eerste maal toegestuurd. </antwoord>
      <antwoord nummer="3">De brief van 4 oktober 1997 van de Landelijke Federatie van Consultatiebureau-artsenverenigingen gaat over de vermeende bezuinigingen per 1999 op de status aparte activiteiten. De zaken die in de brief van 17 december 1997 staan vermeld staan niet in de brief van 4 oktober 1997. </antwoord>
      <antwoord nummer="4">Uit de antwoorden op de vragen 1 tot en met 3 moge blijken, dat deze conclusie niet kan worden getrokken. </antwoord>
      <antwoord nummer="5">De conclusie is op dit punt niet correct. Zoals in mijn brief van 18 december 1997 is aangegeven hebben mijn ambtenaren de drie genoemde vakverenigingen opgeroepen intensief samen te werken en te komen met een gezamenlijk voorstel om in kaart te brengen op welke wijze thuiszorginstellingen de status aparte activiteiten uitvoeren. Deze oproep is nog steeds actueel en ondersteun ik van harte. </antwoord>
      <antwoord nummer="6">Met deze vraag ben ik het volstrekt eens. Mijn ambtenaren proberen keer op keer op zorgvuldige wijze mondelinge en schriftelijke vragen van de Kamer voor de Staatssecretaris en mij voor te bereiden. Bij de voorbereiding van het «vragenuurtje» van 16 december 1997 was het vooraf onduidelijk welke vragen precies gesteld zouden gaan worden. </antwoord>
      <antwoord nummer="7">Zoals ik in mijn antwoord op vraag 5 heb aangegeven ben ik daartoe van harte bereid. </antwoord>
      <antwoord nummer="8">De gewijzigde financiering van de status aparte activiteiten is het gevolg van de wijzigingen in de gehele thuiszorg per 1 januari 1997. Tot en met 1996 was de financiering een integraal onderdeel van de aanspraak Kruiswerk. Per 1 januari 1997 worden de status aparte activiteiten separaat via een gezamenlijk budget per aangewezen thuiszorginstelling gefinancierd. Het ligt in de bedoeling per 1 januari 1999 de financiering voor moeder- en kindzorg en diëtetiek te scheiden, zodat elke aanspraak een eigen budget krijgt. De volgende activiteiten zijn of zullen worden ondernomen: 1. Zoals in het «vragenuurtje» van 16 december 1997 is toegezegd, zal ik opdracht geven het feitelijke gebruik van de moeder- en kindzorg te onderzoeken. 2. Ik heb de Inspectie voor de Gezondheidszorg gevraagd de feiten uit de brief van de Landelijke Federatie van Consultatiebureau-artsenverenigingen te onderzoeken. De Inspectie is gevraagd een eerste rapportage op te stellen voor de vierde voortgangsrapportage thuiszorg. 3. Het Centraal Orgaan Tarieven Gezondheidszorg wordt gevraagd de richtlijnen thuiszorg wat betreft de status aparte activiteiten te evalueren en met eventuele aanpassingen in de richtlijnen voor 1999 te komen. 4. De drie vakverenigingen Landelijke Federatie van Consultatiebureau-artsenverenigingen, de Nederlandse Vereniging van Diëtisten en de Nederlandse Vereniging voor Preventie en GVO zullen op korte termijn worden uitgenodigd om hun gezamenlijke activiteiten te bespreken en afspraken te maken over het vervolgtraject. 5. Momenteel ontwikkelt de werkgroep Basis Taken Jeugdgezondheidszorg (IGZ) een standaardbasispakket. Dit pakket omvat JGZ-activiteiten (waaronder de 0–4 jarigen zorg) die, na vaststelling door mij, aan elk kind in Nederland zullen moeten worden aangeboden. Ik verwacht de eindrapportage eind mei 1998, en zal vervolgens daarop mijn standpunt bepalen. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
