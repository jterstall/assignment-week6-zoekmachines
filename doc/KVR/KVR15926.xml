<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kortenhorst en Van Ardenne-van der Hoeven (beiden CDA) aan de staatssecretaris van Defensie over tekort aan munitie bij het leger. (Ingezonden 30 mei 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15926
</item>
         <item attribuut="Inhoud">Vragen over berichten als zou de Nederlandse landmacht een tekort hebben aan scherpe munitie, met gevolgen voor verminderde geoefendheid voor gevechtssituaties.</item>
         <item attribuut="Rubriek">Veiligheidsbeleid en defensie (Landmacht) Veiligheidsbeleid en defensie (Militair materieel)</item>
         <item attribuut="Trefwoorden">Landmacht Militair materieel</item>
         <item attribuut="Vindplaats">Kamervragen met antwoord 2001-2002, nr. 1372, Tweede Kamer</item>
         <item attribuut="Vraagnr_bij_indiening">2010210870</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="CDA">Kortenhorst</persoon>
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">2002-07-04</item>
         <item attribuut="Datum_indiening">2002-05-30</item>
         <item attribuut="Document-id">KVR15926</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2903" allpagenumbers="2903 2904" vetnummer="2010210870" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15926" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1372" onderwerp="" indiendatum="2002-05-30">
         <vrager partij="CDA" oorsprong="parlement">Kortenhorst</vrager>
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan>de staatssecretaris van Defensie</vraagt-aan>
      </vraagdata>
      <antwoorddata antwoorddatum="2002-07-4">
         <antwoorder functie="staatssecretaris" ministerie="Defensie">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het waar dat de Nederlandse landmacht over te weinig scherpe munitie beschikt om soldaten mee te laten oefenen? <voetnoot nummer="1"/>Zijn er eveneens tekorten ontstaan aan andersoortige munitie? </vraag>
      <vraag nummer="2">Zo ja, hoe groot zijn deze tekorten exact? Hoe zijn deze tekorten ontstaan? Sinds wanneer is bekend dat deze tekorten er zijn? </vraag>
      <vraag nummer="3">Wat betekenen deze tekorten voor het aantal oefeningen dat benodigd is voor de kwalitatieve gereedheid van de Koninklijke landmacht? </vraag>
      <vraag nummer="4">Wordt als gevolg van deze tekorten aan scherpe munitie op alternatieve wijze geoefend? In hoeverre en in welke opzichten leiden alternatieve schietoefeningen, zoals met lasersystemen of simulatoren, tot verminderde geoefendheid voor gevechtssituaties? Beoordeelt u de geoefendheid van militairen mede met het oog op uitzendingen naar crisisbeheersingsgebieden thans als voldoende? Zo neen, welke maatregelen gaat u nemen opdat de geoefendheid wel optimaal is? </vraag>
      <vraag nummer="5">Hebben de tekorten aan munitie te maken met het overschakelen op een centraal bevoorradingssysteem? Welke tijdelijke maatregelen neemt u om de bevoorrading zelf ook nú zeker te stellen? </vraag>
      <vraag nummer="6">In hoeverre speelt de interne inkooporganisatie c.q. de organisatie van het afstemmingsproces tussen enerzijds de inkooporganisatie en anderzijds de onderdelen die door deze inkooporganisatie van materiaal worden voorzien in dezen een rol? Vindt u deze organisaties optimaal functioneren? Zo neen, welke processen bestaan en overweegt u om deze te verbeteren? </vraag>
      <vraag nummer="7">In hoeverre speelt in dezen de commerciële relatie tussen Defensie en de leverancier(s) van deze munitie een rol? Worden eventuele contracten terzake correct nageleefd? Zo neen, wat doet u daar aan? </vraag>
      <vraag nummer="8">Is er een relatie tussen deze tekorten aan munitie en het ontbreken van een eigentijds automatiseringssysteem waardoor men een goed voorraadoverzicht ontbeert? Zo ja, welke maatregelen bent u voornemens te treffen? </vraag>
      <noten afkomstig="vraag">
         <noot nummer="1" datum="2002-05-29" bron="Haagsche Courant, 29 mei jl., De Gelderlander">Haagsche Courant, 29 mei jl., De Gelderlander, 29 mei 2002</noot>
      </noten>
   </vragen>
   <antwoorden aantal="6">
      <antwoord nummer="1 en 2">De Nederlandse landmacht beschikt thans over voldoende munitie om mee te oefenen in tegenstelling tot de eerste maanden van dit jaar, toen niet altijd de gewenste munitie beschikbaar was om elke oefening te ondersteunen. Dit heeft overigens niet tot onaanvaardbare situaties geleid (zie ook het antwoord op de vragen 3 en 4). Het grootste probleem betrof de oefenmunitie bij de schooleenheden. Dit kwam vooral door verscherpte procedures op het gebied van veiligheid en milieu die tot restricties bij het hergebruik van niet-verbruikte munitie hebben geleid. De hierdoor ontstane tekorten worden thans aangevuld. Wat scherpe munitie betreft was er tijdelijk een tekort aan 9mm (pistool) eveneens door aangescherpte milieu- en veiligheidseisen waardoor «oude» munitie niet meer mocht worden gebruikt. Dit probleem is inmiddels opgelost. Verder betrof de minder dan gewenste beschikbaarheid een gering aantal speciale soorten munitie. Hier speelde het strikte beleid t.a.v. typeclassificatie een rol. De Koninklijke landmacht bezint zich thans in het kader van haar stijgende exploitatie-uitgaven op de mate waarin scherpe munitie wordt gebruikt. Hiermee samenhangend wordt sinds 2001 al een meer restrictief beleid gevoerd ten aanzien van oefen- en scherpe munitie. </antwoord>
      <antwoord nummer="3 en 4">Alle parate eenheden krijgen voldoende munitie om de noodzakelijke schietprogramma’s uit te voeren en de vereiste kwaliteit te halen. De militairen die op uitzending naar crisisgebieden worden gezonden, zijn dus voldoende geoefend. Hieraan worden geen concessies gedaan. Het schietopleidingstraject voorziet in een mix van onderwijsleermiddelen, simulatoren en oefen- en scherpe munitie. De schietoefeningen met scherpe munitie dienen als bevestiging van de behaalde leerdoelen op de simulatoren en bouwen daarop voort. Recent onderzoek (in Canada) geeft duidelijk aan dat de beste resultaten worden behaald bij een goede verhouding tussen simulatie en scherp schieten. De Koninklijke landmacht gebruikt oefenmunitie vooral bij zogenaamde gevechtssimulatiesystemen waarbij lasers worden gebruikt voor de registratie van treffers. Dit verhoogt het gebruik van oefenmunitie, maar levert een aanmerkelijk beter opgeleide militair op. Zoals in antwoord op de vragen 1 en 2 is gesteld, betrof het grootste probleem het tekort aan oefenmunitie bij schooleenheden. Voor kleinere oefeningen is vooral bij de schooleenheden oefenmunitie niet altijd beschikbaar. Dit is geen ideale situatie, omdat het de motivatie van de soldaten nadelig beïnvloedt en afbreuk doet aan het beginsel «train as you fight». Dit probleem wordt thans aangepakt, maar de financiële beperkingen leiden hoe dan ook tot een restrictiever munitiebeleid dan in het verleden werd gehanteerd. </antwoord>
      <antwoord nummer="5">De tekorten hebben niets te maken met een centraal bevoorradingssysteem. Naast het interen op de munitievoorraden is waar mogelijk versneld munitie aangeschaft en wordt er geleend van andere krijgsmachtdelen en zonodig ook van Navo-partners. </antwoord>
      <antwoord nummer="6">Een extra munitiebehoefte kan bijvoorbeeld ontstaan door veranderde opleidingsprogramma’s maar ook door aangescherpte veiligheids- en milieueisen. De mogelijkheden van de interne inkooporganisatie om op korte termijn aan veranderende wensen en eisen te voldoen zijn beperkt. Dit komt ondermeer door de doorlooptijd van het verwervingsproces dat conform bestaande wettelijke kaders wordt uitgevoerd. Verder is het voor sommige munitiesoorten in verband met de veiligheid nodig om extra activiteiten op het gebied van kwaliteitsborging uit te voeren. Bij munitiesoorten waarvan slechts kleine aantallen worden verbruikt ontstaan hierdoor soms problemen. Met behulp van kwaliteitsmanagement worden de processen voortdurend verbeterd. </antwoord>
      <antwoord nummer="7">De relatie tussen Defensie en munitieleveranciers speelt in deze kwestie op zich geen rol. Wat wel meespeelt, is de omvang van de bestelorders die voor een belangrijk deel de prioriteitstelling bepalen van de door de leveranciers op te zetten productielijnen. In sommige gevallen moet de Koninklijke landmacht achter aansluiten of wachten totdat een grotere serie wordt opgeleverd. Voor bepaalde munitiesoorten is de verwervingsprocedure sinds enige tijd versneld door hiervoor langer lopende raamcontracten af te sluiten. </antwoord>
      <antwoord nummer="8">Nee. </antwoord>
      <noten afkomstig="antwoord"/>
   </antwoorden>
</kvr>
