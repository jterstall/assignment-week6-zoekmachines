<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Economische Zaken over berichten dat Nederland te weinig doet op het gebied van ICT. (Ingezonden 21 april 2005); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23012
</item>
         <item attribuut="Inhoud">Vragen naar aanleiding van artikel op Parool-website, dat een stelling van IBM en The Economist aanhaalt, dat de Nederlandse wetgeving op het gebied van internet en digitale handel achterloopt, maar dat het ondernemersklimaat in ons land onverminderd goed blijft. Welke middelen heeft de minister om de investeringen in ICT en de technische opleidingen te stimuleren?</item>
         <item attribuut="Rubriek">Bedrijfsleven en industrie (Ondernemingen) Communicatie, media en informatievoorziening (Hard- en software) Communicatie, media en informatievoorziening (Netwerken) Staats- en bestuursrecht (Wetgeving)</item>
         <item attribuut="Trefwoorden">Automatisering Handel Internet Ondernemingen Telematica Wet- en regelgeving</item>
         <item attribuut="Vindplaats">Kamervragen met antwoord 2004-2005, nr. 1644, Tweede Kamer</item>
         <item attribuut="Vraagnr_bij_indiening">2040513480</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2005-05-17</item>
         <item attribuut="Datum_indiening">2005-04-21</item>
         <item attribuut="Document-id">KVR23012</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3505" allpagenumbers="3505 3506 3507" vetnummer="2040513480" code="0405tkkvr1644" lopendefooter="Tweede Kamer, vergaderjaar 2004–2005, Aanhangsel" filenaam="KVR23012" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1644" onderwerp="" indiendatum="2005-04-21">
         <vrager partij="SP" oorsprong="parlement">Gerkens</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2005-05-17">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie op het artikel «Nederland doet te weinig op gebied ICT»? <voetnoot nummer="1"/>
      </vraag>
      <vraag nummer="2">Bent u het eens met de stelling van IBM en The Economist dat de wetgeving op het gebied van internet en digitale handel in Nederland achterloopt? Zo neen, waarom niet? Zo ja, wat gaat u doen om dit tij te keren? </vraag>
      <vraag nummer="3">Welke middelen heeft u om de investeringen in informatie- en communicatietechnologie in Nederland weer tot de hoogste van Europa te doen laten behoren? Welke daarvan gaat u inzetten? </vraag>
      <vraag nummer="4">Wat gaat u doen om de technische opleidingen voor werknemers in Nederland te verbeteren? </vraag>
      <vraag nummer="5">Wat vindt u van het feit dat het ondernemersklimaat volgens IBM en The Economist in Nederland onverminderd goed blijft en wereldwijd een tweede plaats oplevert? Herkent u dit beeld? Zo neen, hoe verklaart u dan de uitspraken van IBM en The Economist? </vraag>
      <vraag nummer="6">Hoe beziet u in dit verband uw pleidooi voor het langer en meer werken? Kunt u uw antwoord toelichten? </vraag>
      <noten afkomstig="vraag">
         <noot nummer="1" weblink="http://www.parool.nl/nieuws/200 5/APR/20/eco1.html#">http://www.parool.nl/nieuws/200 5/APR/20/eco1.html#</noot>
      </noten>
   </vragen>
   <antwoorden aantal="6">
      <antwoord nummer="1">Het artikel «Nederland doet te weinig op gebied ICT» gaat met name in op de onlangs verschenen «e-readiness» ranglijst. Deze ranglijst is een gezamenlijk onderzoek van IBM en EIU (The Economist Intelligence Unit), waarin men probeert het zogenaamde e-ondernemersklimaat te meten. Het betreft de score van een land op bijna 100 indicatoren, die aangeven in hoeverre de markt in het betreffende land kansen biedt aan zakendoen via het internet. Ten opzichte van de vorige editie van deze ranglijst uit 2004 is de Nederlandse positie niet veranderd; de achtste plaats is behouden. Nederland komt in de ranking dus niet naar voren als het top-ICT-land dat het wil zijn. De ambitie van dit Kabinet is dat Nederland tot de top behoort van Europa met benutting van ICT voor economische groei en maatschappelijk nut. Binnenkort stuurt het Kabinet een update van de Rijksbrede ICT-Agenda naar de Tweede Kamer waarin wordt aangegeven wat het Kabinet hiervoor onderneemt. </antwoord>
      <antwoord nummer="2">Nee, het wettelijk kader voor elektronische handel, alsmede de regelgeving voor de sector elektronische communicatie is vastgelegd in Europese richtlijnen die in de Nederlandse wetgeving zijn geïmplementeerd. In het rapport van IBM en the Economist is deze stelling niet terug te vinden. Het is daarom onduidelijk op welke feiten het bericht van het Parool zich baseert. </antwoord>
      <antwoord nummer="3" voetnoot="1">Een recente studie van de OESO <voetnoot nummer="1"/>laat zien dat Nederland het met investeringen in ICT niet slecht doet. We zitten boven het OECD-gemiddelde. In Europa scoren alleen Zwitserland, Zweden, Finland en Groot-Brittannië hoger, maar de verschillen zijn beperkt. Ook met jaarlijkse groei van ICT-bestedingen zitten we rond het OESO-gemiddelde. Verder constateert de OESO dat we per hoofd van de bevolking in absolute bedragen ongeveer 50% meer uitgeven aan ICT dan het gemiddelde in de OESO-landen. Branchevereniging ICT-Office verwacht dat de ICT-sector in 2005 een groei van zo’n 4,3% zal doormaken. Dat is dus meer dan de groei van de totale economie. Een indicatie dat het met de investeringen in ICT niet slecht gaat in Nederland. Veel belangrijker dan het niveau van de investeringen is in mijn ogen de betere benutting van ICT. We halen onvoldoende rendement uit onze investeringen in ICT en dat is dan ook de reden dat de betere benutting van ICT een van de kernpunten van de Rijksbrede ICT-Agenda is. In de update van de Rijksbrede ICT-Agenda, die binnenkort aan uw Kamer wordt aangeboden, zal ik mijn acties en instrumenten nader toelichten. Ook wordt binnenkort het interdepartementale Actieprogramma ICT &amp; Sectoren naar uw Kamer gestuurd. Dat Actieprogramma wil doorbraken forceren in de implementatie en opschaling van innovatieve ICT-oplossingen en -diensten en zo een bijdrage leveren aan het oplossen van grote maatschappelijke vraagstukken. Het Actieprogramma richt zich op de sectoren onderwijs, mobiliteit, veiligheid en zorg. </antwoord>
      <antwoord nummer="4">Op het terrein van de scholing van werknemers zijn de eerst verantwoordelijken mijns inziens de werkgevers en werknemers. Zij zullen in onderling overleg tot afspraken over verbetering van deze opleidingen moeten komen. Voor de verbetering van de kwaliteit (en daarmee de inzetbaarheid) van werknemers, zet ik in op een strategie voor een leven lang leren, in samenwerking met mijn collega’s van OCW en SZW, de sociale partners en onderwijskoepels. De uitvoering van het actieplan Leven Lang Leren (Kamerstukken TK vergaderjaar 2001–2002, 28 344, nr. 1) staat hierin centraal. </antwoord>
      <antwoord nummer="5" voetnoot="2">Het is van belang te beseffen dat in het artikel «Nederland doet te weinig op gebied ICT» naar twee verschillende ranglijsten wordt verwezen, die verschillende aspecten van de economie in kaart brengen: (i) de «e-readiness» ranglijst; geeft aan in hoeverre de markt in een land kansen biedt aan zakendoen via het Internet. Deze ranglijst komt voort uit een gezamenlijk onderzoek van IBM en EIU (The Economist Intelligence Unit). Nederland scoort hier een 8e plaats, en in dat opzicht doet Nederland dus te weinig op het gebied van ICT. (ii) de vestigingsklimaatranglijst van de EIU; deze ranglijst heeft niet specifiek betrekking op ICT, maar op het algemene vestigingsklimaat in een land, waarin ook factoren worden meegenomen als de beschikbaarheid van gekwalificeerd personeel, de werking van de kapitaalmarkt, flexibiliteit van de arbeidsmarkt en in dit geval ook de politieke stabiliteit. In februari jl. is een nieuwe versie van de EIU-vestigingsklimaatranglijst verschenen in de vorm van een «Global outlook», waarin Nederland de aangehaalde tweede plaats scoort. Overigens geeft een persbericht van EIU dat eind maart verscheen aan dat Nederland op deze ranglijst inmiddels is gedaald naar de 6e plaats. De EIU geeft met haar vestigingsklimaatranglijst een voorspelling voor het vestigingsklimaat die betrekking heeft op de periode 2005–2009. De EIU kijkt met name naar indicatoren van groei, economisch beleid en de politieke situatie en gebruikt deze om voorspellingen te doen in plaats van om een score te verklaren. Andere vestigingsklimaatranglijsten leveren vooral een terugblik op geleverde prestaties. De ranglijst van de EIU is dan ook niet vergelijkbaar met bijvoorbeeld de bekende IMD-ranglijst <voetnoot nummer="2"/>. Daarin daalt de Nederlandse positie in de periode 2000–2005 van de 4e naar de 13e plaats. Hoewel de feitelijke prestaties volgens de IMD-ranglijst dus een achteruitgang laten zien, leren we van de EIU-ranglijst dat het toekomstbeeld voor Nederland nog steeds positief is. Het is daarom belangrijk dat Nederland alles op alles blijft zetten om het vestigingsklimaat te versterken zodat we ook in de «terugblikkende» ranglijsten weer terrein terug winnen. </antwoord>
      <antwoord nummer="6">Langer en meer werken is noodzakelijk aangezien de vergrijzing ons economisch draagvlak zal verkleinen. Vergroting van het economisch draagvlak draagt bij aan een versterking van de Nederlandse economie. Dit zal ook bijdragen aan een verbetering van het vestigingsklimaat, waardoor Nederland in een steeds meer internationaal concurrerende omgeving aantrekkelijk blijft voor buitenlandse bedrijven. De vergrijzing van de bevolking zorgt ervoor dat de samenstelling van de bevolking drastisch verandert. In 2040 zal het aantal mensen boven de 65 jaar zijn toegenomen met 85%. De groep die via het betalen van premies voor bijvoorbeeld de AOW en zorg deze ouderen moet onderhouden (de groep 20–65-jarigen) zal echter afnemen met 5%. De groep mensen tussen de 15 en 65 jaar zal gemiddeld ook ouder zijn, waardoor het aandeel mensen dat hiervan werkt bij ongewijzigd beleid lager zal liggen dan nu. Dit legt een grote druk op de solidariteit in de samenleving. Bij ongewijzigd beleid zal een kleinere groep mensen bereid moeten zijn om een groter deel van hun inkomen te gaan betalen voor de grotere groep ouderen. Het draagvlak onder collectieve voorzieningen als zorg en pensioenen wordt kleiner. Een kleinere groep mensen die beschikbaar is voor de arbeidsmarkt betekent ook een aantasting van ons vestigingsklimaat. Een mogelijkheid voor het vergroten van het draagvlak is om meer mensen aan het werk te krijgen of mensen langer te laten werken. Hierdoor ontstaat meer geld voor zorg, pensioenen en onderwijs. Ruimte tot vergroting van het economisch draagvlak lijkt aanwezig. Het aantal gewerkte uren per werkende behoort in Nederland tot het laagste van alle westerse landen, de participatie van vrouwen in voltijdseenheden ligt onder het EU-gemiddelde en van de mensen tussen de 60–65 jaar werkt slechts ca. 20%. Meer en langer werken zijn daarmee twee belangrijke pijlers van dit kabinet. Naast langer en meer werken is ook slimmer werken (het verhogen van de arbeidsproductiviteit) van groot belang. Nederland zal zich in een wereld met toenemende internationale concurrentie moeten onderscheiden door het aanbieden van hoogwaardige producten en diensten. Het pleidooi voor meer en langer werken is niet primair gericht op het verlagen van de arbeidskosten. Ondernemers en werknemers moeten er onderling uitkomen hoe zij omgaan met de beloning voor meer uren werken. Langer, meer en slimmer werken draagt daarmee bij aan een verhoging van de welvaart, een verbetering van de overheidsfinanciën en een sterkere economie. Dit alles leidt tot een verbetering van het vestigingsklimaat. Dit is noodzakelijk aangezien het in een wereld met steeds meer internationale concurrentie van groot belang is dat Nederland aantrekkelijk blijft voor de vestiging van buitenlandse bedrijven. </antwoord>
      <noten afkomstig="antwoord">
         <noot nummer="1">ICT diffusion to business; peer review; Country report The Netherlands. Working Party on the Information Economy, Parijs, maart 2005</noot>
         <noot nummer="2">IMD (International Institute for Management Development) World Competitiveness Yearbooks 2000–2004</noot>
      </noten>
   </antwoorden>
</kvr>
