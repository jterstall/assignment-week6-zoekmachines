<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Velzen en De Wit (beiden SP) aan de minister van Justitie over het risico in vreemdelingenbewaring te worden geplaatst wanneer iemand weigert zich te identificeren. (Ingezonden 2 augustus 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29343
</item>
         <item attribuut="Inhoud">Vragen naar aanleiding van het bericht op de website www.parool.nl dat mensen die zich niet kunnen of willen identificeren het risico lopen in vreemdelingenbewaring te worden genomen. Indieners zijn van mening dat vreemdelingenbewaring alleen bedoeld is voor vreemdelingen die uitgezet kunnen worden, en dan alleen als de openbare orde of nationale veiligheid in het geding is.</item>
         <item attribuut="Rubriek">Criminaliteit en openbare orde (Persoonsregistratie en identificatie) Welzijn (Vreemdelingen en asielzoekers)</item>
         <item attribuut="Trefwoorden">Legitimatie Vreemdelingen</item>
         <item attribuut="Vindplaats">Kamervragen met antwoord 2006-2007, nr. 2659, Tweede Kamer</item>
         <item attribuut="Vraagnr_bij_indiening">2060722420</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Van Velzen</persoon>
            <persoon partij="SP">De Wit</persoon>
         </item>
         <item attribuut="Datum_reaktie">2007-09-12</item>
         <item attribuut="Datum_indiening">2007-08-02</item>
         <item attribuut="Document-id">KVR29343</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5631" allpagenumbers="5631 5632" vetnummer="2060722420" code="0607tkkvr2659" lopendefooter="Tweede Kamer, vergaderjaar 2006–2007, Aanhangsel" filenaam="KVR29343" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2659" onderwerp="" indiendatum="2007-08-2">
         <vrager partij="SP" oorsprong="parlement">Van Velzen</vrager>
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2007-09-12">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie op het bericht «Justitie misbruikt macht»? <voetnoot nummer="1"/>Is het waar dat mensen die weigeren zich te identificeren, het risico lopen in vreemdelingenbewaring te worden genomen? </vraag>
      <vraag nummer="2">Hoe vaak zijn mensen wegens de weigering zich te identificeren in vreemdelingenbewaring geplaatst? Hoe lang hebben deze mensen in vreemdelingenbewaring gezeten en naar aanleiding waarvan zijn zij vrij gekomen? Ging het in al deze gevallen om demonstranten? Waren deze mensen reeds bekend bij de politie? Werden deze mensen verdacht van het plegen of gepleegd hebben van strafbare feiten? Zo ja, zijn zij hiervoor uiteindelijk veroordeeld? Waren er ten aanzien van deze mensen redenen aan te nemen dat het ging om vreemdelingen die uitgezet konden worden? </vraag>
      <vraag nummer="3">Kunt u bevestigen dat vreemdelingenbewaring slechts bedoeld is voor vreemdelingen die uitgezet kunnen worden en dan slechts indien de openbare orde of de nationale veiligheid zulks vordert? Zo neen, waar is vreemdelingenbewaring dan wel voor bedoeld? Op welke wijze wordt aan deze eisen voldaan bij mensen die weigeren zich te identificeren? </vraag>
      <vraag nummer="4">Bent u het eens met de uitspraken van rechtsgeleerden dat de Vreemdelingenwet niet bedoeld is om de identiteit van mensen te achterhalen en dat justitie machtsmisbruik pleegt door het dreigen met plaatsing in vreemdelingenbewaring? </vraag>
      <vraag nummer="5">Deelt u de mening dat de huidige bevoegdheden uit het Wetboek van Strafvordering, zoals het onderzoeken aan kleding en lichaam en de mogelijkheid iemand twee maal zes uur op te houden voor verhoor, volstaan, zeker bij demonstranten ten aanzien van wie geen of geen ernstige strafbare feiten worden vermoed? Kunt u uw antwoord toelichten? </vraag>
      <vraag nummer="6">Deelt u de mening dat het ongewenst is dat mensen die slechts weigeren hun identiteit te onthullen zonder dat er reden is aan te nemen dat zij op korte termijn uitgezet kunnen worden in vreemdelingenbewaring te plaatsen? Wat gaat u doen om deze gang van zaken te beëindigen? Bent u bereid per direct de instructie te doen uitgaan dat mensen niet in vreemdelingenbewaring mogen worden geplaatst wegens het enkele feit dat zij weigeren zich te identificeren? </vraag>
      <noten afkomstig="vraag">
         <noot nummer="1" weblink="http://www.parool.nl/nieuws/2007/ AUG/01/bin1.html">http://www.parool.nl/nieuws/2007/ AUG/01/bin1.html</noot>
      </noten>
   </vragen>
   <antwoorden aantal="6">
      <antwoord nummer="1">De enkele weigering van een persoon om zich te identificeren is niet voldoende om in vreemdelingenbewaring te worden geplaatst. Echter, als iemand die in een situatie verkeert waarin hij verplicht is zich te identificeren, weigert om te zeggen wie hij is en welke nationaliteit hij heeft, geen documenten ter staving van zijn identiteit en nationaliteit overlegt en ook overigens niet aantoont in het bezit te zijn van de Nederlandse nationaliteit of een verblijfsrechtelijke titel, kan het redelijk vermoeden ontstaan dat deze persoon een vreemdeling is in de zin van de Vreemdelingenwet 2000 (hierna: Vw 2000) die hier te lande illegaal verblijft. In dat geval kunnen ten aanzien van die persoon maatregelen in het kader van het vreemdelingentoezicht worden genomen. Dat betekent dat de desbetreffende persoon eerst een aantal uren kan worden opgehouden teneinde alsnog zijn identiteit en verblijfsrechtelijke positie te achterhalen. Als evenwel het vermoeden blijft bestaan dat sprake is van een vreemdeling die geen legaal verblijf heeft in Nederland, kan de persoon in vreemdelingenbewaring worden geplaatst. De vraag of de toepassing van de maatregelen in het kader van het vreemdelingentoezicht en de vreemdelingenbewaring rechtmatig is, kan door de betrokken persoon te allen tijde aan de rechter worden voorgelegd (zie ook het antwoord op vraag 2). </antwoord>
      <antwoord nummer="2">Voor de gronden waarop personen in vreemdelingenbewaring worden geplaatst, verwijs ik naar het antwoord op vraag 1. Van personen die instromen in vreemdelingenbewaring wordt niet apart in de systemen geregistreerd of zij expliciet weigeren zich te identificeren. Voor een groot deel van de personen die invreemdelingenbewaring worden gesteld, geldt dat zij op het moment van inbewaringstelling niet zijn geïdentificeerd. Op individueel niveau wordt een dossier bijgehouden op grond waarvan wordt beoordeeld of er aanleiding is de bewaring op te heffen. Die beslissing wordt genomen op basis van het geheel aan feiten en omstandigheden, waarbij de mate van medewerking van de betrokkene ook een rol speelt. Navraag bij de politieregio’s heeft opgeleverd dat het incidenteel voorkomt dat personen die in vreemdelingenbewaring zijn gesteld, later rechtmatig verblijvende onderdanen van de Europese Unie blijken te zijn of de Nederlandse nationaliteit blijken te hebben. Op 19 maart 2007 heeft de Rechtbank te Den Haag, zitting houdend aldaar, de vreemdelingrechtelijke inbewaringstelling van een persoon die op principiële gronden weigerde mee te werken aan het vaststellen van zijn identiteit, onrechtmatig geacht (AWB 07/10061 VRONTN). De Afdeling bestuursrechtspraak van de Raad van State heeft deze uitspraak vernietigd op 2 april 2007 (200701970/1). Later is overigens gebleken dat deze persoon wel vreemdeling was. De vreemdelingenbewaring heeft in deze zaak in totaal 7 weken en 4 dagen geduurd. Voorts heeft de rechtbank te Den Haag, zitting houdend te Utrecht op 14 augustus 2007, eveneens de vreemdelingrechtelijke bewaring opgeheven van een persoon die weigerde informatie te verstrekken omtrent haar identiteit (AWB 07/31054; 07/31089 VRONTN). In deze zaak heeft de vreemdelingenbewaring 11 dagen geduurd. </antwoord>
      <antwoord nummer="3">In artikel 59 van de Vw 2000 is bepaald dat vreemdelingen met het oog op de uitzetting in bewaring kunnen worden gesteld, indien het belang van de openbare orde of van de nationale veiligheid dat vordert. Zoals reeds is aangegeven in het antwoord op de eerste vraag, kan ingeval een persoon weigert zich te identificeren het redelijk vermoeden ontstaan dat deze persoon een vreemdeling is die hier te lande illegaal verblijft. Mits aan de overige voorwaarden voor vreemdelingenbewaring wordt voldaan, kan dan tot inbewaringstelling worden overgegaan. </antwoord>
      <antwoord nummer="4">De maatregelen van toezicht die in de Vw 2000 zijn neergelegd zijn onder andere bedoeld om illegaal verblijf in Nederland tegen te gaan. Zoals in het antwoord op de eerste vraag is aangegeven, kan evenwel ten aanzien van mensen die over hun identiteit zwijgen het redelijk vermoeden ontstaan dat zij vreemdeling zijn en hier te lande illegaal verblijven. In dat geval kan de toepassing van de maatregelen in het kader van het vreemdelingentoezicht gerechtvaardigd zijn en levert dit dus geen machtsmisbruik op. In dit verband wordt nogmaals benadrukt dat een persoon die in vreemdelingenbewaring wordt gesteld, te allen tijde hiertegen beroep bij de rechter kan instellen. </antwoord>
      <antwoord nummer="5">Indien een persoon op strafrechtelijke gronden wordt aangehouden, kunnen ten aanzien van die persoon – mits uiteraard aan de voorwaarden daarvoor wordt voldaan – strafvorderlijke maatregelen worden toegepast. Indien de desbetreffende persoon vervolgens wordt heengezonden, doch vanwege het ontbreken van informatie over de identiteit en nationaliteit of verblijfsrechtelijke titel het vermoeden bestaat dat de persoon een vreemdeling is en mogelijk illegaal hier te lande verblijft, kunnen vervolgens op deze persoon maatregelen in het kader van het vreemdelingentoezicht worden toegepast. In dit verband wordt nogmaals benadrukt dat de vreemdelingrechtelijke maatregelen niet worden toegepast, enkel omdat een persoon weigert mee te werken aan diens identificatie, maar omdat sprake is van een vermoeden als hiervoor bedoeld. </antwoord>
      <antwoord nummer="6">In de Vw 2000 is helder omschreven onder welke omstandigheden personen in vreemdelingenbewaring kunnen worden gesteld. Het enkele feit dat iemand weigert zich te identificeren vormt onvoldoende basis om tot inbewaringstelling over te gaan. Personen worden dan ook niet enkel vanwege de weigering om zich te laten identificeren in vreemdelingenbewaring gesteld. Waar het om gaat is dat door die weigering – zoals hiervoor ook reeds is aangegeven – het redelijk vermoeden kan ontstaan dat sprake is van een vreemdeling die hier te lande illegaal verblijft, hetgeen wél een grond voor vreemdelingenbewaring kan opleveren. Zodra duidelijk is dat de betrokken persoon de Nederlandse nationaliteit bezit en dus geen vreemdeling is, wordt de vreemdelingenbewaring uiteraard beëindigd. </antwoord>
      <noten afkomstig="antwoord"/>
   </antwoorden>
</kvr>
