<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ulenbelt (SP) aan de minister van Sociale Zaken en Werkgelegenheid over de rechterlijke uitspraak dat het baseren van de WW-uitkering op de WAO-vervolguitkering in strijd is met de Werkloosheidswet. (Ingezonden 22 augustus 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29387
</item>
         <item attribuut="Inhoud">Vragen naar aanleiding van de uitspraak van de meervoudige kamer van de rechtbank Utrecht (LJN: BB1791), dat met het baseren van de WW-uitkering op de WAO-vervolguitkering geen recht wordt gedaan aan het loondervingsbeginsel van de WW.</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, IOAW, IOAZ, WAZ, WAJONG)) Sociale zekerheid (Werkloosheidsvoorzieningen (WW, WWV))</item>
         <item attribuut="Trefwoorden">Arbeidsongeschiktheidsverzekeringen WW</item>
         <item attribuut="Vindplaats">Kamervragen met antwoord 2006-2007, nr. 2703, Tweede Kamer</item>
         <item attribuut="Vraagnr_bij_indiening">2060723520</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">Ulenbelt</persoon>
         </item>
         <item attribuut="Datum_reaktie">2007-09-17</item>
         <item attribuut="Datum_indiening">2007-08-22</item>
         <item attribuut="Document-id">KVR29387</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5723" allpagenumbers="5723 5724" vetnummer="2060723520" code="0607tkkvr2703" lopendefooter="Tweede Kamer, vergaderjaar 2006–2007, Aanhangsel" filenaam="KVR29387" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2703" onderwerp="" indiendatum="2007-08-22">
         <vrager partij="SP" oorsprong="parlement">Ulenbelt</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw reactie op de uitspraak van de meervoudige kamer van de rechtbank Utrecht dat een WW-uitkering niet gebaseerd mag worden op de WAO-vervolguitkering, omdat daardoor geen recht wordt gedaan aan het loondervingsbeginsel van de Werkloosheidswet? <voetnoot nummer="1"/>
      </vraag>
      <vraag nummer="2">Hoe groot is de groep mensen die na de eenmalige herbeoordeling is aangewezen op een WW-uitkering die is gebaseerd op de WAO-vervolguitkering? Hoe groot is de groep mensen die tussen oktober 2004 en de invoering van artikel 13, zesde lid, van de Dagloonregels na de eenmalige herbeoordeling een WW-uitkering op basis van het WAO-dagloon ontving? </vraag>
      <vraag nummer="3">Bent u voornemens het besluit Dagloonregels in overeenstemming met de Werkloosheidswet te brengen door artikel 13, zesde lid, van het besluit in te trekken? Zo neen, waarom niet? </vraag>
      <vraag nummer="4">Bent u bereid met terugwerkende kracht de WW-uitkering na de periode waarover een recht op een arbeidsongeschiktheidsuitkering bestond te baseren op het loondervingsbeginsel van de WW? Zo neen, waarom niet? </vraag>
      <noten afkomstig="vraag">
         <noot nummer="1">LJN: BB1791</noot>
      </noten>
   </vragen>
   <antwoorden aantal="2">
      <antwoord nummer="1, 3 en 4">Volgens de rechtbank is in de Werkloosheidswet (WW) het loondervingsbeginsel neergelegd en moet het dagloon van de werkloosheidsuitkering worden gebaseerd op het loon bij de laatste werkgever of het dagloon van de WAO-uitkering, voorafgaande aan de werkloosheidsuitkering. Artikel 13, zesde lid, Besluit dagloonregels werknemersverzekeringen is volgens de rechtbank in strijd met dit loondervingsbeginsel. Dit artikel bepaalt dat het dagloon van een werkloosheidsuitkering na afloop van een WAO-uitkering naar het vervolgdagloon, gelijk is aan het vervolgdagloon van de WAO-uitkering. De rechtbank oordeelt dat de Werkloosheidswet niet de ruimte biedt om af te wijken van het loondervingsbeginsel bij de berekening van het dagloon. Dit artikel moet dan ook als onverbindend buiten toepassing worden gelaten, aldus de rechtbank. Dit betekent volgens de rechtbank dat het WW-dagloon niet kan worden gebaseerd op het WAO-vervolgdagloon, maar op het eerdere loongerelateerde WAO-dagloon. Tot 1 januari 2006 voorzag de tekst van artikel 45, eerste lid, WW, in een berekening van het dagloon op basis van het gederfde loon, dat tot uitdrukking werd gebracht in de wezenlijk andere tekst van het destijds geldende artikel 34, tweede lid, Invoeringswet stelselherziening sociale zekerheid (IWS). De tekst van het thans geldende artikel 45, eerste lid, WW, voorziet in een berekening van het dagloon op basis van hetgeen de werknemer in het jaar voorafgaande aan het intreden van het verzekerde risico feitelijk aan loon heeft genoten. Bij of krachtens algemene maatregel van bestuur worden nadere en afwijkende regels gesteld. Op grond van artikel 13, zesde lid van het Besluit dagloonregels werknemersverzekeringen is het dagloon van de werkloosheidsuitkering van de werknemer die voorafgaande aan de eerste werkloosheidsdag een WAO-uitkering had naar het WAO-vervolgdagloon, gelijk aan het laatst geldende WAO-vervolgdagloon. Het UWV zal dan ook tegen de uitspraak in hoger beroep gaan. Het UWV zal in de uitvoering geen consequenties verbinden aan de uitspraak van de rechtbank. Op grond van artikel 19 van de Beroepswet wordt de werking van de uitspraak ook opgeschort totdat de Centrale Raad van Beroep op het hoger beroep heeft beslist. Ik zal de uitspraak in hoger beroep van de Centrale Raad van Beroep afwachten. Ik zie op dit moment geen aanleiding om over te gaan tot intrekking van artikel 13, zesde lid, van het Besluit dagloonregels werknemersverzekeringen. </antwoord>
      <antwoord nummer="2">De groep die een WW-uitkering na de herbeoordeling heeft ontvangen op of na 1 januari 2006, het moment van invoering van het Besluit dagloonregels werknemersverzekeringen, is ca. 16 000 personen groot. Vrijwel iedereen van deze groep heeft een WW-uitkering ontvangen naar het WAO-vervolgdagloon, omdat men al een WAO-vervolguitkering ontving op het moment van herbeoordeling. De groep die tussen oktober 2004 en 1 januari 2006 na de herbeoordeling een WW-uitkering ontving op basis van het WAO-dagloon omvat 20 000 personen. </antwoord>
      <noten afkomstig="antwoord"/>
   </antwoorden>
</kvr>
