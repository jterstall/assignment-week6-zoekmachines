<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de Postbus 51 campagne «Wat wil Nederland in Europa». (Ingezonden 20 februari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4495
</item>
         <item attribuut="Rubriek">Communicatie, media en informatievoorziening (Overig) Internationale betrekkingen (Europese Unie)</item>
         <item attribuut="Trefwoorden">EU Voorlichting</item>
         <item attribuut="Vindplaats">Kamervragen met antwoord 1996-1997, nr. 809, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-03-11</item>
         <item attribuut="Datum_indiening">1997-02-20</item>
         <item attribuut="Document-id">KVR4495</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1653" allpagenumbers="1653 1654" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="809" onderwerp="" indiendatum="1997-02-20">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-03-11">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder>de minister-president, Algemene Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Waarom is in de Postbus 51 campagne en de bijbehorende postkantoorfolder gekozen voor het thema «wat Nederland wil in Europa»? </vraag>
      <vraag nummer="2">Wie of wat moet hier verstaan worden onder «Nederland»? Is dat heel Nederland? Zo neen, zou het dan niet correcter zijn ook de kritiek op de integratie een plaats te geven in de campagne? </vraag>
      <vraag nummer="3">Waarom is niet gekozen voor een neutralere voorlichting over de huidige stand van zaken en ontwikkeling? </vraag>
      <vraag nummer="4">Waarom is gekozen voor de thema’s drinkwater en studiebeurzen, terwijl deze thema’s in Europa op dit moment niet op de agenda staan? </vraag>
      <vraag nummer="5">Waarom is niet gekozen voor onderwerpen waar de discussie nu wel over gaat in Europa, bijvoorbeeld de EMU en toetredingscriteria en de afschaffing van het veto-recht met betrekking tot het buitenlands- en veiligheidsbeleid? </vraag>
      <vraag nummer="6">Deelt u de mening, dat Postbus 51 voorlichting zo objectief mogelijk zou moeten zijn? </vraag>
      <vraag nummer="7">Is de kwalificatie «misverstanden» in de brochure «Eurofabels» terecht uit een oogpunt van objectiviteit? </vraag>
      <vraag nummer="8">Is het omschrijven van de stelling «de invoering van één Europese munt leidt tot sociale onrust» als misverstand niet op z’n minst voorbarig en discutabel? </vraag>
      <vraag nummer="9">Welke garanties zijn er dat er in de co-produkties die u samen met publieke en commerciële omroepen wilt gaan maken, wèl aandacht zal zijn voor de nadelen van en de kritiek op de Europese integratie? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Deze campagne van het Ministerie van Buitenlandse Zaken is gericht op de InterGouvernementele Conferentie (IGC). Tijdens het IGC staat de vraag centraal wat de lidstaten willen met Europese integratie. Om hierbij aan te sluiten, en de kernvraag van de IGC voor Nederland over te brengen op de Nederlandse burger, is gekozen voor het thema «Wat Nederland wil in Europa». </antwoord>
      <antwoord nummer="2">Nederland is voorshands: het Kabinet met zijn voornemens, zoals geformuleerd in de vier nota’s, en in hoofdlijnen aanvaard door de Tweede Kamer. In aanvulling op de voorlichtingscampagne organiseert het Ministerie van Buitenlandse Zaken drie debatten, onder neutrale leiding, in maart, april en mei, waarbij uiteraard ook kritiek geventileerd kan worden. Een groot aantal organisaties uit verschillende maatschappelijke sectoren wordt uitgenodigd aan de debatten deel te nemen. </antwoord>
      <antwoord nummer="3">De voorlichting moet een eerlijk beeld geven van voorgenomen beleid van een Kabinet. </antwoord>
      <antwoord nummer="4">De gekozen thema’s zijn bedoeld als voorbeeld om de relevantie van Europese regelgeving voor de individuele burger duidelijk te maken. De campagne laat zien dat Europese integratie al tot zeer concrete, op het dagelijkse leven ingrijpende regelgeving heeft geleid en dat het daarom van belang is kennis te nemen van datgene wat Nederland wil in Europa. </antwoord>
      <antwoord nummer="5">Een aparte campagne wordt gevoerd over de introductie van de Euro. Niet alle thema’s die in Europees verband spelen kunnen in één campagne aan de orde worden gesteld. Effectief voorlichten betekent keuzes maken. </antwoord>
      <antwoord nummer="6">Ja. </antwoord>
      <antwoord nummer="7">Misverstanden zijn iets anders dan andere meningen. Als de regering misverstanden meent waar te nemen, moet zij daarover voorlichten. </antwoord>
      <antwoord nummer="8">Er is sprake van een misverstand indien men een dwingend verband legt tussen de invoering van de EMU en het ontstaan van sociale onrust. </antwoord>
      <antwoord nummer="9">Het gaat om co-produkties met publieke en commerciële omroepen waaraan Buitenlandse Zaken een financiële bijdrage levert. Het is nadrukkelijk de inzet via de samenwerking met deze omroepen ruimte te bieden aan derden om hun mening over het proces van Europese integratie te ventileren. Ook de eerder genoemde debatten (zie vraag 2) worden zo georganiseerd dat discussiepunten en meningsverschillen zo helder mogelijk voor het voetlicht komen. </antwoord>
      <noten afkomstig="antwoord"/>
   </antwoorden>
</kvr>
