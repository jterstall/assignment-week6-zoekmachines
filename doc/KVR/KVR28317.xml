<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bouwmeester (PvdA) aan de ministers van Volksgezondheid, Welzijn en Sport en voor Jeugd en Gezin over de stijging van het aantal zwakbegaafde verslaafden. (Ingezonden 16 maart 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28317
</item>
         <item attribuut="Inhoud">Vragen naar aanleiding van een bericht in Het Parool van 8 maart 2007. Hoeveel van deze jongeren verblijven er in en buiten instellingen voor verstandelijk gehandicapten? En klopt het dat de reguliere verslavingszorg vaak geen raad weet met deze groep?</item>
         <item attribuut="Rubriek">Welzijn (Jeugdigen) Welzijn (Verslavingszorg) Welzijn (Verstandelijk gehandicapten)</item>
         <item attribuut="Trefwoorden">Jeugdwelzijn Verslaving Verslavingszorg Verstandelijk gehandicapten</item>
         <item attribuut="Vindplaats">Kamervragen met antwoord 2006-2007, nr. 1724, Tweede Kamer</item>
         <item attribuut="Vraagnr_bij_indiening">2060709740</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Bouwmeester</persoon>
         </item>
         <item attribuut="Datum_reaktie">2007-06-05</item>
         <item attribuut="Datum_indiening">2007-03-16</item>
         <item attribuut="Document-id">KVR28317</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3651" allpagenumbers="3651 3652" vetnummer="2060709740" code="0607tkkvr1724" lopendefooter="Tweede Kamer, vergaderjaar 2006–2007, Aanhangsel" filenaam="KVR28317" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1724" onderwerp="" indiendatum="2007-03-16">
         <vrager partij="PvdA" oorsprong="parlement">Bouwmeester</vrager>
         <vraagt-aan>de ministers van Volksgezondheid, Welzijn en Sport en voor Jeugd en Gezin</vraagt-aan>
      </vraagdata>
      <antwoorddata antwoorddatum="2007-06-5">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het bericht «Meer zwakbegaafden verslaafd», waarin een toename van het aantal zwakbegaafden dat verslaafd raakt wordt gesignaleerd? <voetnoot nummer="1"/>
      </vraag>
      <vraag nummer="2">Vindt u het zorgelijk dat het aantal zwakbegaafden dat verslaafd raakt snel toeneemt? Loopt deze stijging parallel met de stijging onder het aantal «normaal begaafde jongeren»? Bent u van mening dat deze situatie verbetering behoeft? </vraag>
      <vraag nummer="3">Kunt u aangeven hoeveel verslaafde zwakzinnige jongeren in en buiten instellingen voor licht verstandelijk gehandicapten verblijven? Zo neen, bent u van mening dat het belangrijk is voor de aanpak van dit probleem dat er op korte termijn duidelijkheid komt over de omvang van deze groep kwetsbare jongeren? Bent u bereid dit probleem te onderzoeken? </vraag>
      <vraag nummer="4">Hoe beoordeelt u de constatering van de voorzitter van het Kenniscentrum LVG, dat de voorlichting aan deze groep verbetering behoeft? Deelt u deze constatering? Bent u van mening dat er aparte voorlichting voor zwakbegaafde jongeren moet komen? Welke rol ziet u hierbij voor u zelf? </vraag>
      <vraag nummer="5">Hoe beoordeelt u de constatering van genoemde voorzitter dat verslavingszorg zich geen raad weet met de zwakbegaafden? </vraag>
      <vraag nummer="6">Bent u van mening dat jongeren met een verslavingsprobleem, en zwakbegaafde jongeren met een verslavingsprobleem in het bijzonder, een specialistische aanpak nodig hebben? Bent u van mening dat de huidige, vaak op volwassen «normaal» begaafde mensen gerichte aanpak in deze gevallen tekort schiet? Zo ja, welke rol ziet u hierbij voor u zelf? </vraag>
      <vraag nummer="7">Bent u van plan bij toekomstig beleid op het gebied van de verslavingszorg meer rekening te houden met de diversiteit binnen de groep van verslaafden, en waar nodig apart in te gaan op de specifieke problemen van bijvoorbeeld jongeren en zwakbegaafde jongeren? </vraag>
      <noten afkomstig="vraag">
         <noot nummer="1" datum="2007-03-8" bron="Het Parool">Het Parool, 8 maart 2007</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja, dat is zeker zorgelijk. Deze stijging lijkt wel parallel te lopen met het drankgebruik onder «normaal begaafde jongeren». Het drugsgebruik door normaal begaafde jongeren stijgt niet, dat is al jaren vrij stabiel. Het gebruik van verslavende middelen door zwakbegaafde jongeren is des te riskanter, omdat ze door hun verstandelijke beperking niet goed in staat zijn de consequenties te overzien, om maat te houden en om de druk van groepsgenoten te weerstaan. </antwoord>
      <antwoord nummer="3">Volgens het kenniscentrum LVG zijn er enkele honderden verslaafde licht verstandelijk gehandicapte jongeren in de LVG-instellingen. In Nederland zijn er ongeveer 10.000 zwakbegaafde jongeren tussen de 5 en de 23 met gedragsproblemen. Dit is de groep die waarschijnlijk gevoeliger is voor problemen met alcohol en drugs. </antwoord>
      <antwoord nummer="4">De vorige minister van VWS heeft het Trimbos-instituut al de opdracht gegeven om samen met een aantal instellingen voor verslavingszorg voorlichtingsfolders te ontwikkelen speciaal gericht op LVG-jongeren. Er zijn speciale folders over drank en over drugs. Deze zijn getest door een testteam uit de doelgroep. Ook heeft Tactus, een instelling voor verslavingszorg in het Oosten van het land twee voorlichtingscursussen ontwikkeld, één voor licht-verstandelijk gehandicapte jongeren die wel eens drinken of blowen en één meer therapeutische, voor jongeren die al verslaafd zijn. Wij willen nog bezien welke andere goede voorbeelden er zijn van voorlichting speciaal gericht op zwakbegaafde jongeren (zoals bijvoorbeeld seksuele voorlichting). Misschien kan de verslavingszorg hierop aanhaken of de benaderingswijze toepassen in het eigen voorlichtingsmateriaal. </antwoord>
      <antwoord nummer="5">Het is voor de verslavingszorg een nieuwe doelgroep en er is dus zeker deskundigheidsbevordering nodig. Andersom geldt dat de instellingen voor LVG-jongeren meer kennis nodig hebben over verslaving. Maar dat betekent niet dat er nog niets gebeurt: zo is Tactus begonnen met het opzetten van een landelijke werkgroep met instellingen voor verslavingszorg, het kenniscentrum LVG en enkele instellingen voor LVG-jongeren. Het Trimbos-instituut is begonnen met een literatuuronderzoek. Juist in dit stadium is het belangrijk om kennis te vergaren en te bundelen. Daarna kan worden begonnen met het opzetten van een gespecialiseerd hulpaanbod voor deze doelgroep (zie het antwoord op vraag 6 en 7). </antwoord>
      <antwoord nummer="6">Ja, wij zijn van mening dat zwakbegaafde jongeren met een verslavingsprobleem een specialistische aanpak nodig hebben. Een aantal instellingen voor verslavingszorg maakt plannen voor een beter passend aanbod voor deze doelgroep. Wij willen deze ontwikkeling stimuleren en wanneer er goede initiatieven zijn, zullen wij het mogelijk maken dat er speciale afdelingen voor verslavingszorg voor LVG-jongeren komen. </antwoord>
      <antwoord nummer="7">Ja, onder andere door de ontwikkeling van een speciaal preventie- en zorgaanbod binnen de verslavingszorg. De ontwikkeling in de verslavingszorg is de afgelopen jaren juist gericht geweest op professionalisering (geprotocoleerde zorg die bewezen effectief is) en op diversiteit. Dat wil zeggen, een gedifferentieerd zorgaanbod. Het zorgaanbod voor verslaafde jongeren is echter nog onvoldoende. In de toekomst zullen wij ons nog meer richten op een passend aanbod voor specifieke, kwetsbare groepen. Jongeren zijn daarbinnen een prioriteit. </antwoord>
      <noten afkomstig="antwoord"/>
   </antwoorden>
</kvr>
