<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rietkerk (CDA) aan de ministers van Binnenlandse Zaken en Koninkrijksrelaties en Justitie over geweld tegen gezagdragers. (Ingezonden 31 december 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8721
</item>
         <item attribuut="Inhoud">Vragen over geweld tegen met name politiefunctionarissen en over de inhoud van het "geweldsprotocol" van de politie Haaglanden.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Politie)</item>
         <item attribuut="Trefwoorden">Criminaliteitsbestrijding Politie</item>
         <item attribuut="Vindplaats">Kamervragen met antwoord 1998-1999, nr. 792, Tweede Kamer</item>
         <item attribuut="Vraagnr_bij_indiening">2989905230</item>
         <item attribuut="Afkomstig_van">Binnenlandse Zaken (BIZA)</item>
         <item attribuut="Indiener">
            <persoon partij="CDA">Rietkerk</persoon>
         </item>
         <item attribuut="Datum_reaktie">1999-02-15</item>
         <item attribuut="Datum_indiening">1998-12-31</item>
         <item attribuut="Document-id">KVR8721</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1621" allpagenumbers="1621 1622" vetnummer="2989905230" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8721" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="792" onderwerp="" indiendatum="1998-12-31">
         <vrager partij="CDA" oorsprong="parlement">Rietkerk</vrager>
         <vraagt-aan>de ministers van Binnenlandse Zaken en Koninkrijksrelaties en Justitie</vraagt-aan>
      </vraagdata>
      <antwoorddata antwoorddatum="15 februari 1999), zie ook Aanhangsel Handelingen nr. 702, vergaderjaar 1998–1999">
         <antwoorder functie="minister" ministerie="Binnenlandse Zaken en Koninkrijksrelaties">Peper</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van de berichten <voetnoot nummer="1"/>over «Geweld tegen gezagsdragers zorgwekkend» en «Politie Haaglanden duldt geen geweld meer tegen agenten»? </vraag>
      <vraag nummer="2">Worden ambtenaren steeds meer doelwit van agressie en geweld? Is het waar dat dit zich met name richt op politiefunctionarissen? Wat zijn naar uw mening de oorzaken hiervan? </vraag>
      <vraag nummer="3">Bent u op de hoogte van de inhoud van het nog niet gepubliceerde rapport van de politie Haaglanden, waaruit zou blijken dat agenten, buschauffeurs, duinwachters of ambtenaren van de sociale dienst een steeds groter risico lopen gewelddadig te worden bejegend? Wat zijn hiervan de oorzaken? Kunt u bevorderen dat dit rapport aan de Kamer wordt aangeboden, zo mogelijk voorzien van uw reactie? </vraag>
      <vraag nummer="4">Bent u op de hoogte van het «geweldsprotocol» in de regio Haaglanden? Wat is de inhoud hiervan en wat is uw reactie hierop? </vraag>
      <vraag nummer="5">Ziet ook u het als een zorgelijke ontwikkeling dat zowel in de regio Haaglanden als in andere politieregio’s het geweld tegen onder andere de politie toeneemt? Bent u van mening dat u een verantwoordelijkheid heeft om deze ontwikkeling te keren? Zo ja op welke wijze geeft u inhoud aan uw verantwoordelijkheid? </vraag>
      <noten afkomstig="vraag">
         <noot nummer="1" datum="1998-12-24" bron="Volkskrant">Volkskrant, 24 december 1998</noot>
         <noot nummer="2" datum="1998-12-29" bron="Trouw">Trouw, 29 december 1998</noot>
      </noten>
   </vragen>
   <antwoorden aantal="5">
      <antwoord nummer="1">Ja </antwoord>
      <antwoord nummer="2">Mede door de berichten in de media lijkt het erop dat ambtenaren, onder wie politiefunctionarissen steeds meer het doelwit worden van agressie en geweld. Harde cijfermatige gegevens ontbreken thans nog. Onlangs is in opdracht van de ministeries van Binnenlandse Zaken en Koninkrijksrelaties en van Justitie een vergelijkend onderzoek gestart naar agressie en geweld waarmee beroepsgroepen met een publieksfunctie worden geconfronteerd. Eén van de doelstellingen van het onderzoek is de ontwikkeling van een valide meetinstrument naar aard en frequentie van gevallen van geweld en agressie en omstandigheden waaronder beroepsgroepen daarmee worden geconfronteerd. Het onderzoek heeft een looptijd van één jaar. Daarnaast verricht de Vrije Universiteit van Amsterdam sinds augustus 1997 het onderzoek «Basispolitiewerk in (potentiële) gevaarsituaties». Met dit onderzoek wordt beoogd inzicht te verkrijgen in het politieoptreden in potentiële gevaarsituaties die al dan niet uitmonden in geweldgebruik van burgers tegen de politie of in geweldgebruik van politie tegen burgers. Het gaat daarbij om de sociale en organisatorische mechanismen die deze potentiële gevaarsituaties genereren en beïnvloeden. Doel is het ontwikkelen van strategieën en perspectieven voor politieoptreden in potentiële gevaarsituaties. Het is een in hoofdzaak kwalitatief onderzoek. De nadruk ligt meer op het hoe, wat en waarom van het geweldgebruik dan op de frequentie en waarschijnlijkheid van bepaalde verschijnselen. Het onderzoek is in de zomer 1997 gestart en zal komende maandag worden afgesloten met een onderzoeksrapportage. </antwoord>
      <antwoord nummer="3" voetnoot="1">Het politiekorps Haaglanden heeft in oktober 1998 het rapport «Geweld tegen personen, een verkenning» uitgebracht. Deze verkenning geeft inzicht in de aard, de omvang en de ontwikkeling van geweld tegen personen in het algemeen in de regio Haaglanden. In hoofdstuk zes van deze verkennende rapportage wordt specifiek aandacht besteed aan het geweld tegen ambtenaren. Hieruit blijkt dat in de periode 1993–1997 het delict wederspannigheid tegen ambtenaren (artikelen 179 t/m 182 Wetboek van Strafrecht) met name in 1997 een aanzienlijke stijging heeft doorgemaakt. In het rapport gaat het om de registratie van feitelijke gegevens met betrekking tot de plaats van het delict, het tijdstip, de aanleiding, het aantal daders en het wapengebruik. In zijn ambtsbericht geeft de korpsbeheerder van het politiekorps Haaglanden aan dat naar de specifieke oorzaken die aan de stijging van de geweldpleging ten grondslag liggen door het politiekorps Haaglanden nader onderzoek wordt gedaan. Dit onderzoek zal naar verwachting in het tweede halfjaar van 1999 worden afgerond. Het rapport is gevoegd bij de antwoorden. <voetnoot nummer="1"/>Een reactie op het rapport acht ik pas zinvol als het vervolgonderzoek van het korps Haaglanden en de onderzoeken die zijn genoemd onder vraag 2, zijn afgerond. </antwoord>
      <antwoord nummer="4">Ja. Uit het ambtsbericht van de korpsbeheerder blijkt dat het politiekorps Haaglanden naar aanleiding van het rapport «Geweld tegen personen» het initiatief heeft genomen om tezamen met het openbaar ministerie het Geweldsprotocol Haaglanden op te stellen. In dit geweldsprotocol is beschreven op welke wijze politiefunctionarissen moeten handelen bij geweld en agressie tegen ambtenaren, op welke wijze het korps hiermee om gaat en op welke wijze het openbaar ministerie hieraan een justitieel gevolg geeft. Het geweldsprotocol heeft nadrukkelijk een interne werking binnen politie en justitie. Ik ben van mening dat dit protocol een goed initiatief is van het politiekorps Haaglanden. </antwoord>
      <antwoord nummer="5">De veronderstelde toename van het geweld tegen gezagsdragers is zorgwekkend. Het geweld tegen gezagsdragers zal krachtig moeten worden aangepakt. De politie kan dit evenwel niet alleen. Ook in de preventieve sfeer zullen maatregelen moeten worden getroffen. Voorop staat dat de politie normstellend moet optreden, ook bij gedrag dat de afgelopen jaren «door de vingers» werd gezien. Daarnaast acht ik het noodzakelijk dat politiefunctionarissen als handhavers van het recht, die eenmaal geconfronteerd worden met nieuwe vormen van geweld zich zoveel mogelijk tegen dit geweld moeten kunnen verweren. Het Politie-instituut Openbare Orde en Veiligheid verzorgt al enige tijd de opleiding «Vaardigheden aanhouden in groepsverband». Ook in de training integrale beroepsvaardigheden, die in elk korps regulier wordt verzorgd, wordt aandacht besteed aan het omgaan met geweld. Voorts wordt in samenwerking met de politiekorpsen en het Landelijk selectie- en opleidingsinstituut politie de invoering van twee nieuwe periodieke toetsen, namelijk de toets geweldbeheersing en de toets aanhoudings- en zelfverdedigingsvaardigheden, voorbereid. Uw Kamer wordt hierover binnenkort nader geïnformeerd in een brief over politieel geweldsgebruik. Tot slot verwacht ik dat de uitkomsten van de onderzoeken die zijn genoemd in antwoord op vraag 2 ondersteuning zullen bieden voor de aanpak van het geconstateerde geweldprobleem. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij afdeling Parlementaire Documentatie</noot>
      </noten>
   </antwoorden>
</kvr>
