<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="15">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Azough (GroenLinks) aan de minister van Onderwijs, Cultuur en Wetenschap over het bestuurlijke wanbeheer op de El Amienscholen I en II. (Ingezonden 29 juni 2004); Antwoord</item>
         <item attribuut="Bestand">27Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20737
</item>
         <item attribuut="Inhoud">Vragen naar aanleiding van het bericht 'Moslimschool sjoemelde met subsidies' in De Volkskrant van 25 juni 2004. De vragen gaan onder meer over het toezicht op de betreffende scholen en de gevolgen van het terugvorderen van de subsidiegelden (duperen van de leerlingen).</item>
         <item attribuut="Rubriek">Basisonderwijs (Bekostiging basisonderwijs) Basisonderwijs (Kwaliteit van het basisonderwijs) Basisonderwijs (Schoolbestuur)</item>
         <item attribuut="Trefwoorden">Bekostiging basisonderwijs Bijzonder onderwijs Godsdiensten Kwaliteit van het basisonderwijs Schoolbesturen</item>
         <item attribuut="Vindplaats">Kamervragen met antwoord 2003-2004, nr. 1942, Tweede Kamer</item>
         <item attribuut="Vraagnr_bij_indiening">2030416710</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="GroenLinks">Azough</persoon>
         </item>
         <item attribuut="Datum_reaktie">2004-07-19</item>
         <item attribuut="Datum_indiening">2004-06-29</item>
         <item attribuut="Document-id">KVR20737</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4107" allpagenumbers="4107 4108 4109 4110" vetnummer="2030416710" code="0304tkkvr1942" lopendefooter="Tweede Kamer, vergaderjaar 2003–2004, Aanhangsel" filenaam="KVR20737" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1942" onderwerp="" indiendatum="2004-06-29">
         <vrager partij="GroenLinks" oorsprong="parlement">Azough</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2004-07-19">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="15">
      <vraag nummer="1" voetnoot="1">Heeft u kennisgenomen van het artikel «Moslimschool sjoemelde met subsidies» <voetnoot nummer="1"/>
      </vraag>
      <vraag nummer="2">Kunt u toelichten waarom de klokkenluiders niet geïnformeerd zijn over het onderzoek naar de verdachtmakingen en de uitkomsten? </vraag>
      <vraag nummer="3">Hoe beoordeelt u het periodieke toezicht door de Inspectie? Kunt u toelichten waarom er niet eerder is gereageerd op de conclusies van de Inspectie over de kwaliteit van het personeelsbeleid op de El Amienscholen? </vraag>
      <vraag nummer="4">Kunt u toelichten waarom er pas na aangifte bij de politie door de klokkenluiders en gesprekken met het ministerie onderzoek is uitgevaardigd naar het financieel beheer en personeelsbeleid op deze school? </vraag>
      <vraag nummer="5">Hoe beoordeelt u het feit dat een bedrag van 410.000 euro op de Steunstichting Islamitisch Onderwijs is ondergebracht, terwijl dit volgens regelgeving aan de school toebehoort? Hoe beoordeelt u het feit dat dit bedrag afkomstig is van onderhandse verzilvering van formatierekeneenheden (fre’s) bij SOMN zoals de Auditdienst aangeeft? </vraag>
      <vraag nummer="6">Vormen dit soort steunstichtingen een regulier verschijnsel in het bijzonder onderwijs? En zo ja, is er sprake van voldoende specifiek (financieel) toezicht op deze steunstichtingen en hoe is dit toezicht vorm gegeven? </vraag>
      <vraag nummer="7">Hoe beoordeelt u het feit dat een tiental administrateurs c.q. personeelsleden van SOMN is aangesteld in de formatie van de El Amienscholen, voor de somma van 468.000 euro voor 2002? Hoe beoordeelt u het feit dat het bevoegde gezag, ofwel het schoolbestuur, hiervoor 269.000 euro ontving van het SOMN, zoals blijkt uit het rapport van de Auditdienst? </vraag>
      <vraag nummer="8">Kunt u toelichten waarom subsidiegelden à raison van 468.000 euro worden teruggevorderd in plaats van deze keer wel te worden geïnvesteerd in het onderwijsproces? Deelt u de mening dat hierdoor de betreffende kinderen gedupeerd worden? Zo neen, waarom niet? </vraag>
      <vraag nummer="9">Hoe beoordeelt u het feit dat op deze scholen 44 procent van de lessen door onbevoegd personeel wordt gegeven? Is het mogelijk dat er een verband is tussen de hoeveelheid lessen door onbevoegden en de achterblijvende prestaties van kinderen in groep 3 en groep 6 zoals o.a. bleek uit het rapport van de Inspectie 2001? </vraag>
      <vraag nummer="10">Wat vindt u van het feit dat de bestuursvoorzitter van de El Amien zijn vrouw, broer en zoon als personeel heeft aangesteld? Hoe beoordeelt u het feit dat twee bestuursleden, inclusief de bestuursvoorzitter, in loondienst zijn bij het bevoegde gezag zoals blijkt uit de rapportage van de Auditdienst? Hoe beoordeelt u het feit dat het financieel beheer geheel in handen is van de bestuursvoorzitter, tevens bestuursondersteuner? Deelt u de mening van de Auditdienst dat «een adequate administratieve organisatie, functiescheiding en interne controle noodzakelijk zijn voor het goed en controleerbaar functioneren van de scholen»? </vraag>
      <vraag nummer="11">Is er voldoende onderzoek op de personele boekhouding uitgevoerd om uit te sluiten dat er personen op de loonlijst staan die geen arbeidsprestatie op de scholen leveren? </vraag>
      <vraag nummer="12">Hoe beoordeelt u de buitenlandse reizen die door het managementteam en de bestuursvoorzitter gemaakt zijn op kosten van de scholen? </vraag>
      <vraag nummer="13">Deelt u de mening dat er sprake is van bestuurlijke zwakte en belangenverstrengeling op de El Amienscholen? Vormen deze misstanden geen schending van de bij de wet aan de schoolleiding opgedragen taak tot het geven van onderwijskundige, organisatorische en huishoudelijke leiding aan de school? Bent u van plan daar maatregelen tegen te nemen? </vraag>
      <vraag nummer="14">Denkt u dat meer islamitische scholen vergelijkbare problemen hebben als de El Amienscholen? Komen vergelijkbare problemen naar uw mening vaker voor in het bijzonder onderwijs? </vraag>
      <vraag nummer="15">Deelt u de mening dat het tijd is voor een evaluatie van de bestuurlijke structuur van het bijzonder onderwijs en het toezicht en de ondersteuning voor scholen door de overheid? </vraag>
      <noten afkomstig="vraag">
         <noot nummer="1" datum="2004-06-25" bron="De Volkskrant">De Volkskrant, 25 juni 2004</noot>
      </noten>
   </vragen>
   <antwoorden aantal="15">
      <antwoord nummer="1">Ja. </antwoord>
      <antwoord nummer="2">De klokkenluiders zijn op verschillende manieren en telkens zo spoedig mogelijk over het onderzoek geïnformeerd en wel als volgt. Op 26 februari 2004 heeft in aanwezigheid van hun advocaat een gesprek plaatsgevonden met een delegatie van de klokkenluiders. Bij deze gelegenheid is de te volgen procedure uiteengezet. Daarnaast is met de advocaat van de klokkenluiders een aantal keren telefonisch contact geweest. De advocaat van de klokkenluiders heeft met een beroep op de WOB gevraagd om toezending van de rapporten van de Auditdienst OCW en van de Inspectie van het Onderwijs. Deze rapporten zijn, zodra dit volgens de daarvoor geldende procedures kon, ook aan de advocaat van de klokkenluiders gestuurd. </antwoord>
      <antwoord nummer="3">Ik ben van mening dat de inspectie adequaat heeft geopereerd. Direct na de eerste klokkenluidersignalen zijn de scholen El Amien I en II bezocht en onderzocht op de aangevoerde punten. Vanuit de reguliere toezichthoudende taak was al een Periodiek Onderzoek naar de Kwaliteit van het Onderwijs (PKO) op de El Amien I voorzien. Dat onderzoek is gehouden op 16 en 17 februari 2004 en stond dus los van het incidenteel onderzoek naar aanleiding van de klokkenluidersignalen. De conclusie van de inspectie in het jaarlijks onderzoek van februari 2003 over het personeelsbeleid bij El Amien I beperkt zich tot de wervingsproblemen van het bestuur. De school heeft regelmatig tekort aan personeel. Zij slaagt er nauwelijks in bevoegd personeel aan te trekken, aldus het inspectierapport. In het jaarlijks onderzoek bij El Amien II van begin 2004 worden geen opmerkingen gemaakt over de kwaliteit van het personeelsbeleid. Overigens heeft de Inspectie op grond van de WOT niet alleen tot taak om onderzoek te doen, maar ook om met het schoolbestuur gerichte afspraken te maken over verbeteracties. Als het onderzoek van de inspectie aanleiding zou hebben gegeven om verdere acties in gang te zetten zou de eerste verantwoordelijkheid hiervoor dan ook bij de Inspectie gelegen hebben. </antwoord>
      <antwoord nummer="4" voetnoot="1">In de bijlage bij de beantwoording van deze vragen is een chronologisch overzicht <voetnoot nummer="1"/>opgenomen van de uitgevoerde acties en van het contact met de klokkenluiders en het bestuur. Uit dit overzicht blijkt dat ik slagvaardig en zorgvuldig heb gehandeld, zowel richting klokkenluiders, die ik goed heb geïnformeerd, als naar het bestuur, waarmee een hoor- en wederhoorprocedure is gevoerd. </antwoord>
      <antwoord nummer="5">Het overboeken van door het Rijk verstrekte onderwijsmiddelen naar een Steunstichting is in strijd met de wettelijke bepalingen en dus ontoelaatbaar. Ik heb het schoolbestuur opgedragen de bedragen die naar de Steunstichting zijn gegaan terug te storten naar het schoolbestuur. Het schoolbestuur geeft aan dat inmiddels aan de bank opdracht gegeven is tot terugstorting en dat de gelden zichtbaar gemaakt zijn in de jaarrekening 2003. Dit zal door de Auditdienst OCW gecontroleerd worden. Voor de tweede vraag verwijs ik naar het antwoord op vraag 7. </antwoord>
      <antwoord nummer="6">Steunstichtingen komen vaker voor in het onderwijs en zijn toegestaan, wanneer zij worden gebruikt om de eigen financiële middelen van schoolbesturen (niet zijnde de van overheidswege toegekende bekostiging) in onder te brengen. De bevoegdheden voor toezicht door OCW zijn beperkt tot de onderwijsinstellingen en strekken zich niet uit tot steunstichtingen. Wel kan de instellingsaccountant bij controle uit de administratie van de school(besturen) opmaken of er gelden van het schoolbestuur naar een steunstichting worden overgemaakt. Als er echter gelden direct op de rekening van de steunstichting wordt gestort, zoals in dit geval, is controle niet mogelijk. Wanneer de jaarrekening in het primair onderwijs is ingevoerd is wel inzicht mogelijk in de financiële situatie van steunstichtingen die onder hetzelfde bestuur vallen als de scholen, omdat sprake is van een consolidatieverplichting. </antwoord>
      <antwoord nummer="7">De kosten van de dienstverlening door een administratiekantoor worden in beginsel via de materiële instandhouding vergoed. Het is echter voor een schoolbestuur ook mogelijk om een administratieve kracht in dienst te nemen en te declareren via het formatiebudget. In de wettelijke bepalingen is vastgelegd dat personeel dat op het formatiebudget is aangesteld of benoemd werkzaamheden moet verrichten voor de betreffende school. Gezien de omvang van de aangestelde formatie ben ik van mening dat dit niet meer in redelijke verhouding staat tot de totale formatie van de scholen en dat daarom niet aan de wettelijke bepalingen voldaan kan zijn, dat uitsluitend werkzaamheden ten behoeve van deze scholen verricht zijn. Deze opvatting wordt ook gestaafd door het feit dat het administratiekantoor aan het schoolbestuur een vergoeding betaalde voor de salariskosten van personeelsleden. Ik zal dan ook overgaan tot terugvordering en heb het schoolbestuur opgedragen deze situatie te beëindigen. In het voortgangsbericht van het schoolbestuur dat door OCW op 6 juli 2004 ontvangen is geeft het schoolbestuur aan dat de inzet van personeel van SOMN per 1 augustus 2004 zal zijn beëindigd. Dit zal door de Auditdienst OCW gecontroleerd worden. </antwoord>
      <antwoord nummer="8">Omdat er sprake is van onrechtmatig verkregen overheidsmiddelen moeten deze gelden terugkomen bij het Rijk. Over de omvang van de terugvordering beraad ik mij nog. De leerlingen van de scholen zullen niet gedupeerd worden doordat een situatie van overmatig administratief personeel beëindigd wordt. De financiële situatie van het schoolbestuur is zodanig dat een terugbetaling mogelijk is zonder dat afbreuk hoeft te worden gedaan aan het onderwijsproces, zeker gezien de terugstorting vanuit de steunstichting. </antwoord>
      <antwoord nummer="9">Het zelfstandig en daarmee onbevoegd lesgeven door onderwijsassistenten is in strijd met de wettelijke bepalingen. In het bestuurlijk gesprek van 16 april 2004 heb ik het schoolbestuur duidelijk gemaakt dat deze situatie beëindigd moet worden. Overigens gaat het bij veel van de onderwijsassistenten om leerkrachten met een Surinaamse onderwijsbevoegdheid behaald na 1979, en zijn deze bezig om ook de Nederlandse bevoegdheid te halen. Het schoolbestuur heeft een beschrijving van de verantwoordelijkheidsstructuur en de begeleiding van deze onderwijsassistenten gestuurd. Bij een onaangekondigd bezoek door de inspectie aan de scholen op 16 juni 2004 is deze structuur (op papier) getoetst aan de praktijk. Hierbij is gebleken dat nu wordt voldaan aan de wettelijke bepalingen dat de verantwoordelijkheid voor het onderwijsproces berust bij een bevoegde leerkracht. Het schoolbestuur heeft naar aanleiding van de afspraken, zoals gemaakt tijdens het bestuurlijk gesprek op 16 april laten weten dat een aantal onderwijsassistenten inmiddels een bevoegdheid heeft behaald en dat een aantal nieuwe (bevoegde) leerkrachten is aangetrokken. In een recent voortgangsbericht van het schoolbestuur (d.d. op 6 juli 2004) geeft het bestuur aan dat er per 1 augustus 2004 acht nieuwe bevoegde leerkrachten zijn benoemd, exclusief drie intern opgeleide onderwijsassistenten. Bij het hiervoor genoemde onaangekondigde inspectiebezoek aan de scholen op 16 juni 2004 is ook geconstateerd dat voldoende voortgang is geboekt om de verhouding tussen bevoegden en onbevoegden te herstellen. Een mogelijk verband tussen de hoeveelheid lessen door onbevoegden en de achterblijvende prestaties van kinderen in groep 3 en groep 6 kan niet gelegd worden. Er spelen ook andere factoren mee, waaronder de leerpotentie van de leerling. </antwoord>
      <antwoord nummer="10">De inspectie heeft geconstateerd dat er geen aanwijzingen zijn dat de aanstelling van familieleden van het bestuur ten koste gaat van andere sollicitanten en/of zittende personeelsleden. In het onderwijs komt het vaker voor dat sprake is van bezoldigde bestuursleden. Op zich heb ik hier geen bezwaar tegen. Het feit evenwel dat het financieel beheer en tevens de bestuursondersteuning geheel in handen is van de bestuursvoorzitter, vind ik in het licht van een helder onderscheid van verantwoordelijkheden en deugdelijke (interne) toezichtsverhoudingen ongewenst. Ik heb het schoolbestuur mijn opvatting kenbaar gemaakt. Het schoolbestuur heeft toegezegd dat met ingang van 1 augustus 2004 geen sprake meer zal zijn van een dergelijke vermenging van functies. </antwoord>
      <antwoord nummer="11">Behalve in het geval van het personeel van het administratiekantoor, heeft de Auditdienst OCW geen aanwijzingen gevonden die erop zouden wijzen, dat er personen op de loonlijst staan die geen arbeidsprestatie leveren op de scholen. Ook de inspectie heeft hiervoor bij haar onderzoek geen aanwijzingen gevonden. </antwoord>
      <antwoord nummer="12">De reizen van het managementteam en leerkrachten zijn te kenschetsen als studiereizen. Dat blijkt ook uit de reisprogramma’s. De reis van de bestuursvoorzitter naar Suriname was om personeel te werven. Ook dit is te kenschetsen als uitgaven ten behoeve van het onderwijs, zeker gezien de moeilijkheden die het bestuur heeft ondervonden bij de werving van bevoegde leerkrachten. De Auditdienst heeft wel vastgesteld dat een deel van de reiskosten naar Suriname als privé moet worden aangemerkt. Ik beraad mij nog over terugvordering van dit bedrag. </antwoord>
      <antwoord nummer="13">Zie ook het antwoord op vraag 10. Het schoolbestuur heeft aangegeven dat met ingang van 1 augustus 2004 geen sprake meer zal zijn van vermenging van functies. Ik zal dit door de Auditdienst OCW laten controleren. Noch uit het onderzoek van de Inspectie noch uit dat van de Auditdienst blijkt dat de directie niet zou toekomen aan het conform artikel 29 van de WPO onder verantwoordelijkheid van het bevoegd gezag uitoefenen van de onderwijskundige organisatorische en huishoudelijke leiding. Ik zie op dit moment daarom geen aanleiding verdere maatregelen te treffen. </antwoord>
      <antwoord nummer="14">In de recente onderzoeksrapporten van de onderwijsinspectie over het islamitisch basisonderwijs (oktober 2002: Islamitische scholen en sociale cohesie; oktober 2003: Islamitische scholen nader onderzocht) is gesignaleerd dat de bestuurscultuur verbetering behoeft. Dit houdt met name verband met de constatering in 2002 dat op ongeveer de helft van de islamitische scholen de relaties tussen bestuur en directies niet duidelijk zijn vastgelegd of er sprake is van onvoldoende distantie tussen bestuur en schoolleiding. Dit laatste komt bijvoorbeeld tot uiting in vermenging van bestuursfuncties en personele functies. In dat opzicht is de situatie op de El Amienscholen niet uniek. Er zijn dus meer, zij het in aantal afnemend, islamitische scholen waarbij nog sprake is van een dergelijke vermenging van functies. De tekortkomingen in de bestuurscultuur kunnen voor een deel worden toegeschreven aan de geringe bestuurstraditie enervaringen gezien de jonge bestaansgeschiedenis van het islamitisch onderwijs. Voor het overig bijzonder onderwijs zijn op dit punt geen gegevens beschikbaar. </antwoord>
      <antwoord nummer="15">Nee. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
