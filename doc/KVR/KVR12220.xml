<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hofstra (VVD) aan de minister van Verkeer en Waterstaat over de dienstuitvoering door de Nederlandse Spoorwegen. (Ingezonden 31 augustus 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12220
</item>
         <item attribuut="Inhoud">Vragen naar aanleiding van een bericht in het Algemeen Dagblad van 28 augustus 2000 over het grote gebrek aan zitplaatsen in de trein de komende tijd in de spitsuren vanwege vervoersgroei, te weinig treinen en te weinig conducteurs.</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen</item>
         <item attribuut="Vindplaats">Kamervragen met antwoord 1999-2000, nr. 1741, Tweede Kamer</item>
         <item attribuut="Vraagnr_bij_indiening">2990015080</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="VVD">Hofstra</persoon>
         </item>
         <item attribuut="Datum_reaktie">2000-09-01</item>
         <item attribuut="Datum_indiening">2000-08-31</item>
         <item attribuut="Document-id">KVR12220</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3917" allpagenumbers="3917 3918" vetnummer="2990015080" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12220" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1741" onderwerp="" indiendatum="2000-08-31">
         <vrager partij="VVD" oorsprong="parlement">Hofstra</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2000-09-1">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de publicaties over het grote gebrek aan zitplaatsen in de trein de komende tijd in de spitsuren, vanwege vervoersgroei, te weinig treinen en te weinig conducteurs? <voetnoot nummer="1"/>
      </vraag>
      <vraag nummer="2">Kloppen deze berichten? </vraag>
      <vraag nummer="3">Zo ja, sinds wanneer bent u, dan wel uw ambtenaren, hierover geïnformeerd? </vraag>
      <vraag nummer="4">Kan de Kamer per omgaande uitvoerig worden geïnformeerd? </vraag>
      <vraag nummer="5">Deelt u de mening dat een en ander haaks staat op het bereikbaarheidsoffensief randstad (BOR), waarin juist het vervoer in de spitsuren verlegd moet worden van auto naar trein? </vraag>
      <vraag nummer="6">Wanneer ontvangt de Kamer de onderhandelingsresultaten inzake het nieuwe prestatiecontract tussen Rijk en NS? </vraag>
      <vraag nummer="7">Deelt u de mening dat het nieuwe contract beslist per 1 januari 2001 moet ingaan? </vraag>
      <vraag nummer="8">Deelt u tenslotte dan ook de mening dat het contract uiterlijk op Prinsjesdag bij de Kamer moet zijn? </vraag>
      <noten afkomstig="vraag">
         <noot nummer="1" datum="2000-08-28" bron="Algemeen Dagblad">Algemeen Dagblad, 28 augustus 2000</noot>
      </noten>
   </vragen>
   <antwoorden aantal="8">
      <antwoord nummer="1">Ja, er hebben mij diverse publicaties over dit onderwerp bereikt. </antwoord>
      <antwoord nummer="2">Naar aanleiding van deze berichten heb ik NSR gevraagd mij nader te informeren (zie ad 4). </antwoord>
      <antwoord nummer="3">Mijn ambtenaren en ik zijn hierover niet vooraf door NSR geïnformeerd. Inmiddels heb ik nadere informatie van NSR ontvangen (zie ad 4). </antwoord>
      <antwoord nummer="4">Inmiddels heeft NSR mij het volgende bericht. «NS heeft tot op heden steeds voldaan aan de plaatsnormen in het Overgangscontract. Deze normen zijn minimumnormen. De normen die NS zelf hanteert, liggen op een aantal punten substantieel hoger. Wat wij nu voorzien is dat wij ons eigen hogere kwaliteitsniveau de komende maanden niet altijd en overal in Nederland zullen kunnen handhaven. Daar hebben wij onze klanten pro-actief over willen informeren.» «Naar aanleiding van onze mededeling is het beeld ontstaan dat de reizigers vooral zullen moeten staan in de trein. Dat beeld is niet correct. Op basis van een vergelijking van de conducteurstellingen en materieelinzet van augustus (exclusief de laatste dagen), volgt dat gemiddeld in de spits (alle treinen, alle richtingen) minder dan 5% van alle reizigers moet staan. Buiten de spits komt staan alleen in uitzonderingsgevallen voor. Een en ander wordt ook nog voor een langere periode geanalyseerd (nog niet beschikbaar); vrijwel zeker komt hier hetzelfde beeld uit.» «Het voorgaande cijfer van gemiddeld 5% neemt niet weg dat er in specifieke treinen soms veel meer reizigers moeten staan. Dit heeft er onder andere mee te maken dat veel van onze klanten gehecht zijn aan specifieke treinen. Bijvoorbeeld de trein die precies om 8.00 uur vertrekt. In die trein moet wellicht veel gestaan worden, terwijl in de trein van 8.15 uur of 7.45 uur veel meer kans op een zitplaats is. De keuzemogelijkheid is er, maar uiteindelijk beslist iedereen naar zijn eigen voorkeur.» Ik onderschrijf dat NSR opereert binnen de grenzen van het Overgangscontract. Er is dus geen sprake van contractbreuk. De ervaring met het gebruik van input-normen in de relatie tussen de overheid en NSR heeft er mede toe geleid dat in het Prestatiecontract Hoofdrailnet nu output-afspraken gemaakt worden. De plaatsnormen uit het huidige contract leggen vast wat het minimale aanbod van NSR moet zijn; NSR kan natuurlijk meer aanbieden en doet dit ook in veel gevallen. Vervolgens zegt het aanbieden van plaatsen niets over de vraag of er werkelijk meer reizigers vervoerd worden. Terwijl dat wel is wat uiteindelijk telt. Daarom worden er in het nieuwe contract afspraken gemaakt over te leveren prestaties, die worden vastgelegd in output-normen. Die output wordt gedefinieerd in de vorm van een groeitarget in de spits (naar 12 grote steden en Schiphol). Het maken van prestatie-afspraken is geheel conform de nota De derde eeuw spoor, waarin de keus gemaakt is voor een output-benadering in plaats van een input-benadering. Over deze nota hebben wij in het verleden uitvoerig gesproken. </antwoord>
      <antwoord nummer="5">De bereikbaarheid vraagt om een integrale aanpak van mobiliteitsproblemen. Het BOR bevat daarom een totaalpakket aan maatregelen ten behoeve van het verbeteren van de bereikbaarheid in de Randstad. Daarbij is sprake van een doordachte en evenwichtige mix van maatregelen inzake benutting, het oplossen van knelpunten in zowel openbaar vervoer als wegen, het introduceren van tarieven voor mobiliteit, het mogelijk maken van publiek-private samenwerking ten behoeve van infrastructuur en het versterken van de regionale verantwoordelijkheid via de instelling van regionale mobiliteitsfondsen. Het bovenstaande neemt niet weg dat het in het kader van het BOR van belang is dat het openbaar vervoer een adequaat en voldoende aantrekkelijk alternatief voor de auto vormt. Dat is precies de reden waarom ik in het prestatiecontract met NSR afspraken wil maken over de groei van het aantal reizigers in de spits en over verbetering van de punctualiteit. Dergelijke afspraken zullen voor NSR een prikkel betekenen om de reizigers zo goed mogelijk te bedienen. </antwoord>
      <antwoord nummer="6">Het prestatiecontract zal pas aan het eind van het jaar gereed zijn. Met NSR ben ik het echter nagenoeg eens over de hoofdlijnen. We zullen die vastleggen in een Memorandum of Understanding. Ik streef er samen met NSR naar het MOU rond Prinsjesdag aan de Kamer voor te leggen. </antwoord>
      <antwoord nummer="7">Het huidige overgangscontract loopt af op 31 december 2000. Ik acht het niet wenselijk dat dit contract integraal verlengd wordt. Het is dus inderdaad zeer wenselijk dat het nieuwe contract per 1 januari 2001 ingaat. Ook NSR denkt er zo over. </antwoord>
      <antwoord nummer="8">Zie antwoord vraag 6. </antwoord>
      <noten afkomstig="antwoord"/>
   </antwoorden>
</kvr>
