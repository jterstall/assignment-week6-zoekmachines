<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de minister van Volkshuisvesting, Ruimtelijke Ordening en Milieubeheer over het terugdringen van plastic tasjes in winkels. (Ingezonden 22 januari 2008); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31002
</item>
         <item attribuut="Inhoud">Nederland zou, net als een groot aantal andere landen, het aantal plastic tassen moeten terugdringen. Is de minister bereid hierover afspraken te maken met de winkelbranche.</item>
         <item attribuut="Rubriek">Consument (Verpakkingen)</item>
         <item attribuut="Trefwoorden">Verpakkingen</item>
         <item attribuut="Vindplaats">Kamervragen met antwoord 2007-2008, nr. 1440, Tweede Kamer</item>
         <item attribuut="Vraagnr_bij_indiening">2070809000</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2008-02-26</item>
         <item attribuut="Datum_indiening">2008-01-22</item>
         <item attribuut="Document-id">KVR31002</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3083" allpagenumbers="3083 3084 3085" vetnummer="2070809000" code="0708tkkvr1440" lopendefooter="Tweede Kamer, vergaderjaar 2007–2008, Aanhangsel" filenaam="KVR31002" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1440" onderwerp="" indiendatum="2008-01-22">
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2008-02-26">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de berichten dat landen als China (1,1 biljoen tasjes per jaar), Australië (4 miljard tasjes per jaar), Frankrijk (15 miljard tasjes per jaar) en Groot-Brittannië (17 miljard tasjes per jaar) en België maatregelen hebben genomen of gaan nemen om de hoeveelheid plastic draagtassen te verkleinen, bijvoorbeeld in de vorm van een heffing of een verbod? <voetnoot nummer="1"/>
      </vraag>
      <vraag nummer="2">Juicht u deze maatregelen toe? Zo ja, waarom? Zo neen, waarom niet? </vraag>
      <vraag nummer="3">Wat is de situatie in Nederland? Hoeveel plastic tassen worden in Nederlandse winkels jaarlijks verstrekt en hoeveel daarvan gratis? Is er sprake van een groei over de afgelopen jaren? Wat is de totale milieubelasting van deze tassen, zowel in de productiefase als in de afvalfase waarbij gedacht wordt aan broeikasgassen, zwerfvuil enzovoorts? </vraag>
      <vraag nummer="4" voetnoot="2">Deelt u de verwachting dat de recent ingevoerde verpakkingenbelasting het aantal verstrekte tassen niet tot nauwelijks naar beneden zal brengen, omdat het maar om 0,3 à 0,7 cent per tas <voetnoot nummer="2"/>gaat? Zo neen, welke afname verwacht u dan en hoe onderbouwt u dit? </vraag>
      <vraag nummer="5">Is globaal bekend hoeveel de vraag van consumenten naar plastic tassen afneemt als deze tassen niet meer gratis worden weggegeven? Welke relatie is er tussen prijs en vraag, de prijselasticiteit? Zo ja, wat zijn die gegevens? Zo neen, bent u bereid hier onderzoek naar te laten doen? </vraag>
      <vraag nummer="6">Wilt u zich inzetten om concrete afspraken te maken met de winkelbranche over het terugdringen van het aantal plastic tassen, bijvoorbeeld doordat winkels stoppen met het gratis weggeven van tassen, alleen nog op verzoek een plastic tas geven, tassen in de winkel inzamelen voor hergebruik en dergelijke? Zo ja, hoe en op welke termijn? Zo neen, waarom niet? </vraag>
      <vraag nummer="7">Bent u bereid om, als vrijwillige afspraken met de winkelbranche onvoldoende blijken te werken, een verbod zoals in Frankrijk en Australië of een heffing zoals in België op draagtassen te overwegen? Zo neen, waarom niet? </vraag>
      <vraag nummer="8">Op welke manier stimuleert u biologisch afbreekbare tassen? </vraag>
      <noten afkomstig="vraag">
         <noot nummer="1" datum="2008-01-10" bron="De Telegraaf, 12 januari 2008, http://www.telegraaf.nl/binnenland/3006296/ _Plastic_tas_in_de_ban__.html en , Trouw" titel="Chinese regering heeft genoeg van miljarden plastic tasjes">De Telegraaf, 12 januari 2008, http://www.telegraaf.nl/binnenland/3006296/_Plastic_tas_in_de_ban__.html en «Chinese regering heeft genoeg van miljarden plastic tasjes», Trouw, 10 januari 2008</noot>
         <noot nummer="2">Memorie van toelichting op het Belastingplan 2008, Kamerstuk 31 205, nr. 3, p. 71</noot>
      </noten>
   </vragen>
   <antwoorden aantal="8">
      <antwoord nummer="1">Ja. Ook zijn mij maatregelen bekend in Ierland en lokaal in de Verenigde Staten (San Francisco) om de hoeveelheid plastic boodschappentasjes te verkleinen. In mijn antwoord op vragen van het lid Van der Ham (Tweede Kamer, vergaderjaar 2006–2007, Aanhangsel, nr. 1424) ben ik hier al eerder op ingegaan. </antwoord>
      <antwoord nummer="2">In Nederland is gekozen voor een ander systeem om de milieudruk van verpakkingen, dus ook van plastic verpakkingen zoals plastic tasjes, te verkleinen. In het kader van het eerste Convenant verpakkingen uit 1991 is reeds de afspraak gemaakt dat in supermarkten geen gratis draagtassen meer worden verstrekt. Daarmee is het aantal draagtassen dat in Nederland wordt verstrekt al aanzienlijk verminderd. Daarnaast zijn producenten en importeurs in het kader van het Besluit beheer verpakkingen en papier en karton (hierna: Besluit verpakkingen) gehouden de in dat besluit genoemde doelstellingen voor materiaalhergebruik en overige nuttige toepassing van verpakkingen te realiseren, alsmede preventieve maatregelen te nemen om verpakkingsafval in zijn algemeenheid en zwerfafval in het bijzonder te voorkomen. Het betreft onder meer verpakkingen van plastic (kunststof), karton, papier en metaal. Plastic tasjes vallen derhalve ook onder het Besluit verpakkingen. Daarnaast is per 1 januari 2008 een verpakkingenbelasting ingesteld. De hoogte van de heffing is afhankelijk van de milieudruk die de verschillende verpakkingsmaterialen veroorzaken. Voor plastic draagtasjes geldt de op 1 na hoogste heffing (het hoogste tarief geldt voor aluminium) en dit levert zo een aanvullende prikkel op voor producenten en retailers om minder draagtasjes aan consumenten aan te bieden en meer milieuvriendelijke draagtasjes in te kopen en aan te bieden. Ondanks bovenstaande maatregelen blijft het een extra prikkel als consumenten nog vaker dan nu het geval is voor de aan hen verstrekte plastic tasjes zouden moeten betalen. Dit ontmoedigt het zo maar aannemen van deze tasjes. De supermarktbranche heeft dit zoals gezegd onder het Convenant verpakkingen reeds goed opgepakt en besloten om geen gratis tasjes meer te geven. Ook is men overgegaan op de zogenoemde Bigshoppers. Vanwege het Besluit verpakkingen zal deze branche het gebruik daarvan verder stimuleren. Ook andere branches kunnen er toe over gaan om de consument te laten betalen voor de plastic tasjes. Op dit moment is de aanpak van de winkeliers dat ze aan de klant alleen vragen of ze een tasje willen of niet. Hierdoor wordt de consument beperkt aangesproken op zijn/haar verantwoordelijkheid. Ik zal de betrokkenen aanmoedigen om ter uitvoering van de preventieverplichtingen uit artikel 3 van het Besluit verpakkingen na te denken over het niet meer gratis verstrekken van plastic tasjes. </antwoord>
      <antwoord nummer="3">Zoals ik in mijn antwoord op vraag 2 heb aangeven, is in Nederland de situatie rond plastic boodschappentasjes door de markt zelf al verbeterd. Verder is met de verpakkingenbelasting recentelijk een extra marktprikkel geïntroduceerd om het gebruik van draagtasjes te verminderen, dan wel minder milieubelastende draagtasjes aan te bieden. Hoeveel plastic tassen in Nederlandse winkels jaarlijks worden verstrekt en hoeveel daarvan gratis zijn, is mij niet bekend. De totale milieubelasting kan ik dan ook niet vaststellen. Wel heb ik vorig jaar het adviesbureau CE te Delft de milieubelasting van plastic verpakkingsmaterialen laten vergelijken met die van andere verpakkingsmaterialen. Hieruit kan worden afgeleid dat de milieubelasting van een plastic draagtasje bijna 5 keer groter is dan die van een boodschappentasje van papier (aangenomen dat ze evenveel wegen). In het Besluit verpakkingen zijn doelstellingen voor materiaalhergebruik van kunststof opgenomen. Ik heb met het bedrijfsleven inmiddels een hogere doelstelling afgesproken voor het materiaalhergebruik van het totale kunststofafval van verpakkingen. Tevens heb ik afgesproken dat er geen aparte doelstellingen meer zijn voor kunststof flessen en flesjes. De doelstellingen betreffen derhalve al het kunststofverpakkingsafval dat vrij komt, zowel bij bedrijven als bij huishoudens. Overigens zijn de genoemde maatregelen in andere landen vaak ingevoerd omdat plastic draagtasjes daar veelvuldig als zwerfafval in de omgeving van supermarkten terechtkwamen en minder vanwege de milieudruk die productie en verwerking van de tasjes veroorzaken. In Nederland komen maar relatief weinig draagtasjes in het zwerfafval op straat voor. In 2007 is in Nederland het zogenoemde Impulsprogramma zwerfafval van start gegaan. Dit programma, opgezet door het bedrijfsleven, VNG en het ministerie van VROM, loopt 3 jaar en heeft kort gezegd tot doel het zwerfafval probleem in Nederland te reduceren. Het bedrijfsleven en VROM dragen financieel bij aan dit programma: VROM jaarlijks 5 miljoen euro en het bedrijfsleven 11 miljoen euro, opgebracht door de eerder genoemde verpakkingenbelasting. </antwoord>
      <antwoord nummer="4">Door de maatregelen die ik genomen heb, maak ik de producent en importeur van verpakkingen verantwoordelijk voor het halen van hergebruiksdoelstellingen en voor het treffen van preventiemaatregelen. Ik verwacht wel een afname van het aantal verstrekte boodschappentasjes, maar in welke mate de verpakkingsbelasting daar aan bijdraagt, kan ik niet voorspellen. Met een heffing van minder dan 1 eurocent per tasje is naar mijn mening weinig invloed uit te oefenen op het gedrag van de consument. Het effect van de belasting verwacht ik dan ook niet primair bij de consument, maar wel bij de inkoop door de verpakkingsproducent en de groothandel. In de bulkinkoop gaat het namelijk om grote hoeveelheden materiaal, waardoor het wel om aanmerkelijke bedragen gaat die invloed hebben op de inkoopkeuze. </antwoord>
      <antwoord nummer="5">In Ierland is gebleken dat de vraag naar plastic draagtasjes met 90% afnam nadat deze niet meer gratis, maar voor 15 eurocent werden aangeboden. Verder beschik ik niet over gegevens die de relatie beschrijven tussen prijs en vraag, de prijselasticiteit. </antwoord>
      <antwoord nummer="6">Gezien mijn aanpak met betrekking tot verpakkingen, waarmee ik producenten en importeurs verantwoordelijk gemaakt heb voor hergebruik en preventiemaatregelen voor verpakkingen, ben ik niet van plan aparte afspraken te maken met de winkelbranche over plastic tassen. Ik ben van mening dat het Besluit verpakkingen en de aspraken die ik gemaakt heb met de producenten en importeurs als uitwerking van dat besluit er op een andere manier voor zorgen dat het gebruik van verpakkingen in het algemeen zal veranderen en het hergebruik wordt bevorderd. De Raamovereenkomst die afgesloten is tussen bedrijfsleven, VNG en het Rijk over de aanpak van de dossiers verpakkingen en zwerfafval maakt deel uit van die afspraken. Zoals ik ook in mijn antwoord op vraag 2 heb aangegeven, is de producent en importeur ook gehouden om maatregelen te nemen om de gewichtshoeveelheid en schadelijkheid van verpakkingsmateriaal te verminderen. Jaarlijks kan door de metingen die uitgevoerd worden, aangegeven worden hoeveel verpakkingen op de markt gebracht zijn. Dus ook of er een afname is van de hoeveelheid. Verder heb ik in het antwoord op vraag 2 ook nadrukkelijk de verantwoordelijkheid van de winkeliers genoemd en heb ik aangegeven dat ik de betrokkenen zal aanmoedigen om na te denken over het niet meer gratis verstrekken van plastic tasjes. </antwoord>
      <antwoord nummer="7">Zie mijn antwoord op de vragen 2 en 6. Verder wijs ik ook nog op mijn antwoorden op de vragen van het lid Van der Ham (Tweede Kamer, vergaderjaar 2006–2007, Aanhangsel, nr. 1424), waarin ik aangeef dat het instellen van een verbod op plastic tasjes vanwege Europese regelgeving zeer waarschijnlijk niet mogelijk is. </antwoord>
      <antwoord nummer="8">Dit wordt bereikt door hiervoor een lager belastingtarief te hanteren. Voor boodschappentasjes van bioplastics is de verpakkingsbelasting de helft lager dan voor reguliere plastic draagtasjes op aardoliebasis. Voor boodschappentasjes van papier is de heffing nog veel lager. </antwoord>
      <noten afkomstig="antwoord"/>
   </antwoorden>
</kvr>
