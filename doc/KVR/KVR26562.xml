<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister voor Vreemdelingenzaken en Integratie over bewijskwestie in het Vreemdelingenrecht. (Ingezonden 7 augustus 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26562
</item>
         <item attribuut="Inhoud">Vragen naar aanleiding van uitspraak Europese Hof voor de Rechten van de Mens in de zaak Said, 5 juli 2006, vanwege een klacht over het onterecht afwijzen van een asielaanvraag van deze Eritrese asielzoeker in een versnelde asielprocedure (AC-procedure) [klachtnr. 2345/02]. Het Hof heeft Nederland hiervoor veroordeeld: in tegenstelling tot rechtbank en Raad van State vond het Hof dat het asielrelaas van de man wel geloofwaardig was [bron: website NJCM, Nederlands Juristen Comité voor de Mensenrechten]. Indiener wil weten of deze uitspraak beleidsmatige consequenties moet hebben voor de manier waarop de Nederlandse staat met bewijs omgaat, breder dan alleen voor Eritrese dienstweigeraars. Hoe reageert minister Verdonk (VI) o.a. op de uitspraak van de Amsterdamse rechter mevrouw mr. drs. H.M. Baldinger dat het 'haar ernstige zorgen baart dat al het aanvullende bewijs op procedurele wijze buiten beschouwing wordt gelaten' (AD, 4 augustus 2006).</item>
         <item attribuut="Rubriek">Rechterlijke organisatie (Overig) Staats- en bestuursrecht (Grondrechten) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Eritrea Mensenrechten Raad van State Rechtspraak Vreemdelingen</item>
         <item attribuut="Vindplaats">Kamervragen met antwoord 2006-2007, nr. 150, Tweede Kamer</item>
         <item attribuut="Vraagnr_bij_indiening">2050617420</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2006-10-16</item>
         <item attribuut="Datum_indiening">2006-08-07</item>
         <item attribuut="Document-id">KVR26562</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="321" allpagenumbers="321 322" vetnummer="2050617420" code="0607tkkvr150" lopendefooter="Tweede Kamer, vergaderjaar 2006–2007, Aanhangsel" filenaam="KVR26562" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="150" onderwerp="" indiendatum="2006-08-7">
         <vrager partij="SP" oorsprong="parlement">De Wit</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="16 oktober 2006), zie ook Aanhangsel Handelingen nr. 2036, vergaderjaar 2005–2006">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u van mening dat de uitspraak van het Europese Hof voor de Rechten van de Mens inzake Said beleidsmatige consequenties moet hebben voor de manier waarop de Nederlandse staat met bewijs omgaat, dus breder dan alleen voor Eritrese dienstweigeraars? <voetnoot nummer="1"/>
      </vraag>
      <vraag nummer="2" voetnoot="2">Hoe reageert u op de uitspraak van de Amsterdamse rechter mevrouw mr. drs. H. J. M. Baldinger, dat het haar «ernstige zorgen baart dat al het aanvullende bewijs op procedurele gronden buiten beschouwing wordt gelaten»? <voetnoot nummer="2"/>
      </vraag>
      <vraag nummer="3" voetnoot="2">Wat is uw reactie op de uitspraak van prof. dr. A. M. van Kalmthout dat Nederlandse rechters zeer kritisch zijn over de lijn van de Raad van State om zaken alleen marginaal en dus niet inhoudelijk te bekijken, zodat veel bewijsstukken niet aan bod komen? Bent u van mening dat deze lijn dient te worden bijgesteld opdat «echte» vluchtelingen worden herkend? <voetnoot nummer="2"/>
      </vraag>
      <vraag nummer="4">Bent u bereid ervoor te zorgen dat rechters bij asielzaken in alle instanties alle tot dan toe verkregen bewijzen en argumenten mee kunnen nemen in hun uitspraak (ex nunc toets) en altijd kunnen kijken naar feiten en omstandigheden en niet alleen de toepassing van het recht (volle toets)? Kunt u uw antwoord toelichten? </vraag>
      <noten afkomstig="vraag">
         <noot nummer="1" datum="2005-07-5" bron="SAID">SAID, 5 juli 2005, klacht nr. 2345/02 en het besluit van de minister voor Vreemdelingenzaken en Integratie van 8 augustus 2005, nummer 2005/41, houdende wijziging van de Vreemdelingencirculaire 2000, waarmee in C8/44A een nieuw hoofdstuk is ingevoegd; «Het asielbeleid ten aanzien van Eritrea»</noot>
         <noot nummer="2" datum="2006-08-4" bron="AD">AD, 4 augustus 2006</noot>
      </noten>
   </vragen>
   <antwoorden aantal="4">
      <antwoord nummer="1">In het licht van de huidige rechtspraak van het Hof is er geen aanleiding om aan te nemen dat het Nederlandse bestuurs(proces)rechtelijke systeem de Straatsburgse toets niet zou kunnen doorstaan. Volgens vaste jurisprudentie van het Europese Hof voor de Rechten van de Mens (hierna: het Hof) moeten lidstaten er ingevolge artikel 13 EVRM zorg voor dragen dat het ter beschikking staande rechtsmiddel effectief is. Uit de jurisprudentie van het Hof volgt dat een rechtsmiddel effectief is, indien de gestelde schending van artikel 3 van het EVRM bij een rechter aan de orde kan worden gesteld en die rechter het bij hem bestreden besluit kan vernietigen. De lidstaten wordt echter een margin of discretion gelaten ten aanzien van de wijze waarop de rechterlijke toetsing van bestuursbesluiten wordt ingericht en uitgevoerd. Van belang is dat het Hof in de zaak Said naar aanleiding van de klacht over de beperkte aard en omvang van de toetsing van de afwijzing van de asielaanvraag door de rechtbank en de Afdeling bestuursrechtspraak van de Raad van State (hierna: de Afdeling) geen schending van artikel 13 EVRM heeft aangenomen (17 september 2002, NAV 2002/283). Voor het nemen van maatregelen ten aanzien van de wijze waarop de Nederlandse staat in asielzaken met bewijs omgaat, zie ik dan ook geen aanleiding. Ik voel mij daarin gesteund door een recente uitspraak van de Afdeling aangaande de bestuursrechtelijke toetsing van een asielbesluit in het licht van voornoemde uitspraak van het Hof (15 juni 2006, 200602132/1 en 200602135/1 JV 2006, 290). Dit betekent niet dat ik het feit dat het Hof in de concrete zaak van de heer Said tot het oordeel kwam dat terugkeer naar zijn land van herkomst een schending van artikel 3 EVRM zou betekenen, niet uiterst serieus neem. Ik heb het asielbeleid ten aanzien van Eritrea dan ook aangepast naar aanleiding van de uitspraak van het Hof. </antwoord>
      <antwoord nummer="2">Ik wil vooropstellen dat de rechtbank te Amsterdam op 9 augustus 2006 een brief heeft gezonden aan het Algemeen Dagblad, waarin wordt gewezen op de onjuiste weergave van hetgeen bedoelde rechter zou hebben gezegd. De suggestie is gewekt dat de verslaggever een interview heeft gehad met de rechter. Dit is volgens de rechtbank geenszins het geval geweest, de verslaggever – die niet op de zitting van 30 juni 2006 aanwezig was waar de zaak inhoudelijk werd behandeld – heeft slechts gesproken met de advocaat van de vreemdelinge. In het algemeen kan ik het volgende antwoorden. De Vreemdelingenwet 2000 voorziet in artikel 83 in de mogelijkheid dat de rechter bij de beoordeling van het beroep rekening houdt met feiten en omstandigheden die na het door de IND genomen besluit zijn opgekomen. Indien daarvan sprake is verzoekt de rechtbank de IND ingevolge het derde lid van dat artikel te reageren of de ingeroepen feiten en omstandigheden aanleiding zijn voor handhaving, wijziging of intrekking van het besluit. Daarnaast is van belang dat de rechter «nader bewijs van eerder ingenomen stelling» (dat betekent dat de in beroep aangedragen bewijsmiddelen een vervolg zijn op hetgeen betrokkene eerder heeft aangevoerd) kan betrekken bij de beoordeling van beroep. </antwoord>
      <antwoord nummer="3">Het is mij bekend dat onder vreemdelingenrechters geluiden opgaan dat de lijn van de Afdeling inzake de terughoudende toets erg strikt is. Dat wil niet zeggen dat «de» Nederlandse rechter zich niet kan vinden in de lijn van de Afdeling, zoals het artikel lijkt te suggereren. Ik ben niet van mening dat deze lijn moet worden bijgesteld. Er is geen sprake van dat, als gevolg van deze lijn, de «echte» vluchtelingen niet herkend worden. Het is de taak van de bestuursrechter om de namens mij genomen besluiten, indien daartegen beroep is ingesteld, op rechtmatigheid te toetsen aan de hand van de voorgedragen beroepsgronden en ambtshalve aan voorschriften van openbare orde. De Afdeling heeft in de uitspraak van 15 juni 2006 de terughoudende wijze van toetsen door de rechter nogmaals bevestigd. Deze terughoudende toets ziet alleen op de beoordeling van de geloofwaardigheid in het bestreden besluit. De rechter mag de kwalificatie van het asielrelaas, in termen van bescherming en dus inhoudelijk, wel degelijk vol toetsen. </antwoord>
      <antwoord nummer="4">Zoals ik heb aangegeven in de antwoorden op de vragen 1 en 3, bestaat er thans geen aanleiding om veranderingen aan te brengen in de wijze waarop de rechter toetst. Overigens hebben de leden van de Tweede Kamer Lambrechts en Van der Ham op 9 oktober jl. een initiatief-wetsvoorstel aanhangig gemaakt, dat op hetzelfde onderwerp betrekking heeft. De behandeling van dit voorstel biedt een geschikte gelegenheid om tezijnertijd dieper op deze materie in te gaan. </antwoord>
      <noten afkomstig="antwoord"/>
   </antwoorden>
</kvr>
