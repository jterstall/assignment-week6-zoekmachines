<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vergeer (SP) aan de staatssecretaris van Onderwijs, Cultuur en Wetenschap, de heer Rutte, over de gevolgen van het faillissement van Profitopleidingen. (Ingezonden 7 februari 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22467
</item>
         <item attribuut="Inhoud">Vragen naar aanleiding van het artikel 'Particuliere school failliet; studenten inschrijfgeld kwijt' in het Rotterdams Dagblad van 28 januari 2005. Bij zijn beantwoording gaat staatssecretaris Rutte (SZW) onder meer in op de precieze (in feite beperkte) status van Profitopleidingen.</item>
         <item attribuut="Rubriek">Beroepsonderwijs en volwasseneneducatie (Kwaliteit van het beroepsonderwijs) Burgerlijk recht en burgerlijk procesrecht (Faillissementsrecht) Hoger onderwijs (Kwaliteit van het hoger onderwijs)</item>
         <item attribuut="Trefwoorden">Bijzonder onderwijs Faillissementen Kwaliteit van het beroepsonderwijs en de volwasseneneducatie Kwaliteit van het hbo</item>
         <item attribuut="Vindplaats">Kamervragen met antwoord 2004-2005, nr. 1143, Tweede Kamer</item>
         <item attribuut="Vraagnr_bij_indiening">2040507920</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Vergeer</persoon>
         </item>
         <item attribuut="Datum_reaktie">2005-03-11</item>
         <item attribuut="Datum_indiening">2005-02-07</item>
         <item attribuut="Document-id">KVR22467</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2425" allpagenumbers="2425 2426" vetnummer="2040507920" code="0405tkkvr1143" lopendefooter="Tweede Kamer, vergaderjaar 2004–2005, Aanhangsel" filenaam="KVR22467" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1143" onderwerp="" indiendatum="2005-02-7">
         <vrager partij="SP" oorsprong="parlement">Vergeer</vrager>
         <vraagt-aan>de staatssecretaris van Onderwijs, Cultuur en Wetenschap, de heer Rutte,</vraagt-aan>
      </vraagdata>
      <antwoorddata antwoorddatum="2005-03-11">
         <antwoorder functie="staatssecretaris" ministerie="Onderwijs, Cultuur en Wetenschap">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het feit dat de onderwijsbond AOB het faillissement heeft aangevraagd van Profitopleidingen, een particuliere school voor MBO en HBO? <voetnoot nummer="1"/>
      </vraag>
      <vraag nummer="2">Is het waar dat een gevolg van een dergelijk faillissement kan zijn dat studenten hun betaalde collegegeld kwijt zijn, zonder dat daar onderwijs voor is ontvangen? Zo ja, welke bescherming kent de wet van studenten aan private opleidingen en hun investering in dergelijke opleidingen? </vraag>
      <vraag nummer="3">Hoe worden studenten aan private opleidingen geïnformeerd over het feit dat hun opleiding of instelling, hoewel erkend door het ministerie van onderwijs, andere regels hanteert dan publieke onderwijsinstellingen met betrekking tot financiering, medezeggenschap en rechten en plichten? </vraag>
      <vraag nummer="4">Deelt u de mening dat de onafhankelijke voorlichting ook ten aanzien van deze aspecten kan worden verbeterd? Zo ja, deelt u de mening dat het de taak is van de overheid, die private aanbieders toelaat op de onderwijsmarkt, om zorg te dragen voor die voorlichting? </vraag>
      <vraag nummer="5">Op welke wijze gaat u actief en in het openbaar de verschillen tussen commerciële en publieke opleidingen voor wat betreft de rechten en plichten van studenten aan toekomstige studenten kenbaar maken? </vraag>
      <noten afkomstig="vraag">
         <noot nummer="1" datum="2005-01-28" bron="Rotterdams Dagblad" titel="Particuliere school failliet; studenten inschrijfgeld kwijt">Rotterdams Dagblad, 28 januari 2005: «Particuliere school failliet; studenten inschrijfgeld kwijt»</noot>
      </noten>
   </vragen>
   <antwoorden aantal="5">
      <antwoord nummer="1">Ja. Ik wil er overigens op wijzen dat Profit geen particuliere school was/is voor MBO en HBO, maar een commerciële onderwijsinstelling die voor een aantal van de aangeboden opleidingen erkenning in het Crebo, het centraal register beroepsopleidingen, heeft verworven om Mbo-diploma’s af te geven. Dit is een kwaliteitserkenning, die door de inspectie van het onderwijs wordt gegarandeerd. Profit is geen aangewezen instelling in de zin van de WHW, en kan en mag dus geen HBO-diploma’s met een door mij gegarandeerd civiel effect afgeven. </antwoord>
      <antwoord nummer="2">Inderdaad kunnen studenten bij een faillissement hun geld kwijt zijn. De Wet educatie en beroepsonderwijs regelt in dezen alleen de wijze waarop een niet bekostigde instelling het recht kan verwerven diploma’s met een door mij gegarandeerd civiel effect af te geven, en de kwaliteitseisen waaraan in dat kader moet zijn voldaan. Die eisen hebben uitsluitend betrekking op de kwaliteit van het aangeboden onderwijs en de examinering, niet op de bedrijfsvoering of op de aard van de overeenkomst tussen de instelling en de deelnemer. Omdat het hier om een zuiver privaatrechtelijke overeenkomst gaat in de zin van het Burgerlijk Wetboek, is dat ook niet nodig. </antwoord>
      <antwoord nummer="3">Studenten kiezen ervoor niet aan een bekostigde instelling te gaan studeren, maar aan een niet-bekostigde instelling. Dat kan niet anders dan een bewuste keuze zijn, het feit dat er een landelijk dekkend aanbod is van bekostigd onderwijsaanbod kan een potentiële deelnemer aan het middelbare beroepsonderwijs redelijkerwijze niet ontgaan. De deelnemer kiest er dus naar mijn mening zelf voor in een andere, commerciële, relatie met de onderwijsaanbieder te treden. Het kan niet anders of er wordt, zoals bij iedere zakelijke overeenkomst, een contract gesloten tussen vrager en aanbieder, onder hantering van de algemene leveringsvoorwaarden van de aanbieder. </antwoord>
      <antwoord nummer="4">Ik kan mij goed voorstellen dat Paepon, als belangrijkste brancheorganisatie van niet-bekostigde onderwijsinstellingen, een onafhankelijke voorlichtingstaak op zich neemt, dan wel kwaliteitsstandaarden ontwikkelt voor de voorlichting aan (potentiële) klanten van deze aanbieders. Het is naar mijn mening zeker geen overheidstaak dit te doen, net zo min als het bijvoorbeeld een overheidstaak is bij andere commerciële relaties tussen burgers en aanbieders van diensten en/of producten voorlichting over de aard van een overeenkomst te geven. Naar mijn mening is de burger in het algemeen zeer wel in staat zelf een inschatting te maken van de risico’s die hij loopt bij het tekenen van een commercieel contract, en biedt het Burgerlijk Wetboek de benodigde basisgaranties. </antwoord>
      <antwoord nummer="5">Ik zal dit niet doen, omdat ik dit, zoals al aangegeven in het antwoord op uw vraag 4, niet als een overheidstaak zie, en omdat ik meen dat de burger zeer wel in staat is dit zelf te zien en te regelen. </antwoord>
      <noten afkomstig="antwoord"/>
   </antwoorden>
</kvr>
