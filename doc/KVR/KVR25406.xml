<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Brinkel (CDA) aan de minister van Buitenlandse Zaken over de «Strategienota Nederland» van de Vlaamse regering. (Ingezonden 30 maart 2006); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25406
</item>
         <item attribuut="Rubriek">Internationale betrekkingen (Overig)</item>
         <item attribuut="Trefwoorden">België Internationale betrekkingen</item>
         <item attribuut="Vindplaats">Kamervragen met antwoord 2005-2006, nr. 1304, Tweede Kamer</item>
         <item attribuut="Vraagnr_bij_indiening">2050610680</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="CDA">Brinkel</persoon>
         </item>
         <item attribuut="Datum_reaktie">2006-04-19</item>
         <item attribuut="Datum_indiening">2006-03-30</item>
         <item attribuut="Document-id">KVR25406</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2775" allpagenumbers="2775 2776" vetnummer="2050610680" code="0506tkkvr1304" lopendefooter="Tweede Kamer, vergaderjaar 2005–2006, Aanhangsel" filenaam="KVR25406" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1304" onderwerp="" indiendatum="2006-03-30">
         <vrager partij="CDA" oorsprong="parlement">Brinkel</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-04-19">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw reactie op de recent verschenen «Strategienota Nederland» uitgegeven door de Vlaamse regering? <voetnoot nummer="1"/>
      </vraag>
      <vraag nummer="2">Deelt u de mening dat Nederland en Vlaanderen zich gezamenlijk sterk moeten maken voor het bewaken en versterken van het eigen culturele erfgoed in Europa, waaronder de Nederlandse taal? Zo ja, in welke zin? </vraag>
      <vraag nummer="3">Bent u van plan de Vlaamse regering een reactie op de Strategienota te geven? </vraag>
      <vraag nummer="4">Vindt u dat er reden is om beleid te ontwikkelen in de richting van Vlaanderen, naast het beleid in de richting van België? Zo ja, hoe? </vraag>
      <noten afkomstig="vraag">
         <noot nummer="1">Strategienota Nederland, ministerie van de Vlaamse Gemeenschap, Administratie Buitenlands Beleid, 2006</noot>
      </noten>
   </vragen>
   <antwoorden aantal="4">
      <antwoord nummer="1">Ik heb kennisgenomen van de Strategienota Nederland van de Vlaamse regering. De Vlaamse regering geeft met het uitbrengen van deze nota uiting aan haar bevoegdheid een eigen buitenlands beleid te voeren op beleidsterreinen waarop zij ook binnenlands bevoegd is. Vlaanderen is een belangrijke partner voor Nederland op terreinen als handel, toerisme, grensoverschrijdende samenwerking op het gebied van milieu en natuur, landbouw en ruimtelijke ordening en, zoals u terecht signaleert, cultuur. Nederland werkt nu reeds samen met Vlaanderen op die terreinen waar de Vlaamse overheid bevoegd is. </antwoord>
      <antwoord nummer="2">De Nederlandse regering is er, evenals de Vlaamse regering voorstander van zich samen sterk te maken voor gezamenlijk optreden in Brussel, de «hoofdstad» van Europa. De Nederlandse regering is dan ook verheugd dat het Vlaams Nederlands Huis «deBuren» in 2004 van start is gegaan. Hier vinden debatten plaats over relevante en actuele zaken als cultuur en culturele diversiteit, de huidige samenleving en politiek in Europa in ruimste zin. Daarnaast speelt «deBuren» een actieve rol in het presenteren van de cultuur van de Lage Landen, waarbij literatuur, vormgeving en beeldcultuur uit Nederland en Vlaanderen aan bod komen. Voorts vindt informatie-uitwisseling plaats via lezingen van en gesprekken met kunstenaars, wetenschappers en journalisten uit Nederland, Vlaanderen en andere Europese landen. Ook andere organisaties spelen een belangrijke rol in de Vlaams-Nederlandse culturele samenwerking: de Commissie Cultureel Verdrag Vlaanderen-Nederland, die onlangs nog een grote conferentie Cultureel Erfgoed Nederland-Vlaanderen organiseerde, de Nederlandse Taalunie, die de integratie van Nederland en de Nederlandse gemeenschap in België op het gebied van de Nederlandse taal en letteren in ruimste zin beoogt, en tenslotte het Vlaams Cultuurhuis «De Brakke Grond» in Amsterdam, waar Vlaanderen wordt voorgesteld in Nederland, maar waarbij heel wat activiteiten ook een Vlaams-Nederlands karakter hebben. </antwoord>
      <antwoord nummer="3">Op Nederlands initiatief hebben ambtelijke vertegenwoordigers van de Vlaamse regering op 10 februari jongstleden ten overstaan van ambtenaren van verschillende Nederlandse ministeries een toelichting gegeven op de Strategienota Nederland. Daarbij is de basis gelegd voor concrete werkafspraken op ambtelijk niveau. Daarnaast is de Strategienota Nederland besproken tijdens de recente ontmoeting in Brugge tussen de Vlaamse Minister-President Leterme en de Vlaamse Minister van Buitenlandse Zaken Bourgeois enerzijds en Minister-President Balkenende en Staatssecretaris Nicolaï anderzijds. Hier is afgesproken dat de Strategienota jaarlijks kan terugkeren op de agenda voor de ontmoeting tussen de beide Minister-Presidenten. </antwoord>
      <antwoord nummer="4">Nederland onderhoudt nauwe betrekkingen met België en met Vlaanderen. Het Nederlandse beleid ten aanzien van België houdt rekening met de staatkundige en politieke realiteit van onze zuiderburen. Dat betekent bijvoorbeeld dat betrekkingen op het terrein van het klassiek buitenlands beleid worden onderhouden met de Belgische federale overheid. Op andere terreinen, zoals onderwijs, cultuur of landbouw, houdt de Nederlandse regering contact met de Vlaamse of Waalse regering, in lijn met de in België geldende bevoegdheidsverdeling. Dit beleid en onze betrekkingen zijn bovendien niet statisch, maar kunnen steeds worden aangepast als de politieke of staatkundige ontwikkelingen in België daartoe aanleiding geven. </antwoord>
      <noten afkomstig="antwoord"/>
   </antwoorden>
</kvr>
