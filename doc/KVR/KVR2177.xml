<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst en Valk (beiden PvdA) over passieve veiligheid. (Ingezonden 25 oktober 1995); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2177
</item>
         <item attribuut="Inhoud">Vragen naar aanleiding van een artikel in het tijdschrift Toegepaste wetenschap (nr. 2, oktober 1995) over de onderschatting in Nederland wat je kunt bereiken met passieve veiligheid.</item>
         <item attribuut="Rubriek">Verkeer, vervoer en waterstaat (Motorrijtuigen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Autogordels Motorrijtuigen Verkeersveiligheid</item>
         <item attribuut="Vindplaats">Kamervragen met antwoord 1995-1996, nr. 252, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="PvdA">Valk</persoon>
         </item>
         <item attribuut="Datum_reaktie">1995-11-20</item>
         <item attribuut="Datum_indiening">1995-10-25</item>
         <item attribuut="Document-id">KVR2177</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="511" allpagenumbers="511 512 513" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="252" onderwerp="" indiendatum="1995-10-25">
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Valk</vrager>
         <vraagt-aan/>
      </vraagdata>
      <antwoorddata antwoorddatum="1995-11-20">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de staatssecretaris van Buitenlandse Zaken</mede-antwoorder>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Kent u het artikel «In Nederland wordt onderschat wat je kunt bereiken met passieve veiligheid» <voetnoot nummer="1"/>waarin prof. Wismans ingaat op preventieve voorzieningen aan personen- en vrachtauto’s zoals veiligheidsgordels, kooiconstructies en andere beveiligingsmiddelen? </vraag>
      <vraag nummer="2">Welke activiteiten zijn binnen de Europese Unie onder handen om te komen tot scherpere voorschriften voor preventieve voorzieningen? </vraag>
      <vraag nummer="3" voetnoot="2">Zijn de zuidelijke landen (met een eigen auto-industrie) afhoudend bij dergelijke aanscherpingen? Kunt u aan de hand van voorbeelden van gerealiseerde voorzieningen aangeven hoeveel tijd verloopt vanaf het doen van voorstellen tot en met het uitvoeren ervan? <voetnoot nummer="2"/>
      </vraag>
      <vraag nummer="4">Welke mogelijkheden bestaan om «Nederland in dat spel een veel belangrijker rol» te laten spelen? Is Nederland op dit terrein inderdaad meer volgend dan initiatiefnemend? </vraag>
      <vraag nummer="5">Wanneer zijn voorstellen bij de EU ingediend om de voorkant van auto’s zo te construeren dat het letselrisico bij botsingen e.d. verminderd? Hoe ver is de behandeling gevorderd en wanneer is de beslissing te verwachten? </vraag>
      <vraag nummer="6" voetnoot="3">Krijgt «passieve en preventieve veiligheid» een plaats in het volgend Meerjarenprogramma verkeersveiligheid? Waarom is aan dat thema tot nu toe nauwelijks aandacht besteed? <voetnoot nummer="3"/>
      </vraag>
      <vraag nummer="7">Welke deskundigheid is in Nederland beschikbaar om aard en aanleiding van verkeersongevallen systematisch te analyseren onder meer ten behoeve van te treffen preventieve voorzieningen? Welke bijdrage levert de overheid daaraan cq. kan zij daaraan leveren? </vraag>
      <vraag nummer="8">Loopt Nederland op dit gebied achter op andere Europese landen? </vraag>
      <vraag nummer="9">Welke voorzieningen zijn in bijvoorbeeld Engeland, Duitsland en Frankrijk op dit punt aanwezig? </vraag>
      <vraag nummer="10">Is internationale samenwerking in gang gezet cq. hoe is die te bevorderen? </vraag>
      <vraag nummer="11">Welke verantwoordelijkheid kunnen verzekeraars in Nederland nemen om voorlichting te geven met betrekking tot passieve en preventieve verkeersveiligheid (zoals ze in Duitsland omvangrijke budgetten inzetten voor onderzoek)? </vraag>
      <vraag nummer="12">Wilt u zich inspannen hen op deze verantwoordelijkheid aan te spreken en concrete initiatieven te nemen? </vraag>
      <noten afkomstig="vraag">
         <noot nummer="1" titel="toegepaste wetenschap">in het tijdschrift «toegepaste wetenschap» van oktober 1995/nr. 2</noot>
         <noot nummer="2" titel="we zitten in Europa met een reglementering die 25 jaar oud is">«we zitten in Europa met een reglementering die 25 jaar oud is»</noot>
         <noot nummer="3" titel="het idee is toch dat het aan het ontwerp van de auto’s ligt ... en dus moet dat elders worden opgelost">«het idee is toch dat het aan het ontwerp van de auto’s ligt ... en dus moet dat elders worden opgelost»</noot>
      </noten>
   </vragen>
   <antwoorden aantal="9">
      <antwoord nummer="1">Ja, ik ken het artikel over passieve veiligheid van professor Wismans in «Toegepaste Wetenschap» van oktober 1995. </antwoord>
      <antwoord nummer="2">Actuele zaken in Europa zijn het opstellen of wijzigen van richtlijnen met betrekking tot: a. de frontale botsveiligheid van personenauto’s; b. de zijdelingse botsveiligheid van personenauto’s; c. de constructie van auto-fronten in relatie tot het beperken van letsel bij aanrijdingen met voetgangers en fietsers; d. de aanwezigheid van gordels op alle zitplaatsen van autobussen en in verband daarmee de sterkte van de stoelen en de bevestiging daarvan. Er is in Nederland een proefproject gaande met gesloten zij-afscherming voor vrachtauto’s waarvoor Europese interesse bestaat en er wordt, door Nederland geı¨nitieerd en mede door de EU gefinancierd, onderzoek verricht naar de mogelijkheid vrachtauto’s te voorzien van energie-dissiperende voorafscherming, waardoor de botsenergie niet meer alleen door de «botspartner» hoeft te worden verwerkt. Verbetering van hoofdsteunen en in verband daarmee de stoelconstructie staat op de agenda van de ECE (Economic Commission for Europe van de Verenigde Naties). </antwoord>
      <antwoord nummer="3">Aanscherping van eisen heeft veelal grote consequenties voor het voertuig-ontwerp. Landen met een belangrijke eigen auto-industrie zijn eerder geneigd bij de te stellen eisen en/of de te hanteren invoeringstermijnen de belangen van de fabrikanten mee te laten wegen. Bij de mate waarin dat het geval is speelt de stand van de techniek op bepaalde gebieden bij de auto-industrie in de verschillende landen mede een rol. In de praktijk leidt dit er toe dat het in het algemeen niet de zuidelijke lidstaten zijn die zich het meest hard maken voor de strengste eisen of de kortste invoeringstermijnen. Er is geen algemene uitspraak te doen over de tijd die verstrijkt tussen het doen van een voorstel en het uitvoeren ervan. Dat is van veel factoren afhankelijk. Voor de duidelijkheid moet worden aangetekend dat voor wat betreft EU-richtlijnen alleen de Europese Commissie het initiatiefrecht heeft. Als een land (of organisatie) een onderwerp aan de orde wil stellen, moet de Commissie bereid worden gevonden het op de agenda te zetten. Mogelijkheden om dit te bereiken zijn onder andere lobbyen en het aanmelden («notificeren») van voorgenomen nationale regelgeving ten aanzien van technische voorschriften. In het laatste geval stelt de commissie de andere lidstaten op de hoogte van het voornemen. Als die geen van alle bezwaar indienen kan de nationale regelgeving worden ingevoerd. Het heeft uiteraard geen zin iets in te dienen waarvan bij voorbaat bekend is dat dat bij andere landen op bezwaren zal stuiten. De Commissie kan ook besluiten dat zij zelf het onderwerp gaan oppakken. Dat heeft automatisch een opschortende werking voor de voorgenomen nationale regelgeving. Met betrekking tot onderwerpen die al bij de Commissie in behandeling zijn heeft het geen zin nieuwe nationale regelgeving in te dienen. Een voorbeeld van een richtlijn die snel tot stand kwam en werd geı¨mplementeerd is de invoering van de snelheidsbegrenzer op vrachtwagens. Dit is door Nederland begin 1991 bij de Commissie aangekaart. Dat zelfde jaar al werd door de Commissie een concept-richtlijn uitgebracht. In de eerste helft van 1992 werd de richtlijn aangenomen. Met ingang van 1 januari 1994 dienden nieuwe (en met ingang van 1 januari 1995 ook bestaande) zware vrachtauto’s en bussen (van na 1987) van snelheidsbegrenzers te zijn voorzien. Voorbeelden van onderwerpen waarbij veel tijd gemoeid is tussen eerste aanzet en implementatie van richtlijnen zijn de frontale en zijdelingse botsveiligheid van personenauto’s. De frontale botsveiligheid is, zoals veel voertuigzaken, in eerste instantie in de ECE aan de orde geweest. Al in 1982 lag er een voorstel voor een ECE-reglement. Dat werd ingetrokken omdat het te weinig verbetering bood. In 1985 kwam het onderwerp aan de orde in een EG-werkgroep («ERGA Passive Safety»), samen met de zijdelingse botsveiligheid. Er werd ten aanzien van de frontale botsveiligheid geconcludeerd dat er verder onderzoek nodig was om tot zinvolle regelgeving te kunnen komen. Voor de zijdelingse botsveiligheid werd in de eindrapportage van de werkgroep, in 1989, een voorstel voor een richtlijn opgenomen. Japan en de Verenigde Staten werkten ook een regelgeving voor de zijdelingse botsveiligheid. Aangezien deze landen ook vertegenwoordigd zijn in de ECE is, met het doel tot een wereldwijde harmonisering te komen, de discussie daar voortgezet. Die heeft nogal wat tijd gevergd, met name omdat nog onderzocht werd of de technische ontwikkeling op het gebied van computer-simulaties het mogelijk maakten om botsproeven deels door dergelijke simulaties te vervangen. Intussen werden ook met de frontale botsveiligheid vorderingen gemaakt. Men was het erover eens dat auto’s zelden met het volle front tegen een star object botsen en dat een botsproef tegen een blok beton dus geen realistisch beeld geeft van de botsveiligheid van een auto in de praktijk. Er zijn daarom botsproeven ontwikkeld waarbij de auto met een deel van het front tegen een deformeerbare barrie`re wordt gereden teneinde een aanrijding met een andere auto te simuleren. In 1994 zijn voor zowel frontale als zijdelingse botsveiligheid ECE-reglementen tot stand gekomen. Als gevolg van compromisvorming waren deze beide weinig bevredigend. Bij de frontale botsveiligheid werd een tussenfase ingelast, die veel leek op het voorstel van 1982 dat toen onvoldoende werd geacht. Bij de voorgeschreven test voor zijdelingse botsveiligheid werd voor een zodanige hoogte van de onderkant van de barrie`re gekozen dat bij de meeste auto’s de kokerbalk zou worden getroffen en daardoor gemakkelijker aan de eisen kon worden voldaan. Ondanks bezwaren van onder andere Nederland werden de ECE-reglementen door de Europese Commissie als concept-richtlijnen overgenomen. Het Europese Parlement heeft hier geen genoegen mee genomen en heeft de voorstellen in strictere zin geamendeerd. Naar het zich nu laat aanzien zal de Commissie de amendementen vrijwel geheel overnemen. Dat betekent dat binnen enkele maanden de richtlijnen gereed zouden kunnen zijn. Omdat de industrie tijd moet worden gegeven om bij het ontwerpen van nieuwe modellen rekening te houden met de nieuwe voorschriften, is het eerst per 1 oktober 1998 dat nieuwe auto-ontwerpen aan de nieuwe eisen moeten voldoen. Voor alle nieuwe auto’s is dat 1 oktober 2003. </antwoord>
      <antwoord nummer="4">Nederland speelt een prominente rol in de discussies over voertuigveiligheid. Om de Nederlandse standpunten nog beter tot hun recht te laten komen wordt gewerkt aan intensievere coalitievorming met gelijkgestemde landen, het aanhalen van de banden met leden van het Europese Parlement en bundeling van krachten met consumenten-organisaties als de Consumentenbond en de ANWB, waarvan de overkoepelende Europese organisaties bij het Europese Parlement een goede ingang hebben. Nederland is zeker niet volgend op het gebied van passieve veiligheid. Bij de onder 2a en b genoemde richtlijnen heeft Nederland de benodigde botsproeven (deels uitgevoerd door TNO) mede gefinancierd en zich sterk gemaakt voor strenge eisen. Bij het onder 2c genoemde onderwerp heeft Nederland, in samenwerking met Engeland en Duitsland, eigen onderzoek verricht en heeft ook samen met deze landen het voortouw bij het overtuigen van de Commissie van het nut en de haalbaarheid ervan. Met name dit onderwerp stuit op zware tegenstand van de auto-industrie. De gesloten zij-afscherming en de energie-dissiperende voorafscherming van vrachtauto’s zijn Nederlandse initiatieven. Het onderwerp hoofdsteunen c.a. is op initiatief van Nederland, op basis van Nederlands onderzoek, op de agenda gezet. </antwoord>
      <antwoord nummer="5">Voor de beantwoording hiervan zij verwezen naar het tweede deel van de beantwoording van vraag 3. </antwoord>
      <antwoord nummer="6">De «passieve en preventieve» veiligheid is een onderwerp dat continu aandacht vraagt en krijgt. Het is echter iets dat zich in het algemeen buiten de schijnwerpers afspeelt. Het onderwerp leent zich minder goed voor het opnemen in een meerjarenprogramma, omdat voertuigeisen uitsluitend in internationaal verband kunnen worden geregeld. Er is niet te voorzien of – en zo ja wanneer – onderwerpen die wij belangrijk vinden op de Europese agenda komen. Evenmin is te voorzien of er een meerderheid voor onze voorstellen kan worden gevonden of (mede)financiering van onderzoek op het desbetreffende gebied. Daarom is tot nu toe in de meerjarenprogramma’s Verkeersveiligheid meer expliciet aandacht besteed aan de gedragskant van de passieve veiligheid, zoals het dragen van gordels en het gebruik van kinderzitjes. Een recent voorbeeld van aandacht voor passieve veiligheid in de gedragssfeer is de campagne «Voorkom Nekletsel». </antwoord>
      <antwoord nummer="7 t/m 9">Er kan van worden uitgegaan dat in Nederland bij TNO de nodige deskundigheid aanwezig is voor de analyse van ongevallen ten behoeve van het treffen van preventieve voorzieningen. Iets anders is of ieder land afzonderlijk dergelijk onderzoek moet uitvoeren. Onder andere in de Verenigde Staten, Engeland, Zweden, Australie¨, Duitsland en Italie¨ wordt hier al veel aan gedaan en ik zie er niet direct de noodzaak van in dat te dupliceren. Niet ieder land hoeft alle soorten onderzoek te doen. </antwoord>
      <antwoord nummer="10">Er wordt in hoge mate internationaal samengewerkt op het gebied van zaken als ongevals-analyse, testmethoden en -resultaten en letsel -biomechanica. Er worden belangrijke internationale congressen aan gewijd, zoals de IRCOBI-conferentie (International Research Council On Biokinetics of Impact, jaarlijks) en de ESV-conferentie (Enhanced Safety of Vehicles, twee-jaarlijks). Voorts vindt er op structurele basis gegevensuitwisseling plaats binnen de EEVC (European Experimental Vehicle Committee). TNO participeert in alle drie deze gremia en de Nederlandse overheid in de ESV en EEVC. </antwoord>
      <antwoord nummer="11 en 12">Sinds 1994 zijn de contacten van het departement en het Verbond van Verzekeraars geı¨ntensiveerd. Tot dan toe stimuleerde het Verbond de verkeersveiligheid met name door: – subsidie¨ring van onderzoek door de SWOV; – subsidie¨ring van activiteiten van VVN. De intensivering van de contacten heeft ertoe geleid dat het Verbond diverse aanvullende activiteiten op het gebied van verkeersveiligheid heeft ontplooid. Voorbeelden hiervan zijn: – financie¨le participatie in het demonstratieproject duurzaam veilig in het Westland (projectleiding bij provincie Zuid-Holland); – diverse voorlichtende activiteiten zoals het meesturen van folders in de reguliere mail; zo zal het Verbond een informatiefolder over de invoering van het bromfietscertificaat te zamen met het nieuwe plaatje aan alle verzekerden met een bromfiets sturen; – de voorlichtingscampagne «Voorkom Nekletsel» die op 1 november is gestart; deze campagne is het resultaat van een samenwerkingsproject van een aantal particuliere organisaties zoals het Verbond van Verzekeraars, RAI, BOVAG, ANWB, NSWP, Consumentenbond, SWOV, TNO, VVN en de departementen van Verkeer en Waterstaat en van Volksgezondheid, Welzijn en Sport; het Verbond heeft zowel in financie¨le als in organisatorische zin de grootste bijdrage geleverd; – het Verbond van Verzekeraars participeert thans in het project Verkeersongevallenregistratie om te verkennen welke gegevensuitwisseling in het kader van het verbeteren van de kwaliteit van de registratie wenselijk en haalbaar is; – diverse verzekeringsmaatschappijen zijn thans actief in het bevorderen van schadepreventie bij grote transportbedrijven. In het kader van de voorbereidingen van het nieuwe Meerjaren-Programma Verkeersveiligheid voert mijn departement nauw overleg met het Verbond van Verzekeraars om te bezien op welke wijze structureel kan worden samengewerkt. Ik vertrouw erop u hiermee voldoende te hebben geı¨nformeerd. </antwoord>
      <noten afkomstig="antwoord"/>
   </antwoorden>
</kvr>
