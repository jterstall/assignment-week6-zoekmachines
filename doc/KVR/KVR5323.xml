<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schimmel (D66) over WAO-uitkeringen. (Ingezonden 9 april 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5323
</item>
         <item attribuut="Inhoud">Vragen over de consequenties van uitspraak van de Centrale Raad van Beroep van 2 april 1997 over het recht op een WAO-uitkering voor drie gedeeltelijk arbeidsongeschikten.</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Arbeidsongeschiktheidsuitkeringen</item>
         <item attribuut="Vindplaats">Kamervragen met antwoord 1996-1997, nr. 1558, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="D66">Schimmel</persoon>
         </item>
         <item attribuut="Datum_reaktie">1997-07-10</item>
         <item attribuut="Datum_indiening">1997-04-09</item>
         <item attribuut="Document-id">KVR5323</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3187" allpagenumbers="3187 3188" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1558" onderwerp="" indiendatum="1997-04-9">
         <vrager partij="D66" oorsprong="parlement">Schimmel</vrager>
         <vraagt-aan/>
      </vraagdata>
      <antwoorddata antwoorddatum="10 juli 1997), zie ook Aanhangsel Handelingen nr. 1199, vergaderjaar 1996–1997">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Hebt u kennis genomen van de uitspraak van de Centrale Raad van Beroep van 4 april jl. waardoor drie gedeeltelijk arbeidsongeschikten die volgens de strikte uitleg van de keuringsnormen geen WAO-uitkering kregen alsnog in aanmerking komen voor een uitkering? <voetnoot nummer="1"/>
      </vraag>
      <vraag nummer="2">Bent u van mening dat op basis van wet- en regelgeving (zoals het Schattingsbesluit) voor de berekening van de uitkering het te verdienen uurloon ongeacht of het totale loon in parttime of fulltime dienstverband verdiend kan worden dan wel het vroegere werkelijk verdiende salaris (in fulltime of parttime dienstverband) als uitgangspunt moet worden genomen? </vraag>
      <vraag nummer="3">Welke consequenties heeft deze uitspraak voor de sinds 1994 400.000 gekeurde (gedeeltelijk) arbeidsongeschikten, voor de uitvoerings- en rechtelijke praktijk? </vraag>
      <noten afkomstig="vraag">
         <noot nummer="1" datum="1997-04-8" bron="Volkskrant">Volkskrant, 8 april 1997</noot>
      </noten>
   </vragen>
   <antwoorden aantal="3">
      <antwoord nummer="1">Ja. Het gaat hier om de uitspraak 96/3188 AAW/WAO 96/5078 AAW/WAO 96/9114 WAO van 2 april jl. </antwoord>
      <antwoord nummer="2">In deze uitspraak oordeelt de CRvB dat bij de vaststelling van de mate van arbeidsongeschiktheid van fulltimers van een maandloonvergelijking moet worden uitgegaan. Voor een goed begrip van de implicaties van deze uitspraak is het volgende van belang. Waar het bij de arbeidsongeschiktheidsbeoordeling om gaat is het vergelijken van het maatmaninkomen (globaal gezegd: het loon dat betrokkene zou hebben verdiend als hij niet arbeidsongeschikt zou zijn geworden) met de resterende verdiencapaciteit (het loon dat betrokkene ondanks zijn medische beperkingen nog kan verdienen). Op deze wijze wordt het verlies aan verdiencapaciteit bepaald. Het daaruit voortvloeiende arbeidsongeschiktheidspercentage is bepalend voor de hoogte van de uitkering. Uitgangspunt bij de schatting is het feitelijk verdiende inkomen gerelateerd aan het aantal uren waarin betrokkene werkte. Dat wil zeggen dat bij de vaststelling van de resterende verdiencapaciteit functies worden betrokken die in ongeveer dezelfde omvang als de maatmanarbeid op de Nederlandse arbeidsmarkt voorkomen. Bij die beoordeling is de vraag of de vergelijking tussen maatmanloon en resterende verdiencapaciteit op uurloonbasis of op maandloonbasis plaatsvindt minder van belang. Op het niveau van het individu is het verschil tussen een maandloon- dan wel een uurloonvergelijking naar verwachting dan ook marginaal, zo heeft het Lisv mij in een brief van 23 mei jl. over dit onderwerp laten weten. Daarbij is de ene systematiek niet per definitie gunstiger voor de betrokken uitkeringsgerechtigde dan de andere. De door de CRvB voorgestane maandloonsystematiek kan, zij het dus marginaal, ook ongunstiger zijn dan een uurloonvergelijking. </antwoord>
      <antwoord nummer="3">De betreffende uitspraak heeft, aldus de CRvB, geen consequenties voor de schattingsbeslissingen die genomen zijn voor 2 april 1997, althans voorzover deze in rechte onaantastbaar zijn geworden. Dit betekent, dat de uitvoeringsinstellingen uitsluitend bij beslissingen die nog onderwerp zijn van een beroepsprocedure dienen na te gaan of een maandloonvergelijking wellicht tot een ander resultaat leidt dan een uurloonvergelijking. Voorts houden de uitvoeringsinstellingen met betrekking tot beslissingen vanaf 2 april 1997 uiteraard rekening met de uitspraak van de CRvB. Het Lisv heeft mij in voornoemde brief van 23 mei 1997 verzocht deze kwestie wettelijk te regelen. Daarbij heeft het Lisv mij gewezen op de uitvoeringstechnische consequenties van de uitspraak van de uitspraak van de CRvB. Als belangrijke consequenties noemt het Lisv het ombouwen van het Functie Informatie Systeem, en de noodzaak om bij de schatting onderscheid te gaan maken tussen fulltimers en deeltijdwerkers. Ik ben bereid om het verzoek van het Lisv te honoreren door de uurloonvergelijkingssystematiek in het Schattingsbesluit te regelen. Met deze systematiek is namelijk gewaarborgd, dat bij de arbeidsongeschiktheidsbeoordeling rekening wordt gehouden met het arbeidspatroon voordat betrokkene arbeidsongeschikt werd, ongeacht of betrokkene in deeltijd dan wel fulltime werkte. </antwoord>
      <noten afkomstig="antwoord"/>
   </antwoorden>
</kvr>
