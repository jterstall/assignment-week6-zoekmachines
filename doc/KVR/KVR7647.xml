<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Middelkoop (GPV) over het aangekondigd talenregiem op een informele raad van de Europese milieuministers. (Ingezonden 28 juli 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7647
</item>
         <item attribuut="Rubriek">Cultuur en taal (Nederlandse taal) Internationale betrekkingen (Europese Unie)</item>
         <item attribuut="Trefwoorden">EU Nederlandse taal</item>
         <item attribuut="Vindplaats">Kamervragen met antwoord 1997-1998, nr. 1648, Tweede Kamer</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GPV">Van Middelkoop</persoon>
         </item>
         <item attribuut="Datum_reaktie">1998-08-11</item>
         <item attribuut="Datum_indiening">1998-07-28</item>
         <item attribuut="Document-id">KVR7647</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3387" allpagenumbers="3387 3388" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7647" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1648" onderwerp="" indiendatum="1998-07-28">
         <vrager partij="GPV" oorsprong="parlement">Van Middelkoop</vrager>
         <vraagt-aan/>
      </vraagdata>
      <antwoorddata antwoorddatum="1998-08-11">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Heeft Nederland bij Oostenrijk, voorzitter van de Europese Unie, een officieel protest ingediend tegen het aangekondigde talenregiem dat kennelijk gebezigd zou worden op een informele raad van de Europese milieuministers? </vraag>
      <vraag nummer="2">Wat was precies de inhoud van het protest? </vraag>
      <vraag nummer="3">Waarin onderscheidde het handelen van Oostenrijk zich van dat van andere EU-voorzitters terzake van het gebruik van de officieel erkende talen in dit type bijeenkomsten? </vraag>
      <vraag nummer="4">Hoe is gereageerd op het Nederlands protest, met welke argumenten en met welk effect? </vraag>
      <vraag nummer="5">Is gedreigd dat bij handhaving van het door Oostenrijk aangekondigde talengebruik de minister de raadsbijeenkomst zou boycotten? Was de minister van Volkshuisvesting, Ruimtelijke Ordening en Milieubeheer daarvan op de hoogte en was dit ook daadwerkelijk haar voornemen? </vraag>
      <vraag nummer="6">Verdient het in algemene zin niet de voorkeur in voorkomende gevallen en indien gewenst het gebruik van de Nederlandse taal te eisen als een recht en niet te volstaan met een boycot of een dreiging daarmee? </vraag>
      <vraag nummer="7">Is voorafgaand aan het Nederlands protest overleg gevoerd met andere (kleinere) lidstaten in het bijzonder met België? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 3">Hoewel er geen officiële regels voor bestaan, is het gebruikelijk dat bij informele Raden alle ministers hun eigen taal kunnen spreken, maar dat om praktische redenen slechts vertaald wordt naar het Frans, Duits en Engels, eventueel aangevuld met de taal van het Voorzitterschap (het zogenaamde 3/11- of 4/11-talenregime). Oostenrijk was voornemens tijdens zijn Voorzitterschap bij alle informele Raden ook voor vertaling naar het Spaans en het Italiaans zorg te dragen. Nederland heeft samen met België bij het Oostenrijkse Voorzitterschap geprotesteerd tegen de bijzondere behandeling van het Spaans en Italiaans en verzocht deze achterwege te laten, danwel het Nederlands toe te voegen aan de talen waarnaar vertaald zou worden. Nederland is principieel tegen de verschillende behandeling van de officiële talen van de Europese Unie, waarbij vooral wordt gevreesd voor een officieus vijftalenregime. Het Nederlands is de zesde taal in de Europese Unie. </antwoord>
      <antwoord nummer="4">Het Oostenrijkse Voorzitterschap is tegemoet gekomen aan de Nederlandse en Belgische bezwaren en heeft voor de informele Milieu Raad het Nederlands toegevoegd aan de vijf talen die zowel gesproken als beluisterd kunnen worden. Oostenrijk heeft tevens aangekondigd tijdens de overige informele Raden onder zijn voorzitterschap het voor dit soort bijeenkomsten gebruikelijke talenregime te hanteren en alleen voor vertaling naar het Frans, Duits en Engels zorg te dragen (het 3/11-talenregime). </antwoord>
      <antwoord nummer="5">In de demarches van de Nederlandse Ambassade bij het Oostenrijkse Voorzitterschap is niet gedreigd met het wegblijven van de betrokken minister bij de informele Milieu Raad. </antwoord>
      <antwoord nummer="6">Omdat er geen officiële regels bestaan voor het gebruik van talen tijdens informele Raden kan Nederland het gebruik van het Nederlands niet als recht opeisen. Om praktische redenen is het vaak niet mogelijk om van en naar alle elf officiële talen te vertalen, zoals bij formele Raden wel het geval is. Nederland kan er daarom mee instemmen dat slechts wordt vertaald naar het Frans, Duits en Engels, eventueel aangevuld met de taal van het Voorzitterschap. Indien ook vertaald wordt naar het Spaans en Italiaans, zal Nederland altijd om toevoeging van het Nederlands vragen. </antwoord>
      <antwoord nummer="7">En marge van de Algemene Raad van 13 juli jl. heeft Nederland overleg gevoerd met België over deze kwestie. De beide landen waren het erover eens dat het voorgestelde talenregime niet aanvaardbaar was en dat het Oostenrijkse Voorzitterschap zou worden gevraagd het voor deze gelegenheden gebruikelijke talenregime te hanteren. De Nederlandse en Belgische Ambassades in Wenen hebben hiertoe een gezamenlijke demarche uitgevoerd. </antwoord>
      <noten afkomstig="antwoord"/>
   </antwoorden>
</kvr>
