<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Örgü (VVD) aan de minister van Justitie over mogelijke ongeregeldheden binnen de justitiële jeugdinrichting Den Engh. (Ingezonden 11 december 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19291
</item>
         <item attribuut="Inhoud">Vragen over de methodiek van behandeling en over het personeelsbeleid naar aanleiding van een aantal artikelen in het Utrechts Nieuwsblad over de jeugdinrichting Den Engh. De afgelopen tijd zouden er onder andere brandstichting, vernielingen en ontsnappingen zijn geweest.</item>
         <item attribuut="Rubriek">Gezondheidszorg (Maatschappelijke gezondheidszorg) Strafrecht en strafprocesrecht (Jeugdstrafrecht) Welzijn (Jeugdigen)</item>
         <item attribuut="Trefwoorden">Jeugdhulpverlening Jeugdstrafrecht</item>
         <item attribuut="Vindplaats">Kamervragen met antwoord 2003-2004, nr. 662, Tweede Kamer</item>
         <item attribuut="Vraagnr_bij_indiening">2030404730</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Örgü</persoon>
         </item>
         <item attribuut="Datum_reaktie">2004-01-21</item>
         <item attribuut="Datum_indiening">2003-12-11</item>
         <item attribuut="Document-id">KVR19291</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1407" allpagenumbers="1407 1408" vetnummer="2030404730" code="0304tkkvr662" lopendefooter="Tweede Kamer, vergaderjaar 2003–2004, Aanhangsel" filenaam="KVR19291" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="662" onderwerp="" indiendatum="2003-12-11">
         <vrager partij="VVD" oorsprong="parlement">Örgü</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2004-01-21">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met de artikelen «Druk op personeel Den Engh te groot», «Ontsnapping door gebrek aan ontzag» en «Jeugdinrichting Den Engh op springen»? <voetnoot nummer="1"/>
      </vraag>
      <vraag nummer="2">Hebben zich recentelijk in de justitiële jeugdinrichting Den Engh een opstand, brandstichting en vernielingen van het interieur voorgedaan? Zo ja, wat is hierover uw oordeel? </vraag>
      <vraag nummer="3">Heeft de directie van Den Engh enkele recente ontsnappingen gekenschetst als «een onttrekking aan de activiteiten»? Zo ja, wat is uw oordeel over deze omschrijving? Zijn de ontsnapte jongeren inmiddels weer opgespoord? </vraag>
      <vraag nummer="4">Is het personeelsverloop bij Den Engh zo groot dat noodgedwongen onervaren medewerkers worden ingezet die niet voldoende zijn toegerust voor de juiste omgang met deze specifieke groep jonge criminelen? Zo ja, welke stappen bent u bereid te nemen om zo snel mogelijk voldoende terzake kundig personeel in te kunnen zetten? </vraag>
      <vraag nummer="5">Krijgt Den Engh psychisch gestoorde jongens binnen voor wie de bijzondere methodiek (de Socio Groeps Strategie) die in Den Engh wordt gehanteerd niet geschikt is? Is deze groepsaanpak ook geschikt voor zedendelinquenten? </vraag>
      <vraag nummer="6">Komt het voor dat jongeren meerdere malen in het programma van Den Engh terechtkomen, zodat het verrassingseffect weg is en de effectiviteit van de behandeling afneemt? Zo ja, hoe vaak komt dit voor en wat is hierover uw oordeel? </vraag>
      <vraag nummer="7">Heeft de directie van Den Engh een onderzoek laten verrichten om de kritiek van enkele personeelsleden op het gevoerde (personeels)beleid te toetsen? Zo ja, wat was de uitkomst van dat onderzoek? </vraag>
      <noten afkomstig="vraag">
         <noot nummer="1" datum="2003-12-8" bron="Utrechts Nieuwsblad, 6 en">Utrechts Nieuwsblad, 6 en, 8 december 2003</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Op 21 november 2003 vond ’s avonds inderdaad een incident als vermeld plaats. Daarbij hebben jongeren uit een groep gezamenlijk hun opstandigheid en boosheid geuit door het gooien met stoelen, omverwerpen van kasten en het aansteken van een gordijn van hun groepsverblijf. De onmiddellijke aanleiding was onenigheid tijdens een bordspel; de achterliggende oorzaak was onvrede in de groep met hun verhuizing in verband met de ingebruikname van de nieuwbouw. Het incident heeft geen directe relatie met de in Den Engh toegepaste sociogroepsstrategie (de zgn. SGS-methode): volgens die methodiek wordt groepsgewijs, d.w.z. met twaalf jongeren tegelijk, met de (her)opvoeding begonnen. Het incident vond plaats in een groep die nog geen twaalf jongeren telde en daarom nog in afwachting was van de start van de SGS-opvoedingsaanpak. De inrichting heeft dit incident zelf kunnen afdoen. De betreffende pupillen hebben nadien zelf de door hen aangerichte schade hersteld. Op geen enkel moment is sprake geweest van lichamelijk geweld richting pupillen of personeel. De inrichting vond, gezien de aard en achtergrond van dit voorval, geen aanleiding voor het inroepen van externe ondersteuning. Inmiddels volgen deze pupillen weer het activiteitenprogramma van hun groep. Hoe ongewenst een dergelijk incident ook is, ik acht het onlosmakelijk verbonden met het werken met zo’n zware doelgroep. Verder ben ik van mening dat bij de aanpak van het incident met voldoende professionaliteit is opgetreden. </antwoord>
      <antwoord nummer="3">Inrichtingen zijn gehouden bijzondere voorvallen te melden. Daarbij worden onderscheiden «ontvluchting uit gesloten inrichting» en «overige onttrekkingen». Volgens de definitie is van een ontvluchting sprake als een jeugdige vanuit het beveiligde inrichtingsgebouw of vanaf het beveiligde inrichtingsterrein weet te ontsnappen. In alle overige gevallen is sprake van «overige onttrekking», zoals niet-terugkeren van verlof, weglopen uit een open inrichting of van een niet beveiligd (deel van het) inrichtingsterrein. De in de krant geschetste voorvallen betreffen laatstgenoemde vormen. De door de directeur van Den Engh gebezigde typering («onttrekking aan activiteiten») is dan ook terecht. Jongeren die een poging tot ontvluchting of onttrekking wagen en binnen twee weken terugkomen of in de kraag gepakt worden (meestal gebeurt dat al binnen één of enkele dagen) keren weer terug in behandeling. Als een jongere na twee weken nog voortvluchtig is wordt hij uitgeschreven uit de inrichting en overgeschreven naar de Centrale registratie Onttrekkingen. Vanuit Den Engh gebeurde dat vorig jaar in totaal 7 keer. Van deze 7 zijn er inmiddels 2 weer in een justitiële jeugdinrichting geplaatst. De overige 5 zijn nog niet opgespoord. Op ontvluchtingen en onttrekkingen uit justitiële jeugdinrichtingen is een standaard politieprocedure van toepassing. Zo ook in het onderhavige geval. </antwoord>
      <antwoord nummer="4">Bij Den Engh is niet zozeer sprake van een groot personeelsverloop als wel van een grote personeelsaanwas als gevolg van capaciteitsuitbreiding. De directie waakt bij de selectie van nieuw personeel voor een evenwichtige mix tussen ervaren en onervaren medewerkers en besteedt overigens veel aandacht aan de tijdige scholing van nieuw personeel bij hun in dienst treden. </antwoord>
      <antwoord nummer="5">a) Door de procedure van plaatsselectie is dat uitzonderlijk. Bij elke voorgenomen plaatsing in Den Engh evenals in elke andere justitiële behandelinrichting wordt vóór de plaatsing zorgvuldig nagegaan (door selectiefunctionaris en inrichting) of sprake is van een contra-indicatie voor de beoogde inrichting. b) De SGS-methode kan ook toegepast worden bij zedendelinquenten. Daarvoor is een specifiek SGS-programma ontwikkeld, zij het dat in dat programma de toepassing van de SGS-methodiek voor die doelgroep niet in zijn volle omvang plaatsvindt, omdat één belangrijk element, te weten de gelijktijdige start met een groep van 12 jongeren, vanwege de beperkte omvang van deze doelgroep niet mogelijk is. </antwoord>
      <antwoord nummer="6">Het komt zelden voor. In voorkomend geval betreft het meestal een jongen die zich eerder in een vroege fase aan het programma onttrok. </antwoord>
      <antwoord nummer="7">Het behoort tot de competentie en de verantwoordelijkheid van de directie om ingeval van kritiek op het beleid onderzoek te doen ter toetsing van de juistheid ervan. Overigens heeft de algemeen directeur mij desgevraagd laten weten dat een dergelijk onderzoek met instemming van de ondernemingsraad is uitgevoerd en afgerond. Uit het onderzoek bleek, dat de kritiek op het gevoerde personeelsbeleid niet terecht is. </antwoord>
      <noten afkomstig="antwoord"/>
   </antwoorden>
</kvr>
