<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Vries (VVD) aan de staatssecretaris van Financiën over de aftrek van (hypotheek)rente in geval van huwelijkse voorwaarden. (Ingezonden 12 april 1999); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9512
</item>
         <item attribuut="Inhoud">Vragen over de gevolgen van het besluit van de directeur-generaal der belastingen van 11 mei 1998 (over aftrekbeperkingen persoonlijke verplichtingenrente en beleggen en verzekeren met geleend geld) voor de (hypotheek)renteaftrek in geval van huwelijkse voorwaarden.</item>
         <item attribuut="Rubriek">Belastingen (Aftrekposten) Burgerlijk recht en burgerlijk procesrecht (Personen- en familierecht) Geld (Hypotheken) Geld (Kredieten)</item>
         <item attribuut="Trefwoorden">Aftrekposten Huwelijksrecht Hypotheken Kredieten</item>
         <item attribuut="Vindplaats">Kamervragen met antwoord 1998-1999, nr. 1504, Tweede Kamer</item>
         <item attribuut="Vraagnr_bij_indiening">2989911210</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="VVD">De Vries</persoon>
         </item>
         <item attribuut="Datum_reaktie">1999-06-07</item>
         <item attribuut="Datum_indiening">1999-04-12</item>
         <item attribuut="Document-id">KVR9512</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3003" allpagenumbers="3003" vetnummer="2989911210" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9512" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1504" onderwerp="" indiendatum="1999-04-12">
         <vrager partij="VVD" oorsprong="parlement">De Vries</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="7 juni 1999), zie ook Aanhangsel Handelingen nr. 1351, vergaderjaar 1998–1999">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kent u het besluit van de directeur-generaal der belastingen van 11 mei 1998, nr. DB98/1978M, met betrekking tot vragen en antwoorden inzake aftrekbeperkingen persoonlijke verplichtingenrente en inzake beleggen en verzekeren met geleend geld? </vraag>
      <vraag nummer="2">Is het waar dat het in vraag en antwoord A7 ingenomen standpunt in de praktijk tot knelpunten kan leiden in situaties waarin een vermogensbestanddeel (veelal de eigen woning) een bron van inkomen vormt voor de ene echtgenoot, terwijl de andere echtgenoot een geldlening is aangegaan voor de verwerving van het vermogensbestanddeel, waardoor de betaalde rente is aan te merken als beperkt aftrekbare persoonlijke verplichtingenrente? Zo ja, is dit wenselijk? </vraag>
      <vraag nummer="3">Is het waar dat een en ander te meer klemt daar de betaalde (hypotheek)rente op grond van artikel 5 Wet op de inkomstenbelasting 1964 wordt aangemerkt als bestanddeel van het inkomen van de echtgenoot, indien het persoonlijk inkomen van de belastingplichtige lager is dan dat van zijn echtgenoot? </vraag>
      <vraag nummer="4">Bent u bereid aan deze knelpunten tegemoet te komen door in dergelijke gevallen toe te staan dat de door de ene echtgenoot betaalde rente kan worden gekwalificeerd als bronrente, indien het vermogensbestanddeel waarvoor de financiering is aangegaan voor de andere echtgenoot een bron van inkomsten vormt? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Vraag A7 van het besluit gaat over de kwalificatie van rente van schulden voor de inkomstenbelasting. Als een lening is aangegaan voor verwerving, inning of behoud van inkomsten, bijvoorbeeld inkomsten uit eigen woning, dan behoort de rente op die lening tot de aftrekbare kosten. Rente op andere leningen is aftrekbaar als persoonlijke verplichting. De aftrek van persoonlijke verplichtingenrente is in tegenstelling tot die van aftrekbare kostenrente aan een vast maximum gebonden. Rente die als aftrekbare kosten in aftrek komt op de inkomsten uit eigen woning is onbeperkt aftrekbaar. Een gehuwde die een lening afsluit ter financiering van een bron van inkomen van zijn echtgenoot, heeft zelf geen inkomsten uit die bron. De rente van die lening komt daarom tot het geldende maximum als persoonlijke verplichting in aftrek. Dit is op zichzelf geen knelpunt. Belastingheffing vindt plaats op basis van feiten. Het creëren van een bepaalde werkelijkheid brengt de fiscale gevolgen mee die daarbij horen. </antwoord>
      <antwoord nummer="3">De bepalingen inzake de inkomenstoerekening bij gehuwden hebben geen invloed op het karakter van de verschillende inkomensbestanddelen, waaronder de betaalde (hypotheek)rente. De gesignaleerde gevolgen voor de renteaftrek worden derhalve niet anders door de toepassing van artikel 5 van de Wet op de inkomstenbelasting 1964. </antwoord>
      <antwoord nummer="4">Doet de bij 2 geschetste situatie zich voor bij een eigen woning die als hoofdverblijf dient, dan kan er materieel een beperking ontstaan van de renteaftrek in verband met die woning. Een dergelijke beperking strookt niet met de bedoeling van de wetgever. Ik ben dan ook bereid om op korte termijn een maatregel te treffen die aan dit knelpunt tegemoetkomt. </antwoord>
      <noten afkomstig="antwoord"/>
   </antwoorden>
</kvr>
