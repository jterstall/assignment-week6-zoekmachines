<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rouvoet (ChristenUnie) aan de minister van Volksgezondheid, Welzijn en Sport en de staatssecretaris van Justitie over sterfgevallen in azc's. (Ingezonden 6 april 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13618
</item>
         <item attribuut="Inhoud">Vragen over het overlijden van een 2-jarig meisje uit het azc te Waddinxveen in het Sophia-Kinderziekenhuis op 22 februari 2001.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 2000-2001, nr. 1133, Tweede Kamer</item>
         <item attribuut="Vraagnr_bij_indiening">2000109160</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="ChristenUnie">Rouvoet</persoon>
         </item>
         <item attribuut="Datum_reaktie">2001-05-04</item>
         <item attribuut="Datum_indiening">2001-04-06</item>
         <item attribuut="Document-id">KVR13618</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2355" allpagenumbers="2355 2356" vetnummer="2000109160" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13618" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1133" onderwerp="" indiendatum="2001-04-6">
         <vrager partij="ChristenUnie" oorsprong="parlement">Rouvoet</vrager>
         <vraagt-aan>de minister van Volksgezondheid, Welzijn en Sport en de staatssecretaris van Justitie</vraagt-aan>
      </vraagdata>
      <antwoorddata antwoorddatum="2001-05-4">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Hebt u kennisgenomen van het overlijden van een 2-jarig meisje uit het azc te Waddinxveen in het Sophia-Kinderziekenhuis op 22 februari jl.? </vraag>
      <vraag nummer="2">Is het waar dat de Regionale Inspectie Volksgezondheid inmiddels een speciale onderzoekscommissie heeft ingesteld naar de toedracht van het overlijden? Zo ja, op welke termijn kan de uitkomst van dit onderzoek worden verwacht? </vraag>
      <vraag nummer="3">Wat is de reden van het instellen van dit onderzoek? Heeft de inspectie aanleiding om te veronderstellen dat het MOA in de periode 1 februari tot 16 februari jl., de dag van de ziekenhuisopname van het patiëntje, ernstige fouten heeft gemaakt? </vraag>
      <vraag nummer="4">Zijn er aanwijzingen dat de medische zorg in de azc’s overigens tekort schiet? </vraag>
      <vraag nummer="5">Wilt u de Kamer cijfers verstrekken over het aantal sterfgevallen, waaronder kindersterfte, alsmede andere medische calamiteiten in de azc’s? Wijken deze cijfers in betekenende mate af van de cijfers die redelijkerwijs verwacht mogen worden? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">De MOA-Stichting Zuid-Holland heeft in februari 2001 melding gedaan bij de Regionale Inspectie van een mogelijke medische calamiteit, nadat een meisje dat verbleef in AZC Waddinxveen, kort na opname in het ziekenhuis in coma was geraakt. De Regionale Inspectie heeft de MOA-Stichting Zuid-Holland geadviseerd om een intern onderzoek in te stellen. De MOA-Stichting Zuid-Holland heeft in reactie hierop aan de GGD-ZHZ te Dordrecht gevraagd om een onafhankelijke onderzoekscommissie in te stellen, met daarbij het verzoek om de Regionale Inspectie van de onderzoeksbevindingen op de hoogte te stellen. De GGD-ZHZ te Dordrecht heeft daartoe, om de onafhankelijkheid te waarborgen, de FONA-commissie ingeschakeld. Deze procedure is niet ongebruikelijk bij meldingen inzake medische calamiteiten en komt ook overeen met de strekking van de «Leidraad Onderzoek door de Inspectie voor de Gezondheidszorg naar aanleiding van meldingen.» Op 12 maart 2001 heeft deze onderzoekscommissie gerapporteerd aan de Regionale Inspectie. De onderzoekscommissie heeft geconstateerd dat de organisatie van de medische opvang in het AZC Waddinxveen noodzakelijke verbetering behoeft; van ernstige medische fouten kan echter niet gesproken worden. Gezien de kritische analyse van de onderzoekscommissie en de aanbevelingen, heeft de Regionale Inspectie een eigen onderzoek niet meer nodig geacht. De Regionale Inspectie zal nauwgezet toezien op de uitvoering van de aanbevelingen uit het onderzoeksrapport van de onderzoekscommissie door de MOA-Stichting Zuid-Holland. De Regionale Inspectie heeft met het oog op verbetering van de kwaliteit van de medische opvang in het AZC Waddinxveen afspraken gemaakt met de MOA-Stichting Zuid-Holland. De MOA-Stichting Zuid-Holland heeft toegezegd om de aanbevelingen die in het rapport van de onderzoekscommissie staan om te zetten in een plan van aanpak ter verbetering van de zorg. </antwoord>
      <antwoord nummer="4">Er zijn geen aanwijzingen dat de medische zorg in algemene zin in AZC’s in Nederland tekort schiet. Vooralsnog zie ik de twee recente sterfgevallen van kinderen (AZC Vught en AZC Waddinxveen) als tragische incidenten. Onder meer om tijdig te signaleren of er structurele problemen zijn in het nieuwe systeem van de medische opvang wat betreft de inhoud en organisatie van de zorg, houdt de IGZ reeds een algemeen en crisistoezicht op de medische zorg voor asielzoekers (het betreft hier zowel de medische opvang in de azc’s als de reguliere zorg voor asielzoekers). </antwoord>
      <antwoord nummer="5">Er zijn geen betrouwbare cijfers over het totale aantal medische calamiteiten in de azc’s. Er zijn wel cijfers van het COA bekend over het absolute aantal sterfgevallen in de azc’s per leeftijdsgroep over de jaren 1998, 1999 en 2000. Deze cijfers zijn niet geschikt om goede vergelijkingen te maken met de CBS-cijfers over de sterfte in de Nederlandse populatie. Ik wil u toch deze cijfers verstrekken, met daarbij het verzoek de grote beperkingen in acht te nemen inzake de betrouwbaarheid en de mogelijkheden tot vergelijking. De absolute sterfte onder 0- tot 1-jarigen in de opvang was respectievelijk 7, 8 en 13 in 1998, 1999 en 2000. De absolute sterfte in de hele groep 0- tot en met 12-jarigen was respectievelijk 13, 12 en 17 in 1998, 1999 en 2000. De absolute sterfte in de groep 13- tot en met 17-jarigen was respectievelijk 0, 5 en 3 in 1998, 1999 en 2000. De absolute sterfte in de groep 18- tot en met 40-jarigen was respectievelijk 31, 32 en 32 in 1998, 1999 en 2000. De absolute sterfte in de hele groep asielzoekers die in de opvang verblijven (0–94 jaar) was respectievelijk 64, 91 en 85 in 1998, 1999 en 2000. Aangezien er echter geen gegevens op een geaggregeerd niveau bekend zijn over de doodsoorzaken en de exacte aantallen bewoners van azc’s naar leeftijd per jaar is het niet goed mogelijk iets zinnigs te zeggen of deze sterfte onder zuigelingen, kinderen en volwassenen in azc’s afwijkend is ten opzichte van de Nederlandse populatie. Er zijn bovendien allerlei interveniërende variabelen die een rol kunnen spelen, zodat een goede vergelijking met de Nederlandse populatie niet goed mogelijk is. Interveniërende variabelen zoals: – feitelijke verschillen per jaar in aantal en in samenstelling van de asielzoekerspopulatie; – ten aanzien van de sterfte onder 0- tot 1-jarigen: mogelijke verschillen in de gezondheidstoestand van de moeder en vader (bij binnenkomst in Nederland, maar ook tijdens de zwangerschap en op het moment van geboorte); – ten aanzien van de sterfte onder 0- tot 1-jarigen: de plaats van geboorte van het kind (in land van herkomst of in Nederland). – ten aanzien van de sterfte in de groep 18–40 jaar: onbekendheid op geaggregeerd niveau over de gezondheidstoestand van bewoners op het moment van binnenkomst in Nederland. Daarnaast is in het absolute aantal sterfgevallen onder 0- tot 1-jarigen geen onderscheid gemaakt in perinatale sterfte en zuigelingensterfte. Verder is er onder allochtonen al een hogere zuigelingensterfte (factor 1,5 tot 2) dan onder autochtonen. Aangezien er op dit moment geen gegevens bekend zijn over de gezondheid(toestand) van asielzoekers die verblijven in de centrale opvang, gebaseerd op gedegen epidemiologisch onderzoek, ontwikkelt GGD-Nederland op dit moment een onderzoeksprogramma voor deze doelgroep, in overleg met de IGZ, en stimuleert de uitvoering daarvan. </antwoord>
      <noten afkomstig="antwoord"/>
   </antwoorden>
</kvr>
