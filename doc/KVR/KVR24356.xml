<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Leerdam en Dijsselbloem (beiden PvdA) aan de ministers voor Vreemdelingenzaken en Integratie en voor Bestuurlijke Vernieuwing en Koninkrijksrelaties over de toelatingsregeling voor Antilliaanse en Arubaanse jongeren. (Ingezonden 25 oktober 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24356
</item>
         <item attribuut="Inhoud">Vragen naar aanleiding van artikel in 'Migrantenrecht' van 19 oktober 2005, over mogelijke aanpassing van het Nederlands recht door onderscheid te maken tussen verschillende categorieën Nederlanders. Hierdoor zou sprake zijn van ongeoorloofde discriminatie en strijdigheid met Universele verklaring van de Rechten van de Mens (het recht zich vrijelijk te verplaatsen binnen de grenzen van elke staat) en met artikel 1 van de Grondwet.</item>
         <item attribuut="Rubriek">Staats- en bestuursrecht (Grondrechten) Staats- en bestuursrecht (Koninkrijk) Staats- en bestuursrecht (Vreemdelingenrecht) Welzijn (Immigratie) Welzijn (Minderheden)</item>
         <item attribuut="Trefwoorden">Aruba Discriminatie Immigratie Jeugdigen Minderheden Nederlandse Antillen</item>
         <item attribuut="Vindplaats">Kamervragen met antwoord 2005-2006, nr. 396, Tweede Kamer</item>
         <item attribuut="Vraagnr_bij_indiening">2050601990</item>
         <item attribuut="Afkomstig_van">Vreemdelingenzaken en Integratie (VI) Bestuurlijke Vernieuwing en Koninkrijksrelaties (BVK)</item>
         <item attribuut="Indiener">
            <persoon partij="PvdA">Leerdam</persoon>
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2005-11-23</item>
         <item attribuut="Datum_indiening">2005-10-25</item>
         <item attribuut="Document-id">KVR24356</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="851" allpagenumbers="851 852 853" vetnummer="2050601990" code="0506tkkvr396" lopendefooter="Tweede Kamer, vergaderjaar 2005–2006, Aanhangsel" filenaam="KVR24356" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="396" onderwerp="" indiendatum="2005-10-25">
         <vrager partij="PvdA" oorsprong="parlement">Leerdam</vrager>
         <vrager partij="PvdA" oorsprong="parlement">Dijsselbloem</vrager>
         <vraagt-aan>de ministers voor Vreemdelingenzaken en Integratie en voor Bestuurlijke Vernieuwing en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-11-23">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de minister voor Bestuurlijke Vernieuwing en Koninkrijksrelaties</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Bent u op de hoogte van het artikel over uw toelatingsregeling voor Antilliaanse en Arubaanse jongeren d.d. 19 oktober jongstleden gepubliceerd in «Migrantenrecht»? </vraag>
      <vraag nummer="2">Hoe rijmt u uw opmerking dat het Nederlanderschap veel meer is «dan het recht hier te zijn of het krijgen van een Nederlands paspoort» (27 juni 2005) met het in het artikel aangehaalde feit dat de door u bepleite regeling een onderscheid tussen verschillende categorieën Nederlanders zal behelzen en daarmee een aanpassing van het Nederlands recht? </vraag>
      <vraag nummer="3">Deelt u de opvatting van de auteurs dat het aanpassen van het recht op dit punt kan leiden tot een enorme instroom van Antillianen en Arubanen vóór de verandering wordt doorgevoerd? Zo neen, waarom niet? </vraag>
      <vraag nummer="4">Deelt u de conclusie van het artikel dat er sprake is van ongeoorloofde discriminatie, zonder geldige rechtvaardiging voor ongelijke behandeling? Zo neen, waarom niet? Wijkt deze conclusie af van die van de regering op 10 november 1998 dat een toelatingsregeling, die uitsluitend op Antillianen betrekking heeft, juridisch alleen mogelijk is mits er een objectieve rechtvaardiging bestaat? </vraag>
      <vraag nummer="5">Deelt u de conclusie in het artikel dat de voorgestelde regeling uiteindelijk in strijd is met Artikel 13 van de Universele Verklaring van de Rechten van de Mens, waarin het «recht zich vrijelijk te verplaatsen binnen de grenzen van elke staat» is vastgelegd, en Artikel 2, lid 1van het Vierde Protocol bij het Europees Verdrag tot bescherming van de rechten van de mens, waarin het recht neergelegd is zich vrijelijk te verplaatsen en een verblijfplaats te kiezen op het grondgebied van een staat, waar men wettig verblijft; en eveneens in strijd is met het Internationaal Verdrag inzake burgerrechten en politieke rechten, waarin het recht van toegang tot en vrije verplaatsing in eigen land wordt gegarandeerd? Zo neen, waarom niet? </vraag>
      <vraag nummer="6">Hoe rijmt u artikel 1van de Grondwet: «Allen die zich in Nederland bevinden, worden in gelijke gevallen gelijk behandeld.» en Artikel 3, lid 1onder f van de Officiële Toelichting van het Statuut: «De landen behoren niet te discrimineren tussen Nederlanders, die niet uit het betrokken land afkomstig zijn.» met uw plannen? </vraag>
      <vraag nummer="7">Vindt u de in het artikel geschetste situatie dat Antillianen en Arubanen straks wel door hun burgerschap van de EU naar andere lidstaten kunnen reizen, maar niet naar Nederland, een aanvaardbare situatie? </vraag>
      <vraag nummer="8">Deelt u de conclusie in het artikel dat de Landsverordening Toelating en Uitzetting op de Nederlandse Antillen, geldt voor alle Nederlanders die niet op de Antillen zijn geboren, terwijl uw plan slechts betrekking heeft op Antillianen en Arubanen? Zo neen, waarom niet? </vraag>
      <vraag nummer="9">Bent u, net als de auteurs van het artikel, van mening dat het Koninkrijk der Nederlanden beschouwd moet worden als een (semi-)federale staat? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1" voetnoot="1">Ja. In «Migrantenrecht» <voetnoot nummer="1"/>is een artikel verschenen over de aanvullende maatregelen voor Antilliaanse en Arubaanse risicojongeren, die het kabinet in een brief van 13 mei jl. heeft aangekondigd. </antwoord>
      <antwoord nummer="2">De geciteerde uitspraak heeft de Minister voor Vreemdelingenzaken en Integratie gedaan in haar column over de ceremonie bij het verkrijgen van het Nederlanderschap. De strekking van de column is dat deze mijlpaal op passende wijze gevierd moet worden zoals de Tweede Kamer via de motie van de Kamerleden Visser en Sterk van 13 december 2004 verzocht heeft. Deze uitspraak houdt geen verband met het voornemen van het kabinet om het verblijfsrecht van Antilliaanse en Arubaanse risicojongeren van 16 tot 24 jaar aan bepaalde voorwaarden te verbinden. Het gaat daarbij om een zeer beperkte, duidelijk omschreven groep personen en voorts om maatregelen die in de tijd zijn beperkt, en die gericht zijn op het ondervangen van het risico dat deze groep kwetsbare jongeren afglijdt naar de criminaliteit. </antwoord>
      <antwoord nummer="3">Neen. Immers, voor het overgrote deel van de Antilliaanse en Arubaanse bevolking verandert er niets aangezien er geen sprake is van een algemene toelatingsregeling. De voorstellen hebben slechts betrekking op een zeer specifiek, klein deel van de bevolking, namelijk de groep Antillianen en Arubanen van 16 tot 24 jaar die zich in Nederland wil vestigen. Binnen deze groep wordt het verblijfsrecht beperkt voor diegenen die zich zonder adequate vooropleiding en zonder zicht op werk of opleiding in Nederland willen vestigen aangezien juist deze groep een groot risico loopt af te glijden naar de criminaliteit. Overigens komen de auteurs tot hun uitspraak in een context waarbij er sprake is van een algemene toelatingsregeling. Daarvan is in het onderhavige voorstel geen sprake. </antwoord>
      <antwoord nummer="4">De schrijvers erkennen dat zij bij gebrek aan een uitgebreide motivering de voorgenomen toelatingsregeling nog niet ten volle kunnen toetsen op legitimiteit en proportionaliteit. Dat er sprake moet zijn van een objectieve rechtvaardiging voor, en proportionaliteit van de regeling spreekt voor zich. Deze conclusie spoort ook met het standpunt over de invoering van een toelatingsregeling zoals in het verleden met de Kamer is besproken. </antwoord>
      <antwoord nummer="5">De schrijvers betogen dat het voorbehoud dat Nederland heeft gemaakt bij het Internationaal Verdrag inzake burgerrechten en politieke rechten (IVBPR) ongeldig is. De schrijvers baseren dit oordeel mede op hun stelling dat het Koninkrijk een federale of semi-federale staat vormt, welk oordeel niet door mij gedeeld wordt (zie ook het antwoord op vraag 9). In de eerste plaats wijs ik erop dat voorbehouden deel uitmaken van de parlementaire goedkeuringsprocedure van verdragen. Voor het IVBPR moge ik verwijzen naar TK 1975–1976, 13 932 (R 1037). Het voorbehoud is dus rechtsgeldig tot stand gekomen. Uit de memorie van toelichting blijkt dat het voorbehoud bij artikel 12 is ingegeven door de wens van de regering van de Nederlandse Antillen om bestaande toelatingsbepalingen te handhaven. In de tweede plaats wijs ik erop dat door andere verdragsstaten tegen dit Nederlandse voorbehoud geen bezwaar is gemaakt. Dit betekent dat ook volkenrechtelijk niet getwijfeld kan worden aan de rechtsgeldigheid van dit voorbehoud. Bij het Vierde Protocol bij het EVRM is een verklaring ex artikel 5 van dat Protocol afgelegd die niet gezien mag worden als een voorbehoud. Artikel 5 biedt de mogelijkheid om de territoriale werkingssfeer van het Protocol nadrukkelijk aan te geven. Van die mogelijkheid is gebruik gemaakt. Overigens kan uit het EVRM geen absoluut recht op bewegingsvrijheid binnen de grenzen van een staat worden afgeleid: beperkingen zijn wel degelijk mogelijk. De Universele Verklaring van de Rechten van de Mens bevat een catalogus van rechten die in later tot standgebrachte mensenrechtenverdragen, waaronder het IVBPR, zijn uitgewerkt. De tekst van de Verklaring staat er niet aan in de weg dat op de genoemde rechten beperkingen worden aangebracht. </antwoord>
      <antwoord nummer="6" voetnoot="2 3">Artikel 1Grondwet staat in beginsel niet in de weg aan het stellen van toelatingsregels voor bepaalde groepen Nederlanders, zoals de regering ook bij de Grondwetsherziening van 1983 betoogd heeft <voetnoot nummer="2"/>. In de eerste plaats is het de vraag in hoeverre er in de onderhavige situatie sprake is van gelijke gevallen. Ten tweede is een vorm van onderscheid niet in strijd met het gelijkheidsbeginsel als er een legitiem doel mee wordt nagestreefd dat via dit middel daadwerkelijk bereikt kan worden, terwijl minder ingrijpende maatregelen niet effectief zijn gebleken, en de zwaarte van de maatregel evenredig is aan het te beschermen belang. Naar mijn mening zal de regeling aan deze criteria voldoen en zal er derhalve geen sprake zijn van strijd met artikel 1Grondwet. In de Memorie van Toelichting bij het wetsvoorstel zal ik hier nader op ingaan. Artikel 3, eerste lid, sub f van het Statuut voor het Koninkrijk schept de mogelijkheid van toezicht op algemene regelen over de toelating en uitzetting van Nederlanders die de landen kunnen stellen. De officiële toelichting uit 1954 bij deze bepaling legt uit dat het niet de bedoeling is dat de landen daarbij discrimineren tussen Nederlanders die niet uit het betrokken land afkomstig zijn. Het toezicht hierop is een aangelegenheid van het Koninkrijk. In de bijlage bij de Nota migratie Antilliaanse jongeren van 20 oktober 1998 <voetnoot nummer="3"/>is gesteld dat het mogelijk is om onderscheid te maken tussen Nederlanders die niet uit het betrokken land afkomstig zijn, mits hiervoor een objectieve rechtvaardiging bestaat. Ik ga ervan uit dat hierbij in principe hetzelfde toetsingkader gebruikt moet worden als bij toetsing aan artikel 1Grondwet zoals hierboven omschreven. </antwoord>
      <antwoord nummer="7">Ja. Schrijvers hebben aangegeven dat de jurisprudentie van het Europese Hof van Justitie waarschijnlijk toelaat dat Nederland een regeling invoert op grond waarvan het recht op verblijf van Antilliaanse en Arubaanse jongeren wordt beperkt. Voorts geven zij aan dat dergelijke jongeren desalniettemin geen ongeclausuleerd verblijfsrecht in de Europese Unie hebben, maar moeten voldoen aan de eisen van het hebben van voldoende middelen van bestaan en geen gevaar mogen vormen voor de openbare orde, nationale veiligheid en volksgezondheid. Zoals eerder aangegeven wordt in Nederland niet gestreefd naar een algemene toelatingsregeling voor Antillianen en Arubanen. De regeling is gericht op een groep jonge Antillianen en Arubanen die zich zonder adequate opleiding en zonder zicht op werk of opleiding (langdurig) willen vestigen in Nederland, zonder dat zij een reële band met een andere EU-lidstaat hebben. Indien een jonge Antilliaan bijvoorbeeld in staat is om in zijn eigen levensonderhoud te voorzien omdat hij een dienstbetrekking heeft aanvaard, zal hem de toegang niet worden geweigerd. Ook zal een verblijf voor korte duur in Nederland niet onmogelijk worden gemaakt. Wel kan alsdan van de desbetreffende jongere worden gevraagd om aan te geven wat het doel van zijn verblijf is. </antwoord>
      <antwoord nummer="8">Ja, de Antilliaanse Landsverordening heeft inderdaad een ander bereik. </antwoord>
      <antwoord nummer="9">Het Koninkrijk is een staatsrechtelijke constellatie van geheel eigen aard. Ofschoon het Koninkrijk enige federale trekken vertoont, wijkt het op belangrijke punten af van de gangbare definitie van een federatie. Het idee van het Koninkrijk als echte federatie is tijdens de onderhandelingen voorafgaand aan het Statuut bewust verworpen omdat dit een te groot beroep op de beschikbare menskracht van Suriname en de Nederlandse Antillen zou leggen en bovendien als te omslachtig en belastend werd beoordeeld. Het Koninkrijk functioneert in de praktijk niet als federatie. Van een wederzijdse beïnvloeding van het deelstatelijke en federale bestuursniveau, zoals dat in de federaties in de ons omringende landen plaatsvindt, is vrijwel geen sprake. Integendeel: bemoeienis vanwege het Koninkrijk met het bestuur van de landen wordt algemeen gezien als een laatste redmiddel. Ik zie dus geen staatsrechtelijke en evenmin historische argumenten die een kwalificatie van het Koninkrijk als federale of semi-federale staat zouden rechtvaardigen. </antwoord>
      <noten afkomstig="antwoord">
         <noot nummer="1">Migrantenrecht, oktober 2005, jaargang 20, afl. 7, pp. 216-225</noot>
         <noot nummer="2">Kamerstukken II 1976/77, 14 200, nr. 3, blz. 5</noot>
         <noot nummer="3">Brief van de minister voor Grote Steden-en Integratiebeleid en de staatssecretaris voor Binnenlandse Zaken en Koninkrijksrelaties aan de Voorzitter van de Tweede Kamer, gedateerd 20 oktober 1998 (CIM98/50958)</noot>
      </noten>
   </antwoorden>
</kvr>
