<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Sociale Zaken en Werkgelegenheid over de uitstroom van WIW'ers. (Ingezonden 2 maart 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13361
</item>
         <item attribuut="Inhoud">Vragen naar aanleiding van een uitzending van Netwerk op 27 februari 2001, waaruit blijkt dat slechts 5% van de WIW'ers naar reguliere banen uitstroomt en dat met name gemeenten als werkgever de WIW'ers in hun gesubsidieerde baan vasthouden omdat zij goedkope arbeidskrachten zijn.</item>
         <item attribuut="Rubriek">Arbeid (Werkloosheidsbestrijding)</item>
         <item attribuut="Trefwoorden">Werkloosheidsbestrijding</item>
         <item attribuut="Vindplaats">Kamervragen met antwoord 2000-2001, nr. 909, Tweede Kamer</item>
         <item attribuut="Vraagnr_bij_indiening">2000107440</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2001-03-21</item>
         <item attribuut="Datum_indiening">2001-03-02</item>
         <item attribuut="Document-id">KVR13361</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1887" allpagenumbers="1887 1888" vetnummer="2000107440" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13361" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="909" onderwerp="" indiendatum="2001-03-2">
         <vrager partij="SP" oorsprong="parlement">De Wit</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2001-03-21">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de berichtgeving over de geringe uitstroom van WIW’ers naar reguliere banen? <voetnoot nummer="1"/>
      </vraag>
      <vraag nummer="2" voetnoot="1">Is het waar dat slechts 5% van de WIW’ers naar reguliere banen uitstroomt? <voetnoot nummer="1"/>
      </vraag>
      <vraag nummer="3">Wat is uw commentaar op de constatering van de AbvaKabo dat met name de gemeenten als werkgever de WIW’ers in hun gesubsidieerde baan vasthouden omdat zij goedkope arbeidskrachten zijn? </vraag>
      <vraag nummer="4">Deelt u de kritiek van de genoemde vakbond dat op deze manier de WIW niet goed functioneert en dat het beter zou zijn de werknemer voortaan te subsidiëren in plaats van de arbeidsplaats? Zo neen, wat is uw visie hierop? </vraag>
      <vraag nummer="5">Wat vindt u van de kritiek van de vakbond dat de WIW’ers niet beloond worden conform het niveau en de zwaarte van de functie en dat zij om die reden niet kunnen ontkomen aan de armoedeval? </vraag>
      <vraag nummer="6">Vindt u het onaanvaardbaar dat de in de uitzending van Netwerk aan het woord zijnde WIW’er is ontslagen omdat hij zijn mond durft open te doen over de problemen van de WIW’ers? Kunt u bevestigen dat dit soort ontslagen vaker voorkomen? Is dit voor u aanleiding de gemeenten terecht te wijzen? Zo neen, waarom niet? </vraag>
      <noten afkomstig="vraag">
         <noot nummer="1"/>
         <noot nummer="1" datum="2001-02-27" bron="Netwerk, Nederland 1">Netwerk, Nederland 1, 27 februari 2001</noot>
      </noten>
   </vragen>
   <antwoorden aantal="6">
      <antwoord nummer="1">Ik heb kennis genomen van de berichtgeving over de WIW in de uitzending van Netwerk op 27 februari jl. </antwoord>
      <antwoord nummer="2">Van het gemiddelde aantal dienstbetrekkingen in 1999 stroomt bijna 50% uit de regeling. Van de totale uitstroom uit dienstbetrekkingen in 1999 stroomde 43% ofwel 8200 personen uit naar werk buiten de WIW. Gerelateerd aan de gemiddelde bezetting komt dit neer op 21%. Voor specifieke groepen kan het percentage naar boven of naar beneden afwijken. In bovenstaande cijfers kon nog geen onderscheid gemaakt worden tussen uitstroom naar ID-banen en uitstroom naar niet-gesubisidieerd werk. Voorlopige cijfers over het jaar 2000 wijzen uit dat ongeveer een kwart van de uitstroom uit WIW-dienstbetrekkingen uitstroom naar ID-banen betreft. Gecorrigeerd voor de uitstroom naar ID-banen bedraagt de uitstroom van WIW-dienstbetrekkingen naar regulier werk ongeveer 15% van de gemiddelde bezetting. </antwoord>
      <antwoord nummer="3">De gemeente is in alle gevallen werkgever. In de uitzending wordt vermoedelijk geduid op de situatie waarin de gemeente tevens inlener is. Indien de constatering dat gemeenten andere doelstellingen laten prevaleren boven de doelstellingen van de WIW juist is, dan is dat uiteraard ongewenst. Zoals ik eerder aan u heb bericht (Tweede Kamer, vergaderjaar 2000–2001, 23 972, nr. 52, vraag 15) zijn de WIW-dienstbetrekkingen niet bedoeld voor het financieren van verschillende (gemeentelijke) voorzieningen, maar bedoeld om werklozen werkervaring op te laten doen. Om te bewerkstelligen dat gemeenten ook een financieel belang hebben bij deze uitstroom wordt aan gemeenten in 2001 een premie van vierduizend gulden in het vooruitzicht gesteld voor ex-banenpoolers die niet-gesubsidieerde arbeid gaan verrichten (Subsidieregeling bevordering uitstroom ex-banenpoolers). Daarnaast is er bewust voor gekozen om het vervallen van het fiscale voordeel van de Wet vermindering afdracht langdurig werklozen per 1 januari 2002, dat wegvalt voor werklozen die vanaf 1998 vier jaar in een WIW-dienstbetrekking werkzaam zijn, niet te compenseren, zoals ik uw Kamer reeds eerder berichtte (Tweede Kamer, vergaderjaar 2000–2001, 23 972, nr. 52, vraag 8). De genoemde premie wordt verstrekt naast de werkervaringspremie die de uitgestroomde WIW-er ontvangt (zie het antwoord op vraag 5). Met de VNG is overeenstemming bereikt dat gemeenten zich in 2001 extra inspannen om ex-banenpoolers te laten uitstromen naar een ongesubsidieerde baan, zoals ik uw Kamer reeds eerder berichtte in antwoorden op kamervragen (Tweede Kamer, vergaderjaar 2000–2001, 23 972, nr. 52, vraag 8). </antwoord>
      <antwoord nummer="4">Op grond van de WIW heeft de gemeente de mogelijkheid om een dienstbetrekking aan te bieden aan een langdurig werkloze of werkloze jongere. De gemeente ontvangt voor de kosten die hiermee samenhangen een subsidie. De hoogte van de subsidie varieert naar gelang de afstand tot de arbeidsmarkt en het aantal uren dat arbeid wordt verricht. In de WIW staat de persoon centraal en niet de dienstbetrekking. In algemene zin wordt er in het kader van het Interdepartementaal Beleidsonderzoek (IBO) onderzoek gedaan naar de effectiviteit van arbeidsmarktinstrumenten zoals eerder aan uw Kamer bericht en wordt een evaluatie-onderzoek uitgevoerd naar de WIW (Tweede Kamer, vergaderjaar 2000–2001, 23 972, nr. 52, vraag 2). In het IBO komt ook de vraag aan de orde op welke wijze de subsidiëring van laag-productieve arbeid zodanig vorm kan worden gegeven dat enerzijds voor alle partijen voldoende prikkels voor doorstroom naar reguliere arbeid bestaan en anderzijds voldoende bescherming gewaarborgd blijft voor diegenen die hier (nog) niet toe in staat zijn. </antwoord>
      <antwoord nummer="5">In antwoord op een eerdere vraag uit uw Kamer (Tweede Kamer, vergaderjaar 2000–2001, 23 972, nr. 52, vraag 4) heb ik u bericht dat met betrekking tot de gesubsidieerde arbeid het streven er op is gericht dat door het opdoen van arbeidservaring, zo nodig in combinatie met scholing, de arbeidsproductiviteit van de werknemer na verloop van tijd zodanig kan toenemen dat werkgevers bereid zullen zijn deze tegen een regulier loon op een ongesubsidieerde baan in dienst te nemen. Mijn streven is erop gericht voldoende financiële prikkels in te bouwen om dit te bewerkstelligen. Om de WIW’er financieel te stimuleren een niet-gesubsidieerde baan te aanvaarden en de gevolgen van een eventuele armoedeval te beperken is de onbelaste werkaanvaardingspremie ingevoerd. Voorts heb ik er bij die eerdere beantwoording van vragen op gewezen dat voor de groep ex-banenpoolers in de WIW, voor wie doorstroom naar een ongesubsidieerde baan (nog) geen reële optie zal blijken, de mogelijkheid bestaat door te stromen naar een ID-baan, waarin een hogere beloning mogelijk is. </antwoord>
      <antwoord nummer="6">De WIW-dienstbetrekkingen zijn arbeidsovereenkomsten als bedoeld in artikel 610, eerste lid, van boek 7 van het Burgerlijk Wetboek. Op grond hiervan heeft de werknemer rechtsbescherming en kan het ontslag worden voorgelegd aan de rechter. Mij hebben geen signalen bereikt dat met betrekking tot de WIW-werknemers specifieke problemen zouden bestaan. Met betrekking tot de concrete situatie in de genoemde uitzending van Netwerk is volgens de gemeente overigens geen sprake van ontslag. De werknemer is volgens de gemeente, om andere redenen dan het meewerken aan de uitzending van Netwerk, bij een andere inlener geplaatst. </antwoord>
      <noten afkomstig="antwoord"/>
   </antwoorden>
</kvr>
