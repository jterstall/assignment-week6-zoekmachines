<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Noorman-den Uyl (PvdA) aan de staatssecretaris van Sociale Zaken en Werkgelegenheid en de minister van Financiën over de toename van huishoudens die rood staan. (Ingezonden 16 november 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24468
</item>
         <item attribuut="Inhoud">Vragen naar aanleiding van cijfers in Webmagazine CBS, 14 november 2005. Vragen over maatregelen ter beperking overkreditering, gemeentelijke schuldhulpverlening en wetsvoorstel Wijziging Faillissementswet i.v.m. saneringsregeling natuurlijke personen (kamerstuk 29942).</item>
         <item attribuut="Rubriek">Burgerlijk recht en burgerlijk procesrecht (Faillissementsrecht) Geld- en kapitaalmarkt (Kredieten) Inkomen en rechtspositie (Inkomens)</item>
         <item attribuut="Trefwoorden">Besteedbaar inkomen Consumptief krediet Faillissementen Huishoudens</item>
         <item attribuut="Vindplaats">Kamervragen met antwoord 2005-2006, nr. 499, Tweede Kamer</item>
         <item attribuut="Vraagnr_bij_indiening">2050603240</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Noorman-den Uyl</persoon>
         </item>
         <item attribuut="Datum_reaktie">2005-12-07</item>
         <item attribuut="Datum_indiening">2005-11-16</item>
         <item attribuut="Document-id">KVR24468</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1065" allpagenumbers="1065 1066" vetnummer="2050603240" code="0506tkkvr499" lopendefooter="Tweede Kamer, vergaderjaar 2005–2006, Aanhangsel" filenaam="KVR24468" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="499" onderwerp="" indiendatum="16november 2005">
         <vrager partij="PvdA" oorsprong="parlement">Noorman-den Uyl</vrager>
         <vraagt-aan>de staatssecretaris van Sociale Zaken en Werkgelegenheid en de minister van Financiën</vraagt-aan>
      </vraagdata>
      <antwoorddata antwoorddatum="2005-12-7">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de cijfers van het Centraal Bureau voor de Statistiek (CBS) <voetnoot nummer="1"/>dat huishoudens in september 2005 voor € 7,3 miljard rood stonden en dat dit 6% meer is dan in september 2004? </vraag>
      <vraag nummer="2" voetnoot="2">Was de minister van Financiën op de hoogte van deze cijfers toen hij de brief naar de Kamer zond met daarin maatregelen om overkreditering te beperken? <voetnoot nummer="2"/>Zo niet, denkt u dat deze voorgenomen maatregelen voldoende zijn om de hiervoor genoemde stijging van de roodstand van huishoudens te laten afnemen? </vraag>
      <vraag nummer="3">Bent u verontrust over deze toename? Bent u bereid u in te zetten om het aantal huishoudens met problematische schulden terug te dringen? </vraag>
      <vraag nummer="4">Ziet u het verband tussen de stijging van de hoogte van de roodstand bij huishoudens en de toegenomen vraag naar gemeentelijke schuldhulpverlening? Zo neen, kunt u dit toelichten? </vraag>
      <vraag nummer="5">Vindt u dat gemeenten over voldoende budget beschikken om de toename van de vraag om schuldhulpverlening te kunnen ondervangen? Zo ja, waar moet dat vandaan komen na de forse bezuiniging op het budget bijzondere bijstand, de beperking van het gemeentelijke belastinggebied en het deels handmatig afromen van het budget van de Wet werk en bijstand? </vraag>
      <vraag nummer="6">Heeft het stopzetten van de ESF-subsidies consequenties voor gemeentelijke uitbreidingen voor schuldhulpverlening die nu geen doorgang kunnen hebben? </vraag>
      <vraag nummer="7">Wanneer kan de Kamer de nota naar aanleiding het verslag over wetvoorstel Wijziging van de Faillissementswet in verband met de saneringsregeling natuurlijke personen (29 942) tegemoet zien? </vraag>
      <noten afkomstig="vraag">
         <noot nummer="3"/>
         <noot nummer="1" datum="2005-11-14" bron="Webmagazine CBS">Webmagazine CBS, 14 november 2005</noot>
         <noot nummer="2">Brief van 7 november 2005 (kenmerk FM 2005–02744 M)</noot>
         <noot nummer="3">Het verslag is op 4 maart 2005 vastgesteld (Kamerstuk 29 942, nr. 6</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De minister van Financiën is op de hoogte van de groei van roodstand in de afgelopen jaren. Roodstand is een sterk groeiende vorm van krediet. Afgelopen jaar stonden Nederlanders voor 6,9 miljard euro in het rood ten opzichte van 5,5 miljard euro in 2000. Deze trend zet zich dit jaar voort. De bij brief aan u aangekondigde maatregelen ter verdere voorkoming van overkreditering (Kamerstukken TK, 2005-06, 29507, nr. 31) zijn gericht op het voorkomen van problematische schulden ontstaan door overkreditering in het algemeen. De voorgenomen extra maatregelen dienen als aanvulling op de Wet financiële dienstverlening (Wfd) die naar verwachting vanaf 1 januari 2006in werking zal treden. In de Wfd zijn regels opgenomen ten aanzien van informatieverplichtingen, waaronder de aanscherping van de reclameregels voor krediet, en de kredietwaardigheidtoets. De extra maatregelen hebben tot doel het acceptatiebeleid van kredietaanbieders aan te scherpen, zodat de mate van kredietverstrekking, nog beter dan nu het geval is, wordt afgestemd op de financiële draagkracht van de consument. Aan kwetsbare consumenten zal door de maatregelen minder makkelijk krediet kunnen worden verstrekt. De verwachting is dat dit er mede toe zal leiden dat zij minder snel in een situatie van problematische schulden terecht komen. Kredieten met een looptijd van minder dan drie maanden vallen buiten het toezicht van de Wfd. Hieronder valt ook roodstand waarbij een consument gehouden is iedere drie maanden het uitstaand saldo aan te zuiveren. In dat geval zijn de voorgenomen extra maatregelen niet van toepassing. Overigens heeft de Minister van Financiën tijdens het Algemeen Overleg met de vaste commissie voor Financiën over het ontwerp-Besluit financiële dienstverlening op 10 november jl., aangekondigd met de sector in overleg te zullen treden om na te gaan of roodstand kan worden betrokken in de BKR-registratie. </antwoord>
      <antwoord nummer="3">Juist uit bezorgdheid over problematische schulden heb ik aanvullende maatregelen aangekondigd om problematische schulden ontstaan door overkreditering te voorkomen. Ik heb deze maatregelen uiteengezet in mijn bovengenoemde brief aan u van 7 november jl. De verwachting is dat deze maatregelen er mede toe zullen leiden dat consumenten minder snel in een situatie van problematische schulden terecht komen. De maatregelen ter voorkoming van problematische schulden ontstaan door overkreditering maken onderdeel uit van een breed pakket aan maatregelen ter beperking van de schuldenproblematiek van de bij deze problematiek betrokken ministeries, namelijk de ministeries van Sociale Zaken en Werkgelegenheid, Justitie, Economische Zaken en Financiën. In de onlangs aan u toegezonden nota «Het Rijk rond schulden» wordt de samenwerking en samenhang met betrekking tot de schuldenproblematiek omschreven van deze vier ministeries. </antwoord>
      <antwoord nummer="4">Een van de mogelijke oorzaken voor het ontstaan van problematische schulden is overkreditering. Bij overkreditering kan ook roodstand een rol spelen. Bij het ontstaan van problematische schulden is echter meestal sprake van meerdere onderling met elkaar samenhangende oorzaken. Gezien de complexiteit van de problematiek kan de hoogte van de roodstand bij huishoudens niet als dé oorzaak voor de toegenomen vraag naar gemeentelijke schuldhulpverlening worden aangemerkt. </antwoord>
      <antwoord nummer="5">Gemeenten kunnen de schuldhulpverlening financieren uit verschillende middelen. Hiervoor kunnen bijvoorbeeld eigen middelen ingezet worden. Daarnaast kunnen de middelen uit het Gemeentefonds aangewend worden. Gemeenten kunnen zelf bepalen hoe ze de middelen van het Gemeentefonds aanwenden. Het is dus toegestaan dat gemeenten naast de inzet van middelen uit het fictief budget bijzondere bijstand ook andere middelen inzetten voor schuldhulpverlening. Overigens zij opgemerkt dat de uitname van € 220 miljoen uit het Gemeentefonds in 2004 te maken had met de afschaffing van de categoriale bijzondere bijstand en de invoering van de langdurigheidstoeslag. Ten derde kan ook het overschot op het inkomensdeel van het WWB budget worden gebruikt. In 2004 hielden gemeenten gezamenlijk meer dan 300 miljoen euro over op hun budgetten. Ook voor 2005 verwacht het kabinet (op basis van de meest recente CBS-cijfers die op 25 november 2005 zijn gepubliceerd) dat gemeenten zullen overhouden. Een overschot is voor gemeenten vrij besteedbaar. Tot slot is financiering van schuldhulpverlening uit het werkdeel WWB ook mogelijk, voorzover schuldhulpverlening wordt ingezet als voorziening i.h.k.v. arbeidsinschakeling. De beperking van het gemeentelijk belastinggebied betreft de afschaffing van het gebruikersdeel van de OZB. Gemeenten worden hiervoor gecompenseerd via het gemeentefonds, zodanig dat geen enkele gemeente er reëel op achteruit gaat. Gezien dit alles is de regering van oordeel dat gemeenten voldoende middelen ter beschikking hebben om de schuldhulpverlening uit te voeren. Gemeenten zullen bij hun beleidsplannen wel keuzes moeten maken. </antwoord>
      <antwoord nummer="6">Activiteiten gericht op schuldhulpverlening zijn subsidiabel onder de ESF3-regeling sinds juli 2004. Sinds 28 oktober 9:00 uur jl. is het ESF volledig benut. Aanvragen die voor die datum zijn ontvangen, worden in behandeling genomen. Nieuwe aanvragen voor ESF-subsidie kunnen echter niet meer worden ingediend. In hoeverre gemeenten projecten gericht op schuldhulpverlening in voorbereiding hadden is mij niet bekend. </antwoord>
      <antwoord nummer="7">Na overleg met mijn collega van Justitie kan ik u berichten dat het streven is om begin volgend jaar de nota naar aanleiding van het verslag over het wetsvoorstel Wijziging van de Faillissementswet naar de Tweede Kamer te verzenden. </antwoord>
      <noten afkomstig="antwoord"/>
   </antwoorden>
</kvr>
