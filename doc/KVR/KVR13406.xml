<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Justitie over controlemogelijkheden op de leeftijdsgrens bij kinderporno. (Ingezonden 23 februari 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13406
</item>
         <item attribuut="Inhoud">Betreft de mogelijkheden van politie en justitie om op een effectieve wijze te controleren of modellen, die hebben geposeerd ten behoeve van pornografisch materiaal, al dan niet jonger zijn dan de wettelijk toegestane leeftijd.</item>
         <item attribuut="Rubriek">Strafrecht en strafprocesrecht (Misdrijven) Strafrecht en strafprocesrecht (Opsporingsonderzoek) Welzijn (Jeugdigen)</item>
         <item attribuut="Trefwoorden">Kinderbescherming Opsporingen Pornografie</item>
         <item attribuut="Vindplaats">Kamervragen met antwoord 2000-2001, nr. 948, Tweede Kamer</item>
         <item attribuut="Vraagnr_bij_indiening">2000107040</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2001-03-28</item>
         <item attribuut="Datum_indiening">2001-02-23</item>
         <item attribuut="Document-id">KVR13406</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1973" allpagenumbers="1973 1974" vetnummer="2000107040" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13406" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="948" onderwerp="" indiendatum="2001-02-23">
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2001-03-28">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Wat is uw oordeel over de vraag of politie en justitie op een effectieve wijze kunnen controleren of modellen, die hebben geposeerd ten behoeve van pornografisch materiaal, al dan niet jonger zijn dan de wettelijk toegestane leeftijd? <voetnoot nummer="1"/>
      </vraag>
      <vraag nummer="2">Op welke punten kan de controle op bovenvermelde leeftijdsgrens verbeterd worden en wat zijn de knelpunten daarbij? </vraag>
      <vraag nummer="3">Bent u bereid de mogelijkheden te onderzoeken van een centrale registratie van contracten, die pornoproducenten in Nederland afsluiten met modellen, bij welke contracten kopieën van een identificatiebewijs aanwezig moeten zijn, zodat de wettelijk toegestane leeftijd gemakkelijk te herleiden valt? </vraag>
      <noten afkomstig="vraag">
         <noot nummer="1" datum="2001-02-20" bron="Radio 1 journaal">Radio 1 journaal, 20 februari 2001</noot>
      </noten>
   </vragen>
   <antwoorden aantal="2">
      <antwoord nummer="1 en 2">De vraag of een kind die in een pornografische afbeelding voorkomt al dan niet de leeftijd van zestien jaar heeft bereikt, wordt beoordeeld op basis van lichaamsbouw en geslachtskenmerken. In het merendeel van de gevallen gaat het om zeer jonge kinderen en bestaat er derhalve geen twijfel of iemand onder de zestien jaar is of niet. Dan blijft er een categorie over waarbij het bewijs van de leeftijd moeilijker zal worden, vooral wanneer de identiteit niet bekend is. Vanwege het feit dat niet in alle gevallen het bewijs van de leeftijd van het slachtoffer valt te leveren, is in artikel 240b Sr het woord «kennelijk» opgenomen (afbeelding van een seksuele gedraging waarbij iemand die kennelijk de leeftijd van zestien jaar nog niet heeft bereikt, is betrokken). Het openbaar ministerie is daarmee vrijgesteld van de verplichting de exacte leeftijd van het kind vast te stellen. Bovendien kunnen politie en openbaar ministerie in twijfelgevallen een deskundige, zoals een kinderarts, inschakelen om deze leeftijd te laten schatten. De werkelijke leeftijd van het kind is voor het bewijs derhalve niet doorslaggevend. In het evaluatierapport over de wet- en regelgeving inzake kinderpornografie van het Verwey-Jonker Instituut, dat op 19 juli 1999 naar de Tweede Kamer is gezonden, wordt ten aanzien van het woord «kennelijk» geconcludeerd dat dit begrip een beoordelingsmarge biedt die voor de opsporing te pas kan komen. Voor wat betreft het achterhalen van de identiteit van het slachtoffer heb ik vorig jaar in antwoord op vraag 108 in het kader van de voorbereiding van de behandeling van de Justitie-begroting aangegeven dat door het politiekorps Amsterdam-Amstelland in samenwerking met het Korps landelijke politiediensten nieuwe software is ontwikkeld waarmee het mogelijk is om plaatjes aan daders en slachtoffers te koppelen (Kamerstukken II, vergaderjaar 2000–2001, 27 400 VI, nr. 10). </antwoord>
      <antwoord nummer="3">Uit het antwoord op de vorige twee vragen kan worden afgeleid dat ik voor een goede taakuitvoering door politie en openbaar ministerie bij de bestrijding van kinderpornografie niet de noodzaak zie om nieuwe controlemogelijkheden te introduceren om te achterhalen of modellen die ten behoeve van pornografisch materiaal hebben geposeerd, al dan niet jonger zijn dan zestien jaar. Het voorstel van de vragensteller om, zoals hij in het Radio 1 journaal op 20 februari jl. heeft uiteengezet, bij de CRI een centrale registratie op te zetten, waarin de contracten zouden worden opgenomen die pornoproducenten in Nederland afsluiten met modellen, alsmede kopieën van de identificatiebewijzen van de betrokken modellen, raakt bovendien aan het grondrecht van bescherming van de persoonlijke levenssfeer. Een beperking van de persoonlijke levenssfeer vereist volgens artikel 10 van de Grondwet een formeel wettelijke basis. Die zou in dit geval gecreëerd moeten worden. Bij de beoordeling van de vraag of er een wettelijke voorziening zou moeten worden getroffen die het aanleggen van de bedoelde gegevensverzameling mogelijk maakt ter fine van controle op de leeftijd van de betrokken modellen, zijn de eisen zoals gesteld in het tweede lid van artikel 8 van het Europees Verdrag tot bescherming van de rechten van de mens, van belang. Met name is de vraag aan de orde of de beperking proportioneel is en voorziet in een dringend maatschappelijke behoefte. Naar mijn oordeel wordt in het onderhavige geval niet aan deze eisen voldaan. Ik zie derhalve geen aanleiding de mogelijkheden van een centrale registratie te onderzoeken. </antwoord>
      <noten afkomstig="antwoord"/>
   </antwoorden>
</kvr>
