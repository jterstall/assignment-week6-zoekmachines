<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bolhuis (PvdA) aan de ministers van Economische Zaken en van Verkeer en Waterstaat over een Nma-onderzoek naar prijsafspraken. (Ingezonden 31 juli 2001); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14257
</item>
         <item attribuut="Inhoud">Vragen naar aanleiding van artikel in Cobouw, over hapering bij onderzoek Nederlandse Mededingingsautoriteit (Nma) naar mogelijke prijsafspraken van aannemers (bouwnijverheid).</item>
         <item attribuut="Rubriek">Bouw (Algemeen) Handel en economie (Mededinging)</item>
         <item attribuut="Trefwoorden">Bouwnijverheid Mededinging</item>
         <item attribuut="Vindplaats">Kamervragen met antwoord 2000-2001, nr. 1687, Tweede Kamer</item>
         <item attribuut="Vraagnr_bij_indiening">2000114160</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Bolhuis</persoon>
         </item>
         <item attribuut="Datum_reaktie">2001-09-05</item>
         <item attribuut="Datum_indiening">2001-07-31</item>
         <item attribuut="Document-id">KVR14257</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3517" allpagenumbers="3517 3518" vetnummer="2000114160" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14257" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1687" onderwerp="" indiendatum="2001-07-31">
         <vrager partij="PvdA" oorsprong="parlement">Bolhuis</vrager>
         <vraagt-aan>de ministers van Economische Zaken en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-09-5">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Hebt u kennisgenomen van het artikel in Cobouw getiteld «Stoere Nma kon onderzoek prijsafspraken niet aan»? </vraag>
      <vraag nummer="2">Is het waar dat de Nma nog steeds geen onderzoek is gestart naar mogelijke prijsafspraken van aannemers, onder andere met betrekking tot HSL-Zuid en de Noord–Zuidlijn in Amsterdam? </vraag>
      <vraag nummer="3" voetnoot="1">Herinnert de minister van Economische Zaken zich de discussie over dit onderwerp tijdens het algemeen overleg over het jaarverslag 2000 van de Nma en haar toezegging hier werk van te maken? <voetnoot nummer="1"/>
      </vraag>
      <vraag nummer="4">Is het waar dat de Nma in dezen nog steeds geen actie heeft ondernomen? </vraag>
      <vraag nummer="5">Is de reden hiervan dat de Nma tot nu toe van de zijde van het ministerie van Verkeer en Waterstaat geen opmerkingen over dit onderwerp heeft ontvangen? </vraag>
      <vraag nummer="6">Is het gebruikelijk dat de Nma wacht totdat er klachten of opmerkingen worden kenbaar gemaakt alvorens zij een onderzoek start? Acht de minister van Economische Zaken het niet wenselijk dat juist in sectoren waar kartels worden vermoed de Nma uit eigen beweging en zo mogelijk onverwacht onderzoek doet? </vraag>
      <vraag nummer="7">Klopt het dat het niet starten van een onderzoek door de Nma veroorzaakt wordt door het gebrek aan expertise bij deze dienst? Zo nee, kan de minister van Economische Zaken dan uiteenzetten wat deze expertise behelst en hoe deze is opgebouwd? Zo ja, kan dan verduidelijkt worden op welke wijze er zorg voor wordt gedragen dat alsnog bij de Nma expertise wordt opgebouwd en beschikbaar blijft? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="27 400 XIII" documentnummer="64">Kamerstuk 27 400 XIII, nr. 64</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De NMa neemt signalen over mogelijke beperkingen van de concurrentie altijd serieus. Dit geldt in het bijzonder voor «hard core» kartels als prijsafspraken. Deze opstelling past bij de beoogde pro-actieve houding van de Nma. Dit betekent dat de NMa niet alleen reageert op klachten en ontheffingsaanvragen, maar ook zelfonderzoek entameert. Uiteraard ligt eigen onderzoek in het bijzonder voor de hand als er signalen zijn dat de Mededingingswet wordt overtreden. De proactieve houding geldt onverkort ten aanzien van de aannemers. Het kartelverbod van artikel 6 van de Mededingingswet is ook op hen van toepassing. Eveneens van toepassing is het Besluit vrijstelling combinatieovereenkomsten. Dit besluit geeft aan onder welke voorwaarden ondernemingen combinaties mogen vormen bij de inschrijving voor een aanbesteding. In de afgelopen jaren heeft de NMa een aantal handhavingsactiviteiten ondernomen in verband met mogelijke concurrentiebeperkingen in de bouwsector. Hierbij heeft de NMa ook onaangekondigde bezoeken aan bedrijven gebracht. In deze gevallen kon een overtreding van de Mededingingswet niet worden vastgesteld. De NMa heeft eind 1998 aan een aantal organisaties laten weten dat hun aanbestedingsregelingen in strijd waren met het kartelverbod. De organisaties hebben vervolgens de aanvraag om een ontheffing van het kartelverbod ingetrokken. De desbetreffende afspraken zijn sindsdien verboden. De resterende aanvraag is op 19 februari 2001 afgewezen; ook deze regeling bleek in strijd te zijn met het kartelverbod en kwam niet in aanmerking voor een ontheffing. Ook deze regeling is daarmee nietig. Met betrekking tot de Noord-Zuidlijn in Amsterdam heeft de NMa begin juli ogenblikkelijk gereageerd op signalen in de pers over prijsafspraken. De NMa heeft contact opgenomen met de gemeente Amsterdam en heeft zich daar laten informeren. Daar bleek dat de gemeente de aanbesteding inmiddels uit anderen hoofde had stopgezet omdat personele relaties aan het licht waren gekomen tussen deelnemers aan consortia dan wel beoogde onderaannemers. Naar aanleiding van deze gestaakte aanbesteding is toen wel afgesproken dat de NMa en de gemeente nagaan op welke wijze zij verder kunnen samenwerken. Met betrekking tot de bouw van HSL-Zuid kan ik het volgende opmerken. Eind 1999 heeft een oriënterend gesprek plaatsgevonden tussen de NMa en het ministerie van Verkeer en Waterstaat. De aanleiding voor dit gesprek was dat het ministerie van Verkeer en Waterstaat dacht dat er mogelijk overtredingen van de Mededingingswet aan de orde waren. De NMa heeft in dat gesprek aangegeven dat het belang van correcte aanbestedingen ook uit mededingingsrechtelijk perspectief evident is. Afgesproken is dat in januari 2000 contactpersonen van het ministerie en van de NMa contact zouden hebben, om inzicht op te bouwen omtrent de activiteiten van de bij de HSL-Zuid betrokken bouwers. De inmiddels gestarte onderhandelingen maakten het op dat moment niet opportuun om deze zaak te onderzoeken. Naar aanleiding van berichten in de media heeft de NMa onder verwijzing naar deze afspraken inmiddels contact opgenomen met het ministerie en hem verzocht aan te geven of er op dit moment indicaties bestaan voor overtreding van de Mededingingswet. Zoals inmiddels ook uit perspublicaties (zie NRC-Handelsblad, 7/8/2))1) is gebleken is de NMa overigens ook betrokken geweest bij een (justitieel) onderzoek door het Openbaar Ministerie naar prijsafspraken in de bouw. Het zou uiteraard niet verstandig zijn thans naar buiten te brengen welke andere handhavingsacties de NMa thans onderneemt of voornemens is te ondernemen. De NMa heeft mij wel laten weten dat zij eventuele verboden afspraken langs verschillende wegen zal aanpakken. </antwoord>
      <antwoord nummer="3">Ja, ik herinner mij de discussie tijdens het algemeen overleg over het jaarverslag van de NMa. Ik heb daarbij aangegeven dat met name een goede formulering van de Europees aan te besteden opdracht van groot belang is voor het creëren van voldoende concurrentie. Hier spelen, zoals ik heb aangegeven, ook andere factoren een rol zoals het feit dat onvoldoende partijen zich inschrijven voor de betreffende aanbesteding en dat de partijen die meedoen zich verenigen in één consortium. Tijdens bovengenoemd algemeen overleg heb ik ook toegezegd dat ik het punt van het vormen van consortia zal betrekken in de evaluatie van de Mededingingswet. </antwoord>
      <antwoord nummer="4">Neen, het is zeker niet zo dat de NMa geen actie heeft ondernomen. Zie het antwoord op vraag 2. 5 Zie het antwoord op vraag 2 en 4. </antwoord>
      <antwoord nummer="6">Neen, het is niet gebruikelijk dat de NMa wacht totdat er klachten of opmerkingen worden kenbaar gemaakt alvorens zij een onderzoek start. De NMa is immers niet afhankelijk van klachten of opmerkingen, maar doet ook onderzoeken op eigen initiatief. Ik acht het inderdaad wenselijk dat de NMa uit eigen beweging en zo mogelijk onverwacht onderzoek doet, juist in sectoren waar kartels worden vermoed. Zo zijn er in 2000 10 ex officio onderzoeken gestart en de NMa is voornemens dit te intensiveren. Het spreekt vanzelf dat de NMa alert is op elk signaal over beperking van de concurrentie. In dit verband kan onder meer worden gewezen op het onderzoek naar het zogenaamde «melkdubbeltje». Het onderzoek hiernaar werd gestart naar aanleiding van signalen in de pers. Vervolgens diende de Consumentenbond een klacht in. Deze handhavingsaktie resulteerde in de afschaffing van de prijsverhoging voor melk. Het spreekt ook vanzelf dat de NMa zoveel mogelijk gebruik maakt van informatie uit verschillende bronnen. De NMa is daarvan niet afhankelijk, maar dergelijke informatie helpt de NMa bij de prioritering en uitvoering van de handhavingsactiviteiten. </antwoord>
      <antwoord nummer="7">Neen, het niet starten van een onderzoek wordt niet veroorzaakt door het gebrek aan expertise bij de NMa. In vraag 2 heb ik de redenen voor de in de vraag aangehaalde gevallen al genoemd. Ik acht de expertise van de NMa uitstekend, zowel de expertise met betrekking tot economische sectoren als de juridische (mededingingsrechtelijke en bestuursrechtelijke) en economische expertise. Binnen de directie Concurrentietoezicht zijn inmiddels clusters gevormd waarin expertise in economische sectoren zoveel mogelijk gebundeld, behouden en uitgebouwd wordt. Zo is er een cluster Basis- en verwerkende industrie waarin de bouwsector een prominente plaats inneemt. </antwoord>
      <noten afkomstig="antwoord"/>
   </antwoorden>
</kvr>
