<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de ministers van Defensie, voor Vreemdelingenzaken en Integratie en van Buitenlandse Zaken over de uitzetting van een Syriër door de Verenigde Staten via Schiphol. (Ingezonden 10 maart 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25363
</item>
         <item attribuut="Inhoud">Vragen in vervolg op eerdere vragen over actie van Amnesty International n.a.v. uitzetting van de Syriër Al-M. via de transitzone van Schiphol, de rol van de Amerikaanse autoriteiten, de Koninklijke marechaussee en de IND (Aanhangsel van de Handelingen II, 2004-2005, 1347).</item>
         <item attribuut="Rubriek">Handel en economie (Douane) Staats- en bestuursrecht (Grondrechten) Staats- en bestuursrecht (Vreemdelingenrecht) Veiligheidsbeleid en defensie (Overig) Welzijn (Vreemdelingen en asielzoekers)</item>
         <item attribuut="Trefwoorden">Marechaussee Mensenrechten Schiphol Syrië Verenigde Staten Vluchtelingen</item>
         <item attribuut="Vindplaats">Kamervragen met antwoord 2005-2006, nr. 1268, Tweede Kamer</item>
         <item attribuut="Vraagnr_bij_indiening">2050609430</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2006-04-13</item>
         <item attribuut="Datum_indiening">2006-03-10</item>
         <item attribuut="Document-id">KVR25363</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2701" allpagenumbers="2701 2702" vetnummer="2050609430" code="0506tkkvr1268" lopendefooter="Tweede Kamer, vergaderjaar 2005–2006, Aanhangsel" filenaam="KVR25363" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1268" onderwerp="" indiendatum="2006-03-10">
         <vrager partij="GroenLinks" oorsprong="parlement">Vos</vrager>
         <vraagt-aan>de ministers van Defensie, voor Vreemdelingenzaken en Integratie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-04-13">
         <antwoorder functie="minister" ministerie="Defensie">Kamp</antwoorder>
         <mede-antwoorder>de ministers voor Vreemdelingenzaken en Integratie en van Buitenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich de eerder gestelde vragen over dit onderwerp? <voetnoot nummer="1"/>
      </vraag>
      <vraag nummer="2">Hebt u bij de Amerikaanse autoriteiten opheldering gevraagd over het verzuim om de uitzetting van de heer Al-M. aan te melden bij de Nederlandse autoriteiten? </vraag>
      <vraag nummer="3">Is het vaker voorgekomen dat een uitzetting via de transitzone van Schiphol door de Amerikaanse autoriteiten niet is aangemeld bij de Koninklijke Marechaussee (Kmar) en de IND? Zo ja, hoe is daarmee omgegaan? </vraag>
      <vraag nummer="4">Is de klachtenprocedure jegens het Hoofd Doorlaatpost van de Kmar reeds afgerond? Zo ja, kunt u de Kamer op de hoogte stellen van de resultaten hiervan? </vraag>
      <vraag nummer="5">Is het waar dat Nederland zijn internationale mensenrechtenverplichtingen verzaakt door medewerking te verlenen aan de uitzetting van personen naar derde landen waar zij gevaar lopen te worden gemarteld? </vraag>
      <vraag nummer="6">Hoe kunt u garanderen dat in de toekomst het recht om asiel aan te vragen in de transitzone van Schiphol beter wordt gewaarborgd? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1347" documentjaargang="2004-2005">Aanhangsel Handelingen, nr. 1347, vergaderjaar 2004–2005.</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De Amerikaanse ambassade heeft desgevraagd gemeld dat er een fax is verzonden aan de Koninklijke Marechaussee (KMar), waarin de betreffende uitzetting is gemeld. Zoals reeds is geantwoord op eerdere vragen van de Kamerleden De Vries, De Wit en Vos (ingezonden 1 februari 2005) heeft dit bericht de KMar noch de IND bereikt. Navraag bij de Amerikaanse ambassade heeft geleerd dat de fax is verzonden naar een faxnummer van de KMar dat reeds geruime tijd buiten gebruik was. </antwoord>
      <antwoord nummer="3">Indien een transituitzetting via Schiphol door de Amerikaanse autoriteiten niet wordt aangemeld, zal deze in de meeste gevallen ook niet worden opgemerkt. Een transit deportee heeft in beginsel geen contact met KMar-functionarissen op de luchthaven Schiphol. Wanneer een transituitzetting (door de Amerikaanse autoriteiten) wordt opgemerkt door de KMar, terwijl deze niet is aangemeld bij de KMar, wordt door de KMar contact opgenomen met een medewerker van het Amerikaanse departement van Homeland Security, werkzaam op de Amerikaanse ambassade, en wordt om opheldering gevraagd. </antwoord>
      <antwoord nummer="4">Bij brief van 26 januari 2005 heeft Amnesty International Afdeling Nederland een klacht ingediend, met betrekking tot de heer Abd al-Rahman Al Musa uit Syrië, bij de Afdeling Klachten van het District Koninklijke Marechaussee Schiphol. Deze klacht is ter behandeling en advisering voorgelegd aan de Klachtencommissie Politietaken Koninklijke Marechaussee/Krijgsmacht (hierna: de Klachtencommissie). Op 18 juli 2005 heeft de Klachtencommissie advies uitgebracht aan de Commandant van de KMar (CKMar). CKMar heeft – overeenkomstig het advies van de Klachtencommissie en onder verwijzing naar de daaraan ten grondslag liggende motivering – de klacht op alle onderdelen ongegrond verklaard. Het ongegrond verklaren van de klacht betekent niet dat de gang van zaken niet wordt betreurd. Inmiddels is de werkwijze van de Hoofden Doorlaatpost naar aanleiding van deze zaak als volgt aangepast. Indien er via een maatschappelijke organisatie asiel wordt aangevraagd voor een passagier, welke soms nog moet aankomen, dan dient dit direct te worden doorgeven aan de IND. Dit bericht dient, samen met de beslissing van de IND, inhoudende «hoe te handelen», te worden vastgelegd in het daarvoor bestemde bedrijfsprocessensysteem. Daarmee wordt het opnemen van contact met de IND en de beslissing van de IND geborgd in het betreffende bedrijfsproces. </antwoord>
      <antwoord nummer="5">Nederland handelt volledig in overeenstemming met de internationale en nationale wet- en regelgeving en verleent dus geen medewerking aan de uitzetting van personen naar derde landen waar zij gevaar lopen te worden gemarteld. </antwoord>
      <antwoord nummer="6">Zoals vastgelegd in de Vreemdelingencirculaire 2000 bestaat voor iedere passagier te allen tijde de mogelijkheid zich in de transitzone te wenden tot een ambtenaar die is belast met de grensbewaking en asiel aan te vragen. Vervolgens zal betrokkene onmiddellijk in de asielprocedure worden opgenomen. </antwoord>
      <noten afkomstig="antwoord"/>
   </antwoorden>
</kvr>
