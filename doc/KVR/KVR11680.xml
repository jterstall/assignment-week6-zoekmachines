<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">van de leden Hofstra en Snijder-Hazelhoff (beiden VVD) aan de staatssecretaris van Financiën over gebruik van plantaardige olie voor dieselmotoren. (Ingezonden 14 maart 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11680
</item>
         <item attribuut="Inhoud">Vragen over vrijstelling van het heffen van accijns op volledig plantaardige olie, te gebruiken als brandstof voor dieselmotoren.</item>
         <item attribuut="Rubriek">Belastingen (Accijnzen) Energie, water en grondstoffen (Grondstoffen)</item>
         <item attribuut="Trefwoorden">Accijnzen Grondstoffen</item>
         <item attribuut="Vindplaats">Kamervragen met antwoord 1999-2000, nr. 1268, Tweede Kamer</item>
         <item attribuut="Vraagnr_bij_indiening">2990008380</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="VVD">Hofstra</persoon>
            <persoon partij="VVD">Snijder-Hazelhoff</persoon>
         </item>
         <item attribuut="Datum_reaktie">2000-05-17</item>
         <item attribuut="Datum_indiening">2000-03-14</item>
         <item attribuut="Document-id">KVR11680</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2841" allpagenumbers="2841 2842" vetnummer="2990008380" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11680" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1268" onderwerp="" indiendatum="2000-03-14">
         <vrager partij="VVD" oorsprong="parlement">Hofstra</vrager>
         <vrager partij="VVD" oorsprong="parlement">Snijder-Hazelhoff</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="17 mei 2000), zie ook Aanhangsel Handelingen nr. 1064, vergaderjaar 1999–2000">
         <antwoorder functie="staatssecretaris" ministerie="Financiën">Bos</antwoorder>
         <mede-antwoorder>de ministers van Economische Zaken, van Landbouw, Natuurbeheer en Visserij en van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van de mogelijkheid om dieselmotoren eenvoudig geschikt te maken voor gebruik van volledig plantaardige olie als brandstof? <voetnoot nummer="1"/>
      </vraag>
      <vraag nummer="2">Deelt u de mening dat een dergelijke brandstof zeer gunstig voor het milieu is en dat een dergelijke brandstof goede perspectieven biedt voor werkgelegenheid in landelijke gebieden zowel in de agrarische sector als in de technische sector? </vraag>
      <vraag nummer="3">Kan de Rijksoverheid op grond van Europese regels vrijstelling verlenen voor het heffen van accijns op zuiver plantaardige brandstof, waardoor de marktprijs van een liter plantaardige olie in Beieren gemiddeld minder dan 1 DM bedraagt en goedkoper is dan diesel? </vraag>
      <vraag nummer="4">Bent u bereid om te bevorderen dat voor bedoelde brandstof een vrijstelling gaat gelden? Zo ja, op welke termijn is dit mogelijk? Zo nee, waarom wilt u dit niet bevorderen? </vraag>
      <vraag nummer="5">Indien u de laatste vraag ontkennend beantwoord, bent u dan wel bereid om deze kwestie te betrekken bij de nog door de Kamer te ontvangen vergroeningsvoorstellen en één en ander te bezien in overleg met Economische Zaken en Landbouw, Natuurbeheer en Visserij? </vraag>
      <vraag nummer="6">Wilt u bovenstaande vragen beantwoorden voordat de vergroeningsvoorstellen in het kader van het belastingplan 2000 aan de Kamer worden aangeboden? </vraag>
      <noten afkomstig="vraag">
         <noot nummer="1">Niet te verwarren met biodiesel</noot>
      </noten>
   </vragen>
   <antwoorden aantal="4">
      <antwoord nummer="1">Dieselmotoren kunnen worden aangepast voor het gebruik van plantaardige oliën. Het gaat hierbij echter niet om aanpassingen die zonder meer als eenvoudig gekenschetst kunnen worden. Het gebruik van plantaardige olie in dieselmotoren kan drie soorten problemen veroorzaken. De twee eerstgenoemde gelden ook voor biodiesel. In de eerste plaats kunnen kunststof afdichtingen in het brandstofsysteem worden aangetast, waardoor lekkage optreedt. Om dat te voorkomen dienen aangepaste materialen te worden toegepast in die afdichtingen. Sommige auto- en motorfabrikanten hebben in hun producten met dit criterium reeds rekening gehouden. In de tweede plaats kan bij overschakeling van normale dieselolie op plantaardige olie die plantaardige olie als detergens werken, waardoor afzettingen in het brandstofsysteem in oplossing geraken en vervolgens aanleiding geven tot verstopping van het brandstoffilter. Dit vraagt bij overschakeling om bijzondere aandacht. Tenslotte kan het gebruik van plantaardige olie in plaats van diesel of biodiesel leiden tot ernstige koolafzetting in de verbrandingskamer en op het uiteinde van de verstuiver. De ene motor is hiervoor gevoeliger dan de andere. De invloed hiervan op de schadelijke emissies kan aanzienlijk zijn. In sommige gevallen kan het probleem wellicht worden voorkomen door montage van een ander type verstuivers. </antwoord>
      <antwoord nummer="2">De afgelopen jaren is door de ministeries van Economische Zaken, van Landbouw, Natuurbeheer en Visserij en van Volkshuisvesting, Ruimtelijke Ordening en Milieubeheer in algemene zin bezien wat de voordelen, de perspectieven en de kosten, met inbegrip van de budgettaire kosten, van de productie en inzet van biobrandstoffen zijn. Daarbij is ook plantaardige olie beoordeeld. Het gaat daarbij niet alleen om de emissies van motoren maar om de totale milieubalans, waarbij ook de emissies bij de productie van deze oliën in acht moeten worden genomen (teelt van het gewas tot en met gereden kilometer). Uit deze beoordeling moet naar de huidige stand van zaken worden geconcludeerd dat een generieke inzet van biodiesel enigermate milieuvoordelen kan opleveren; maar dat deze dermate beperkt zijn dat zij niet opwegen tegen de relatief hoge kosten. Verschillende onderzoeken in binnen- en buitenland wijzen dit uit. Door de relatief hoge kosten van de Nederlandse landbouwgrond kan in Nederland geproduceerde plantaardige olie niet concurreren met plantaardige olie uit het buitenland. Van een perspectief op werkgelegenheid in de Nederlandse landelijke gebieden kan dan ook niet worden gesproken. Bij een accijnsvrijstelling zal de pompprijs van het product in dezelfde orde van grootte liggen als die van fossiele dieselolie. Het product zal daardoor veeleer kant en klaar uit het buitenland, zoals Duitsland worden geïmporteerd. In Duitsland, waar door grotere landbouwarealen de productiekosten lager liggen, ligt de pompprijs circa 10 cent per liter lager dan die van fossiele dieselolie. </antwoord>
      <antwoord nummer="3">Op grond van de Europese regelgeving (artikel 8, vierde lid, van de Richtlijn 92/81/EG van 19 oktober 1992 betreffende de harmonisatie van de structuur van de accijns op minerale oliën PbEG L 316) zou een derogatie kunnen worden aangevraagd voor een vrijstelling of verlaagd tarief voor dergelijke oliën. Op grond van artikel 8, tweede lid, van genoemde richtlijn kan in het kader van proefprojecten, waarbij technologisch en milieuhygiënisch onderzoek plaatsvindt, zonder derogatie vrijstelling worden verleend. </antwoord>
      <antwoord nummer="4, 5 en 6">Zoals in het antwoord op vraag 2 is aangegeven is de afgelopen jaren door de ministeries van Economische Zaken, van Landbouw, Natuurbeheer en Visserij en van Volkshuisvesting, Ruimtelijke Ordening en Milieubeheer reeds uitgebreid overlegd over de aspecten van de productie en inzet van biobrandstoffen. Ik acht het thans prematuur een derogatie voor een generieke vrijstelling, al dan niet gekoppeld aan het gebruik door specifieke categorieën motorrijtuigen voor plantaardige dieselolie aan te vragen. Bovendien vergt een dergelijke generieke vrijstelling, zowel voor het bedrijfsleven als voor de belastingdienst een aantal wettelijk voorgeschreven maatregelen met de daaraan verbonden administratieve lasten ter waarborging van de controle op de productie, op de handel en op het vrijgestelde verbruik. Wel ben ik bereid, indien zich ondernemers daarvoor aanmelden, in het kader van proefprojecten vrijstelling te verlenen, zoals dat ook is gebeurd bij gebruik door rondvaartboten. Aan de hand van de resultaten daarvan en de verdere onderzoeken op dit vlak kan vervolgens worden bezien of een gerichte stimulering voor bepaalde sectoren mogelijkheden biedt die tot een – verhoudingsgewijs – voldoende milieuwinst kunnen leiden. Tot nu toe hebben mij echter vanuit de transportsector geen signalen bereikt dat men aldaar belangstelling heeft voor dergelijke proefprojecten. </antwoord>
      <noten afkomstig="antwoord"/>
   </antwoorden>
</kvr>
