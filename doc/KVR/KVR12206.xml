<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ter Veer (D66) aan de ministers van Volksgezondheid, Welzijn en Sport en van Landbouw, Natuurbeheer en Visserij over veiligheid van kip. (Ingezonden 29 mei 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12206
</item>
         <item attribuut="Inhoud">Vragen naar aanleiding van een onderzoek van de Consumentenbond, waaruit onder meer blijkt dat de consument meer dan 50% kans heeft om kip te kopen die niet vers is, waar ziekmakende bacteriën inzitten of die antibioticaresten bevat (www.consumentenbond.nl). In haar antwoord kondigt minister Borst (VWS) aan dat zij de Warenwet zal wijzigen ter verdere bescherming van de gezondheid van de consument.</item>
         <item attribuut="Rubriek">Consument (Levensmiddelenkeuring) Veeteelt (Pluimvee)</item>
         <item attribuut="Trefwoorden">Pluimvee Vleeskeuring</item>
         <item attribuut="Vindplaats">Kamervragen met antwoord 1999-2000, nr. 1728, Tweede Kamer</item>
         <item attribuut="Vraagnr_bij_indiening">2990011620</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="D66">Ter Veer</persoon>
         </item>
         <item attribuut="Datum_reaktie">2000-08-25</item>
         <item attribuut="Datum_indiening">2000-05-29</item>
         <item attribuut="Document-id">KVR12206</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3889" allpagenumbers="3889 3890" vetnummer="2990011620" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12206" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1728" onderwerp="" indiendatum="2000-05-29">
         <vrager partij="D66" oorsprong="parlement">Ter Veer</vrager>
         <vraagt-aan>de ministers van Volksgezondheid, Welzijn en Sport en van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2000-08-25">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat vindt u van het onderzoek van de Consumentenbond <voetnoot nummer="1"/>, waaruit blijkt dat: – 13% van de in de winkels onderzochte kipfilets salmonella bevat; – meer dan 40% van de kipfilets is besmet met campylobacter; – in 10% van de gevallen antibioticaresten in kip zijn aangetroffen; – consumenten meer dan 50% kans lopen om kip te kopen die niet vers is, waar ziekmakende bacteriën inzitten of die antibioticaresten bevat? </vraag>
      <vraag nummer="2">Is er in de horeca sprake van een vergelijkbare situatie? </vraag>
      <vraag nummer="3">Wat vindt u van de suggestie van de Consumentenbond, om net als in Denemarken strenger te controleren? Bent u bereid een benchmarkonderzoek uit te (doen) voeren, waarin het Nederlandse beleid ten aanzien van voedselveiligheid wordt vergeleken met het Deense en Zweedse beleid? </vraag>
      <vraag nummer="4">Deelt u de mening dat het actief uit de winkelschappen (of horeca) verwijderen van besmette kip door keuringsdiensten, of de reële dreiging daarvan, een belangrijke bijdrage zal leveren aan de veiligheid van kip? Wilt u hiertoe beleid ontwikkelen? </vraag>
      <noten afkomstig="vraag">
         <noot nummer="1">Zie www.consumentenbond.nl</noot>
      </noten>
   </vragen>
   <antwoorden aantal="4">
      <antwoord nummer="1">Wij hebben kennis genomen van deze gegevens en blijven onverminderd bezorgd over de besmetting van pluimveeproducten met pathogene bacteriën en over de aanwezigheid van residuen van antibiotica. In overleg met de toenmalige staatssecretaris Terpstra hebben de Productschappen voor Vee, Vlees en Eieren (PVE) zich verbonden aan een plan van aanpak om de besmettingen met pathogene bacteriën in de pluimveesector terug te dringen. In concreto betekende dat dat uiterlijk 1 november 1999 het percentage besmette koppels aan het einde van de slachtlijn zou zijn teruggedrongen tot 10% voor Salmonella en 15% voor Campylobacter. Het Productschap heeft de uitkomsten van het plan van aanpak aan de minister van LNV en mij op 27 juni jl. aangeboden. Geconcludeerd kan worden dat de gestelde doelen niet zijn gehaald. Wel is met betrekking tot Salmonella redelijke vooruitgang geboekt, doch de situatie met betrekking tot Campylobacter is nauwelijks verbeterd. In zijn schrijven van 27 juni heeft het Productschap tevens zijn visie gegeven op een verdere aanpak van de problematiek. Dit voorstel hebben wij als ontoereikend terzijde moeten schuiven. Gegeven het feit dat de doelstellingen van het plan van aanpak van het bedrijfsleven in onvoldoende mate zijn gerealiseerd en gegeven het recente advies van de Gezondheidsraad over «Voedselinfecties» ben ik van mening dat nu het moment is aangebroken om van overheidswege met aanvullende wettelijke maatregelen te komen ter verdere bescherming van de gezondheid van de consument. Ik zal in de Warenwet de bepaling opnemen dat uitsluitend onbesmet pluimveevlees mag worden aangeboden, tenzij het vlees verpakt is en geëtiketteerd met een waarschuwing aan de consument. Ik ben voornemens deze maatregel per 1 januari a.s. onder voorbehoud van de voorgeschreven notificatie bij de Europese Commissie, van kracht te laten worden. De bepaling omtrent verpakken en etiketteren is evenwel van tijdelijke aard. Wij hebben het Productschap gevraagd om direct na de zomer een aangescherpt plan van aanpak te presenteren. Daarbij dient het zich te verbinden aan een concreet tijdpad dat hooguit enkele jaren beslaat. Een verscherpt toezicht op naleving van de hygiënevoorschriften is daarbij van eminent belang. Kern van de aanpak moet zijn dat het bedrijfsleven een situatie schept waarin aan de consument in principe alleen nog maar onbesmet pluimveevlees wordt aangeboden, waarbij wij beseffen dat er enig epidemiologisch onderscheid bestaat tussen Salmonella en Campylobacter. Deze doelstelling gaat verder dan het huidige plan van aanpak. Het lijkt onvermijdelijk dat het Productschap de vleesverwerkende industrie en detailhandel daarin betrekt. Wij zijn van mening dat op de lange termijn daarmee zowel de consument als ook het bedrijfsleven gediend is. Wij achten het momenteel niet wenselijk om een mogelijkheid te bieden tot decontaminatie door middel van melkzuur of andere stoffen. Voorkomen moet worden dat decontaminatie het bedrijfsleven de prikkel ontneemt zich maximaal in te spannen pathogeenvrije producten te produceren. Verder is ook de speelruimte die EU-regelgeving dienaangaande biedt van wezenlijk belang. Wij zullen de Kamer in het najaar nader informeren over de wijze waarop en het tijdpad waarbinnen een en ander gerealiseerd zal worden. Voor wat betreft de aanwezigheid van residuen van antibiotica deel ik de mening van mijn ambtgenoot van LNV dat extra maatregelen noodzakelijk zijn. Kortheidshalve verwijs is naar de brief van de minister van LNV aan de Consumentenbond over de problematiek die ook in afschrift is gestuurd aan de Vaste Commissie voor Landbouw. </antwoord>
      <antwoord nummer="2">Er zijn tot nu toe geen aanwijzingen die er op duiden dan de situatie in de horeca afwijkt van die in de detailhandel. </antwoord>
      <antwoord nummer="3">Ten aanzien van intensivering van de controle verwijs ik naar het antwoord op vraag 1. Niet alleen de Consumentenbond maar ook de Gezondheidsraad heeft aanbevolen om de doelmatigheid van de tot nog toe genomen maatregelen te laten evalueren. Ik acht dat een waardevolle suggestie. </antwoord>
      <antwoord nummer="4">De door mij voorgestane beleidslijn heb ik aangegeven in het antwoord op vraag 1. </antwoord>
      <noten afkomstig="antwoord"/>
   </antwoorden>
</kvr>
