<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rosenmöller (GroenLinks) en Van Nieuwenhoven (PvdA) over het overtollig personeel bij Shell. (Ingezonden 27 november 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4097
</item>
         <item attribuut="Inhoud">Betreft vragen over de aanvraag van WW uitkeringen voor het overtollig personeel bij Shell.</item>
         <item attribuut="Rubriek">Arbeid (Werknemers) Inkomen en rechtspositie (Ontslagen) Sociale zekerheid (Werkloosheidsvoorzieningen (WW, WWV))</item>
         <item attribuut="Trefwoorden">Ontslagen Werknemers WW</item>
         <item attribuut="Vindplaats">Kamervragen met antwoord 1996-1997, nr. 423, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Rosenmöller</persoon>
            <persoon partij="PvdA">Van Nieuwenhoven</persoon>
         </item>
         <item attribuut="Datum_reaktie">1996-12-16</item>
         <item attribuut="Datum_indiening">1996-11-27</item>
         <item attribuut="Document-id">KVR4097</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="871" allpagenumbers="871 872" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="423" onderwerp="" indiendatum="1996-11-27">
         <vrager partij="GroenLinks" oorsprong="parlement">Rosenmöller</vrager>
         <vrager partij="PvdA" oorsprong="parlement">Van Nieuwenhoven</vrager>
         <vraagt-aan/>
      </vraagdata>
      <antwoorddata antwoorddatum="1996-12-16">
         <antwoorder functie="staatssecretaris" ministerie="">De Grave.</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht «Shell «stopt» overtollig personeel toch in WW»? <voetnoot nummer="1"/>
      </vraag>
      <vraag nummer="2">Klopt het dat voor een aantal oudere werknemers van Shell toch een WW uitkering is aangevraagd en toegekend, niettegenstaande de vorig jaar gedane belofte dat de kosten van afvloeiing van boventallig personeel door Shell zelf zouden worden gedragen? </vraag>
      <vraag nummer="3">Zo ja, om hoeveel werknemers gaat het en hoe verhoudt zich het vertrek van deze werknemers met het beleid van het kabinet om de participatie van oudere werknemers te bevorderen en zogenoemde «ouderenregelingen» onmogelijk te maken? </vraag>
      <vraag nummer="4">Bestaan er mogelijkheden Shell alsnog de kosten van eventuele toegekende WW-uitkeringen in rekening te brengen? Zo ja, bent u voornemens deze mogelijkheden te benutten? </vraag>
      <noten afkomstig="vraag">
         <noot nummer="1" datum="1996-11-23" bron="Algemeen Dagblad">Algemeen Dagblad, 23 november 1996</noot>
      </noten>
   </vragen>
   <antwoorden aantal="4">
      <antwoord nummer="1">Ik heb kennisgenomen van het artikel in het Algemeen Dagblad van zaterdag 23 november jl. </antwoord>
      <antwoord nummer="2">In oktober 1995 is Shell Nederland B.V. met de Centrale Ondernemingsraad een tijdelijk pakket van voorzieningen bij overtolligheid overeengekomen voor de periode van 1 november 1995 tot 1 januari 1997. Binnen dit pakket geldt als uitgangspunt dat de betrokkene geen WW zal aanvragen. Om betrokkene daarvoor te compenseren is het volgende geregeld. Aan de werknemers van 50 jaar of ouder die overtollig worden verklaard, wordt – naast overige bedragen – het equivalent van de WW-uitkering betaald. Dit geschiedt in contante waarde, dan wel via een stichting die periodieke betalingen verricht die overeenkomen met de WW-uitkering over een met de uitkeringstermijn van de WW overeenkomende termijn. Werknemers die jonger dan 50 jaar zijn op het moment dat zij overtollig worden verklaard ontvangen een zodanige financiële bijdrage dat daarmee eveneens het niet aanvragen van een WW-uitkering wordt gecompenseerd. Shell Nederland B.V. heeft inmiddels de Centrale Ondernemingsraad voorgesteld deze regeling te continueren tot 1 januari 1999. Sedert 1 november 1995 is voor een aantal werknemers van Shell Nederland B.V., ondanks de hier uiteengezette regeling, een WW-uitkering aangevraagd. </antwoord>
      <antwoord nummer="3">Sedert 1 november 1995 zijn, volgens informatie van Shell Nederland B.V., 925 werknemers overtollig verklaard. Van die 925 werknemers was meer dan de helft jonger dan 50 jaar op het moment dat zij overtollig werden verklaard. Van voornoemde werknemers hebben, volgens informatie van het GAK in Vlaardingen, er 29 via Shell een WW-uitkering aangevraagd. Van die aanvragen zijn er 5 ingetrokken. Er zijn 24 WW-uitkerngen toegekend, waarvan er inmiddels 8 zijn beëindigd. Het Ctsv is thans doende om inzicht te krijgen in de wijze waarop de aanvragen van WW-uitkering zijn behandeld. Van degenen aan wie WW-uitkering is toegekend waren er op het moment van het intreden van de werkloosheid 5 jonger dan 50 jaar en 19 ouder dan 50 jaar. Gelet hierop is het zeker niet ondenkbaar dat de beweegreden om WW-uitkering aan te vragen voor de meesten gelegen zal zijn in het veilig stellen van een eventuele IOAW-uitkering. De IOAW-uitkering overbrugt de periode tussen het einde van de WW-uitkering en de leeftijd van 65 jaar voor degenen die werkloos zijn geworden na het bereiken van de leeftijd van 50 jaar en voor degenen die gedeeltelijk arbeidsongeschikt zijn. Om voor een dergelijke uitkering in aanmerking te kunnen komen moet men eerst de volledige uitkeringsduur van de WW hebben bereikt. In verband met de pensioenleeftijd van 60 jaar zou een eventele IOAW-uitkering de facto eindigen bij het bereiken van de leeftijd van 60 jaar. Volledigheidshalve merk ik op dat voornoemde 24 werknemers aldus, om hun moverende redenen, hebben afgezien van de bedragen die bedoeld zijn als compensatie voor het niet aanvragen van een WW-uitkering. Gelet op het vorenstaande is er geen sprake van een «ouderenregeling» in die zin dat een reorganisatie tot stand komt via het bij voorrang ontslaan van oudere werknemers, die een beroep op de WW dienen te doen. </antwoord>
      <antwoord nummer="4">Er bestaan geen mogelijkheden om Shell Nederland B.V. de kosten van de toegekende WW-uitkering in rekening te brengen. Gezien de voorgeschiedenis zie ik daartoe overigens ook geen aanleiding. </antwoord>
      <noten afkomstig="antwoord"/>
   </antwoorden>
</kvr>
