<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Wijmen (CDA) over wetlands in provinciale streekplannen. (Ingezonden 28 augustus 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7956
</item>
         <item attribuut="Rubriek">Natuur (Natuurmonumenten)</item>
         <item attribuut="Trefwoorden">Natuurmonumenten</item>
         <item attribuut="Vindplaats">Kamervragen met antwoord 1998-1999, nr. 133, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Van Wijmen</persoon>
         </item>
         <item attribuut="Datum_reaktie">1998-10-07</item>
         <item attribuut="Datum_indiening">1998-08-28</item>
         <item attribuut="Document-id">KVR7956</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="271" allpagenumbers="271 272" vetnummer="2979815800" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7956" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="133" onderwerp="" indiendatum="1998-08-28">
         <vrager partij="CDA" oorsprong="parlement">Van Wijmen</vrager>
         <vraagt-aan/>
      </vraagdata>
      <antwoorddata antwoorddatum="7 oktober 1998). Zie ook Aanhangsel Handelingen nr. 46, vergaderjaar 1998–1999">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het bericht «Wetlands onderbelicht in streekplannen»? <voetnoot nummer="1"/>
      </vraag>
      <vraag nummer="2">Heeft Nederland zich door ondertekening van de conventie van Ramsar verplicht de ongeveer één miljoen hectare aan wetlands van internationale betekenis in ons land als beschermd gebied te verklaren? Hoeveel hectare daarvan is thans aldus beschermd en om welke gebieden gaat het? </vraag>
      <vraag nummer="3">Om welke reden(en) zijn de overige gebieden nog niet als beschermd gebied verklaard in de zin van de genoemde conventie? Kunt u een tijdsplan geven waarbinnen u aan de internationale verplichtingen heeft voldaan? </vraag>
      <vraag nummer="4">Wat is de reden dat provincies in hun streekplannen, doorgaans nauwelijks aandacht besteden aan de wetlands? </vraag>
      <vraag nummer="5">Bent u voornemens te stimuleren dat de provincies een hogere prioriteit toe gaan kennen aan het natuurbeschermingsbeleid waarbinnen de wetlands een hoofdrol hebben? Zo ja, op welke manier? Zo neen, waarom niet? </vraag>
      <noten afkomstig="vraag">
         <noot nummer="1" datum="1998-07-1" bron="Staatscourant">Staatscourant, 1 juli 1998</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2" voetnoot="1">Elk land dat de WetlandsConventie heeft ondertekend wijst zijn daarvoor in aanmerking komende watergebieden aan voor opname in een lijst van watergebieden van internationale betekenis, zo stelt in hoofdlijnen artikel 2 van het verdrag. Voor het leveren van deze inspanning geldt geen termijn. De criteria welke gelden voor de selectie van gebieden zijn in vervolgconferenties verder uitgewerkt. Thans zijn 18 gebieden met een gezamenlijk oppervlak van ruim 325 000 ha aangewezen. Een overzicht is bijgevoegd <voetnoot nummer="1"/>. </antwoord>
      <antwoord nummer="3">In de brief van 26 september 1985 (Kamerstukken II, 1985–1986, 17 990, nr. 24) heeft de toenmalige bewindsman het regeringsbeleid ten aanzien van het aanmelden voor de lijst van watergebieden uiteengezet en gesteld dat eerst tot aanmelding kan worden overgegaan indien kan worden voldaan aan de bepaling van de WetlandsConventie, dat «de Verdragsluitende partijen hun plannen op zodanige wijze formuleren en verwezenlijken dat het behoud van de in de lijst opgenomen Wetlands wordt bevorderd» (paragraaf 4). Dit houdt in dat er tevoren bestuurlijke duidelijkheid moet bestaan over de instandhouding van de ecologische functies van de betrokken gebieden. Vervolgens is in betreffende brief een aantal beleidsuitspraken uitgewerkt, wanneer sprake is van die duidelijkheid. De opeenvolgende regeringen hebben hiernaar gehandeld. Inmiddels heeft de vorige regering naar aanleiding van het arrest van het Europese Hof van Justitie van 19 mei jl. aan de Europese Commissie het voornemen kenbaar gemaakt om een zestigtal gebieden aan te wijzen als speciale beschermingszone in het kader van de Vogelrichtlijn. Uw Kamer is daarvan bij brief van 17 augustus op de hoogte gesteld. Aangezien ongeveer 2/3 van de gebieden tevens in aanmerking komt voor aanwijzing als Wetland zal ten aanzien van deze gebieden de aanwijzing gecombineerd en gedurende het begrotingsjaar 1999 plaatsvinden. </antwoord>
      <antwoord nummer="4">Uit het rapport «Nederlandse Wetlands 1997» (WWF en Vogelbescherming Nederland), dat de aanleiding vormt voor het onder 1 genoemde artikel in de Staatscourant, wordt geconstateerd dat de streekplannen in Nederland globaal onderzocht zijn op verwijzing naar internationale regelgeving en verdragen ter bescherming van de internationaal belangrijke vogelgebieden. Dat onderzoek leverde op dat de vermelding in streekplannen mager is. Of dit ook het geval is met de beleidsmatige doorwerking is (nog) niet onderzocht. Terecht wordt geconstateerd dat alle Wetlands tot de kerngebieden van de Ecologische Hoofdstructuur uit het Natuurbeleidsplan en het Structuurschema Groene Ruimte behoren en op grond daarvan op rijksniveau bescherming genieten. De regering heeft in het Structuurschema Groene Ruimte de provincies gevraagd het natuurbeleid voor de Ecologische Hoofdstructuur, dus impliciet ook dat ten aanzien van de Wetlands, nader uit te werken in streekplannen. Zodra deze operatie gereed is, is de doorwerking ten aanzien daarvan in principe tot stand gekomen. </antwoord>
      <antwoord nummer="5">Mijn brief van 21 september 1998 DN. 983145 aan uw voorzitter bevat het Programma Gebiedsaanwijzing Natuurbeheer. Hierin is expliciet verwoord dat de regering in 1999 in nauw overleg met de provincies zal nagaan met welke instrumenten de betreffende natuurwaarden in de gebieden die onder meer als Wetland of als speciale beschermingszone ter uitvoering van de Habitatrichtlijn of de Vogelrichtlijn worden aangewezen adequaat kunnen worden veiliggesteld. Voor het overige geldt dat de doorwerking van het rijksbeleid ten aanzien van de Ecologische Hoofdstructuur de voortdurende aandacht heeft van zowel het departement van Volkshuisvesting, Ruimtelijke Ordening en Milieubeheer als Landbouw, Natuurbeheer en Visserij. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
