<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lansink (CDA) over het werven van verpleegkundigen in het buitenland. (Ingezonden 5 maart 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6831
</item>
         <item attribuut="Rubriek">Gezondheidszorg (Medische beroepen) Inkomen en rechtspositie (Werving en selectie)</item>
         <item attribuut="Trefwoorden">Verpleegkundigen Werving en selectie</item>
         <item attribuut="Vindplaats">Kamervragen met antwoord 1997-1998, nr. 997, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Lansink</persoon>
         </item>
         <item attribuut="Datum_reaktie">1998-03-30</item>
         <item attribuut="Datum_indiening">1998-03-05</item>
         <item attribuut="Document-id">KVR6831</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2045" allpagenumbers="2045 2046" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6831" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="997" onderwerp="" indiendatum="1998-03-5">
         <vrager partij="CDA" oorsprong="parlement">Lansink</vrager>
         <vraagt-aan/>
      </vraagdata>
      <antwoorddata antwoorddatum="1998-03-30">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Is het u bekend dat medisch uitzendbureau EMC de komende jaren verpleegkundigen wil gaan werven in het buitenland? </vraag>
      <vraag nummer="2">Zal het tekort aan verpleegkundigen de komende vier jaar oplopen tot 30 000 à 100 000? Wat is uw oordeel over deze cijfers? </vraag>
      <vraag nummer="3">Kunt u aangeven wat de aard van het tekort aan verpleegkundigen betreft? Gaat het hier met name om gespecialiseerde functies? Zo ja, welke? </vraag>
      <vraag nummer="4">Welke oorzaken liggen ten grondslag aan het oplopend tekort? </vraag>
      <vraag nummer="5">Kunt u bevestigen dat uw collega, minister Melkert, het initiatief van het EMC van de hand heeft gewezen, omdat hij meer ziet in «structurele» oplossingen? Zo ja, welke oplossingen hebben u en uw collega alsdan voor ogen, en op welke termijn kunnen deze soelaas bieden? </vraag>
      <vraag nummer="6">Welke (financiële) middelen heeft u voor bedoelde structurele oplossingen beschikbaar? </vraag>
      <vraag nummer="7">Op welke wijze denkt u uw beleid van «meer handen aan het bed» in met name de caresector concreet gestalte te geven, nu kennelijk het tekort aan medisch personeel toeneemt? </vraag>
      <vraag nummer="8">Zullen bij de werving in het buitenland dezelfde opleidingseisen worden gesteld aan verpleegkundigen als in ons land te doen gebruikelijk? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja, dat is mij bekend. </antwoord>
      <antwoord nummer="2">Naar mijn mening zijn deze aantallen te hoog ingeschat. Volgens het eind februari 1998 uitgebrachte rapport van het Instituut voor sociaal-wetenschappelijk beleidsonderzoek en advies (IVA) «Prognoses van knelpunten op de arbeidsmarkt van de zorgsector» zal er in het jaar 2002, uitgaande van het meest ongunstige scenario, een maximaal tekort zijn van ongeveer 11.000 verpleegkundigen en ziekenverzorgenden. Het IVA-rapport is de Kamer toegezonden bij brief van 16 maart 1998, kenmerk MEVA/ABA-98256. Het is eveneens toegezonden aan de organisaties van werkgevers en werknemers. </antwoord>
      <antwoord nummer="3">Het gaat hierbij om het te verwachten tekort aan verpleegkundigen in het algemeen en om schaarste aan verpleegkundig personeel met specifieke deskundigheden – onder andere voor de intensive-care – in het bijzonder. </antwoord>
      <antwoord nummer="4">In algemene zin worden de tekorten vooral veroorzaakt door de vermindering van de instroom van nieuwe leerlingen in de inservice-opleidingen vanaf 1993. In 1996 bedroeg deze nog maar de helft van die in 1992. Het lijkt vooral een belangstellingsprobleem te zijn. </antwoord>
      <antwoord nummer="5">Ja, dat kan ik bevestigen. Oplossingen ten aanzien van personeelstekorten moeten worden gevonden in goed samenspel tussen alle betrokkenen op zowel landelijk als op regionaal niveau. Afhankelijk van de regionale arbeidsmarktsituatie en prognoses (regio-margemodel) kunnen de nodige maatregelen verschillen. Oplossingen kunnen worden gezocht in onder meer het aantrekken van meer leerlingen voor de verpleging en verzorging, het stimuleren van de indienstneming van personen uit doelgroepen door het geven van premies aan de werkgevers, het aantrekkelijk maken voor herintredende vrouwen om te gaan werken door mogelijkheden tot kinderopvang, deeltijdwerk en specifieke verlofregelingen en het verminderen van het personeelsverloop. Het aantrekken van meer leerlingen werkt op de lange termijn. De andere maatregelen werken zowel op korte als lange termijn. </antwoord>
      <antwoord nummer="6">Het gaat primair om middelen die al in de instellingsbudgetten zitten voor het voeren van een verantwoord personeels- en arbeidsmarktbeleid. Daarnaast zijn er middelen te vinden bij sectorfondsen (arbeidsmarkt en scholing), bij Arbeidsvoorziening en bij het Europees Sociaal Fonds (ESF). Als op grond van een stevig, sectorbreed meerjarenplan van sociale partners aan de overheid wordt gevraagd een aantal maatregelen te faciliteren, dan is het kabinet zeker bereid hierover overleg te voeren. </antwoord>
      <antwoord nummer="7">De minister van SoZaWe en ik hebben eind november 1997 een gesprek gehad met de werkgevers in de zorgsectoren over mogelijke arbeidsmarktknelpunten. Daarbij hebben werkgevers aangekondigd om samen met de betrokken vakbonden als eerst verantwoordelijken in dezen een integraal plan van aanpak te gaan ontwikkelen en met de overheid te bespreken. Het beleid van «meer handen aan het bed», een breed onderschreven wens, vraagt om snelle maatregelen van de sector aan de aanbodkant van de arbeidsmarkt. </antwoord>
      <antwoord nummer="8">Ja. Ingevolge de Wet op de beroepen in de individuele gezondheidszorg is op 1 december 1995 een register van verpleegkundigen ingesteld. In dit register kunnen, op hun verzoek, ook buitenlands gediplomeerde verpleegkundigen worden ingeschreven. Aan de hand van het besluit opleidingseisen verpleegkundige wordt onderzocht of de vakbekwaamheid van de aanvrager, gezien zijn getuigschrift, zijn eventuele specifieke deskundigheden en zijn eventuele beroepservaring gelijkwaardig kan worden geacht aan de vakbekwaamheid die voor inschrijving in het verpleegkundigenregister bij of krachtens de Wet BIG wordt vereist. Onderdanen van een EER-lidstaat in het bezit van een diploma vermeld in de EG-richtlijn van verantwoordelijk algemeen ziekenverpleger hebben, door de wederzijdse erkenning binnen de EER-lidstaten, recht op inschrijving in het register. Het voeren van de wettelijk beschermde titel verpleegkundige zonder ingeschreven te zijn in het register is strafbaar. </antwoord>
      <noten afkomstig="antwoord"/>
   </antwoorden>
</kvr>
