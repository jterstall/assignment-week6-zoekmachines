<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gabor (CDA) over een stroomstoring in een meldkamer. (Ingezonden 30 september 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5946
</item>
         <item attribuut="Inhoud">Vragen naar aanleiding van het feit dat de meldkamer voor de politieregio Gelderland-Midden in het politiebureau in Arnhem door een stroomstoring urenlang niet meer telefonisch beschikbaar was voor het grootste deel van Gelderland.</item>
         <item attribuut="Rubriek">Criminaliteit en openbare orde (Politie) Energie, water en grondstoffen (Nutsbedrijven, energievoorziening)</item>
         <item attribuut="Trefwoorden">Elektriciteit Politie</item>
         <item attribuut="Vindplaats">Kamervragen met antwoord 1997-1998, nr. 238, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="CDA">Gabor</persoon>
         </item>
         <item attribuut="Datum_reaktie">1997-11-05</item>
         <item attribuut="Datum_indiening">1997-09-30</item>
         <item attribuut="Document-id">KVR5946</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="483" allpagenumbers="483 484" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5946" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="238" onderwerp="" indiendatum="1997-09-30">
         <vrager partij="CDA" oorsprong="parlement">Gabor</vrager>
         <vraagt-aan/>
      </vraagdata>
      <antwoorddata antwoorddatum="5 november 1997), zie ook Aanhangsel Handelingen nr. 176, vergaderjaar 1997–1998">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennis genomen <voetnoot nummer="1"/>van het feit dat in het politiebureau in Arnhem, waar zich ook de meldkamer voor de hele politieregio Gelderland-Midden bevindt, zondagavond 28 september jl. om 20.00 uur de stroom is uitgevallen, en dat de meldkamer daarna urenlang telefonisch niet meer beschikbaar was voor het grootste deel van Gelderland? </vraag>
      <vraag nummer="2">Wat is de oorzaak van deze stroomstoring geweest? </vraag>
      <vraag nummer="3">Wat is de oorzaak van het niet naar behoren functioneren van de noodstroomvoorziening? </vraag>
      <vraag nummer="4">Op welke wijze vond de publieksvoorlichting over de alternatieve bereikbaarheid van de meldkamer plaats? Is gebruik gemaakt van (lokale) radio en/of TV-uitzendingen? </vraag>
      <vraag nummer="5">Resulteerde de doorschakeling van het alarmnummer 112 sinds 22.00 uur naar de meldkamer van de politieregio Gelderland-Zuid in Nijmegen in overbelasting en slechte telefonische bereikbaarheid? Moet hieruit afgeleid worden dat een noodscenario om de bereikbaarheid van de meldkamer te waarborgen niet goed heeft gefunctioneerd? </vraag>
      <vraag nummer="6">Welke noodscenario’s zijn voorhanden om de telefonische bereikbaarheid van de meldkamers in den lande in geval van stroomstoringen te waarborgen? </vraag>
      <vraag nummer="7">Welke maatregelen gaat u nemen om de gevolgen van een stroomstoring zoals die in Arnhem plaatsvond in de toekomst te beperken? </vraag>
      <noten afkomstig="vraag">
         <noot nummer="1" datum="1997-09-28" bron="ANP-bericht van">ANP-bericht van, 28 september 1997</noot>
      </noten>
   </vragen>
   <antwoorden aantal="7">
      <antwoord nummer="1">Uit de informatie die mij werd verstrekt door de korpsbeheerder van Gelderland-Midden blijkt dat de 1-1-2 hulpverlening ongestoord heeft gefunctioneerd en dat de bereikbaarheid van de meldkamer van Gelderland-Midden voor het overige telefoonverkeer slechts tien minuten werd onderbroken alvorens de overschakeling naar de meldkamer van de buurregio Gelderland-Zuid (Nijmegen) werd gerealiseerd. Door het overaanbod van telefoonverkeer is drie uur sprake geweest van een beperkte bereikbaarheid voor niet 1-1-2 verkeer van de meldkamer waardoor het noodzakelijk was de telefoonnummers van het regiokorps meerdere malen te draaien alvorens verbinding met de meldkamer werd verkregen. </antwoord>
      <antwoord nummer="2">De stroomstoring werd veroorzaakt door een defecte hoofdschakelaar van de elektriciteitsinstallatie van het hoofdbureau in Arnhem. Door het defect werd de stroomtoevoer naar de meldkamer onderbroken. De korpsbeheerder van de regio Gelderland-Midden wijst als oorzaak op de ouderdom van de hoofdschakelaar in het gebouw van het hoofdbureau van het korps Gelderland-Midden. De korpsbeheerder deelt mij mede dat maatregelen zijn genomen om de hoofdschakelaar binnen enkele weken te vervangen om een herhaling van de gebeurtenissen te voorkomen. </antwoord>
      <antwoord nummer="3">Door het defect in de gebouwinstallatie kon ook de stroom van het noodstroomaggregaat niet in de meldkamer worden benut. </antwoord>
      <antwoord nummer="4">De oproepen naar de 1-1-2 alarmcentrale en het telefoonverkeer van en naar de overige telefoonnummers van Gelderland-Midden werden via een omleiding in het openbare telefoonnet doorgezet naar de meldkamer van de buurregio. Het publiek kon ongewijzigde telefoonnummers blijven hanteren voor de bereikbaarheid van de meldkamer. Na een zorgvuldige afweging is door de leiding van het korps Gelderland-Midden afgezien van gebruik van (lokale) radio en/of tv-uitzendingen. </antwoord>
      <antwoord nummer="5">Uit het ambtsbericht van de korpsbeheerder van het korps Gelderland-Midden blijkt dat de 1-1-2 hulpverlening ongestoord heeft gefunctioneerd. Het 1-1-2 verkeer naar de 1-1-2 alarmcentrale te Arnhem is zonder onderbreking overgenomen door de 1-1-2 alarmcentrale te Nijmegen. </antwoord>
      <antwoord nummer="6">Volgens mijn informatie zijn de meldkamers in alle politieregio’s voorzien van een noodstroomvoorziening. Voor het functioneren van de 1-1-2 hulpverlening zijn daarnaast afzonderlijke noodstroomvoorzieningen aanwezig om de continuïteit zeker te stellen. Hierdoor was het mogelijk het 1-1-2 verkeer zonder onderbreking over te schakelen van de 1-1-2 alarmcentrale te Arnhem naar de 1-1-2 alarmcentrale te Nijmegen. Zowel voor de spoedeisende hulpverlening als voor de overige bereikbaarheid van de meldkamers van de politie zijn in het openbare net voorzieningen aanwezig om het telefoonverkeer naar buurregio’s om te leiden. </antwoord>
      <antwoord nummer="7">De informatie van de korpsbeheerder van Gelderland-Midden wijst uit dat sprake is van zorgvuldige voorbereidingen om de gevolgen van een stroomstoring te beperken. </antwoord>
      <noten afkomstig="antwoord"/>
   </antwoorden>
</kvr>
