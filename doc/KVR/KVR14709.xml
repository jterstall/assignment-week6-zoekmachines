<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hermann (GroenLinks) aan de minister van Volksgezondheid, Welzijn en Sport over de regierol van verzekeraars. (Ingezonden 13 november 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14709
</item>
         <item attribuut="Inhoud">Vragen naar aanleiding van het artikel "Verzekeraars zien af van extra geld" in NRC Handelsblad van 9 november 2001. Het betreft de rol van de zorgverzekeraars bij de reductie van wachtlijsten.</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Ziektekostenverzekeraars</item>
         <item attribuut="Vindplaats">Kamervragen met antwoord 2001-2002, nr. 345, Tweede Kamer</item>
         <item attribuut="Vraagnr_bij_indiening">2010202210</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Hermann</persoon>
         </item>
         <item attribuut="Datum_reaktie">2001-12-04</item>
         <item attribuut="Datum_indiening">2001-11-13</item>
         <item attribuut="Document-id">KVR14709</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="719" allpagenumbers="719 720" vetnummer="2010202210" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14709" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="345" onderwerp="" indiendatum="2001-11-13">
         <vrager partij="GroenLinks" oorsprong="parlement">Hermann</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-12-4">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennis genomen van het artikel «Verzekeraars zien af van extra geld»? <voetnoot nummer="1"/>
      </vraag>
      <vraag nummer="2">Is het waar dat verzekeraars u gemeld hebben dat door de trage uitvoering nog niet duidelijk is of en waar nog meer geld nodig is voor het oplossen van problemen? </vraag>
      <vraag nummer="3">Hoe geven verzekeraars invulling aan de regierol die het kabinet hen een jaar geleden met «Zorg verzekerd» heeft toegekend? </vraag>
      <vraag nummer="4">Doelen de woorden «de trage uitvoering» op alle verzekeraars dan wel op alle zorgaanbieders of op andere actoren? </vraag>
      <vraag nummer="5">Bestaat er verschil tussen de invulling van de regierol door de onderscheiden verzekeraars? Zo ja, kunt u daar nadere mededelingen over doen? </vraag>
      <vraag nummer="6">Wat betekent deze vertraging in de uitvoering voor de onderscheiden onderwerpen die het afgelopen jaar besproken zijn en waarvoor allen het er over eens zijn dat extra geld nodig is? </vraag>
      <vraag nummer="7">Heeft u de mogelijkheid de beschikbaar gestelde bedragen alsnog in 2002 tot invulling te doen komen? Zo ja, welke procedure wordt daarbij toegepast? </vraag>
      <noten afkomstig="vraag">
         <noot nummer="1" datum="2001-11-9" bron="NRC Handelsblad">NRC Handelsblad, 9 november 2001</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Zorgverzekeraars Nederland heeft mij in een uitvoerige brief van 24 oktober 2001 uitgelegd waarom een deel van de met het actieplan «Zorg verzekerd» ter beschikking gestelde middelen voor wachtlijstreductie in dit jaar nog niet tot besteding is gekomen. </antwoord>
      <antwoord nummer="3">In het kader van «Zorg verzekerd» hebben zorgverzekeraars en zorgaanbieders op regionaal niveau knelpunten in de zorgverlening geïnventariseerd en voorstellen gedaan voor de oplossing daarvan. Uitgangspunt daarbij was dat alleen inspanningen voor extra financiering in aanmerking komen wanneer deze ook daadwerkelijk tot extra productie leiden. Dat betekent dat instellingen die hun reguliere productiecapaciteit nog niet ten volle benutten, niet voor extra middelen in aanmerking komen. Zorgverzekeraars Nederland heeft de aldus tot stand gekomen claims aan een eerste toets over nut en noodzaak en passend binnen de afspraken beoordeeld, en vervolgens de naar haar oordeel terechte claims ingebracht ten behoeve van het voorjaarsoverleg. Het kabinet heeft een aantal claims gehonoreerd en het budgettair kader zorg dienovereenkomstig aangepast. Vervolgens is de uitvoering van de gehonoreerde voorstellen ter hand genomen. </antwoord>
      <antwoord nummer="4">De woorden «trage uitvoering» komen in de vorenbedoelde brief van Zorgverzekeraars Nederland niet voor. Zorgverzekeraars Nederland stelt wel vast dat thans onvoldoende duidelijk is of, in aanvulling op het structurele uitgavenniveau van de Zorgnota voor het jaar 2002, extra middelen nodig zijn. Daarbij speelt het feit dat een deel van de extra in 2001 ter beschikking gestelde middelen nog niet is besteed, een belangrijke rol. </antwoord>
      <antwoord nummer="5">Zorgverzekeraars voeren, binnen de wettelijke kaders, op hun eigen wijze de ziekenfondswet uit. De regisseursrol die zorgverzekeraars vervullen in het kader van «Zorg verzekerd» heb ik beschreven in mijn antwoord op vraag 3. Zonder twijfel bestaan er accentverschillen in de wijze waarop zorgverzekeraars invulling geven aan hun regierol. Zij opereren daarbij veelal op een wijze die recht doet aan de op lokaal niveau bestaande situatie en vanzelfsprekend binnen de marges die de wet, en afspraken zoals «Zorg verzekerd» hen biedt. </antwoord>
      <antwoord nummer="6">Geld alleen is niet genoeg om de knelpunten in de zorgverlening op te lossen; dat blijkt inmiddels wel ook uit de brief van Zorgverzekeraars Nederland. Personeelsschaarste, een niet in alle opzichten efficiënte organisatie van het zorgproces binnen en tussen zorginstellingen, budgetafwegingen binnen zorginstellingen en formele trajecten voor de aanpassing van de budgetten van instellingen zijn minstens even belangrijke factoren die de uitkomst van het proces bepalen. Met name deze aspecten krijgen dan ook in de brief van Zorgverzekeraars Nederland veel aandacht. </antwoord>
      <antwoord nummer="7">Voor zover de voor het jaar 2001 in het kader van «Zorg verzekerd» beschikbaar gestelde middelen in dat jaar niet tot besteding komen blijven deze middelen incidenteel beschikbaar voor de uitvoering van de goedgekeurde voorstellen voor wachtlijstreductie. Zorgverzekeraars en zorgaanbieders hebben dus de mogelijkheid om de beschikbaar gestelde middelen ook in 2002 nog te besteden. </antwoord>
      <noten afkomstig="antwoord"/>
   </antwoorden>
</kvr>
