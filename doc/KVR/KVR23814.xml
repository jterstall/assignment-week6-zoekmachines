<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Aptroot (VVD) aan de minister van Financiën over de berekening van administratieve lasten voor bedrijven door het EIM. (Ingezonden 7 juli 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23814
</item>
         <item attribuut="Inhoud">Het Economisch Instituut voor het Midden- en Kleinbedrijf heeft niet meer de opdracht om de jaarlijkse meting inzake administratieve lasten bedrijven te verrichten en te meten. Hierdoor verdwijnt een objectieve en onafhankelijke berekening.</item>
         <item attribuut="Rubriek">Bedrijfsleven en industrie (Midden- en kleinbedrijf) Bedrijfsleven en industrie (Ondernemingen) Staats- en bestuursrecht (Wetgeving)</item>
         <item attribuut="Trefwoorden">Administratieve lasten Midden- en kleinbedrijf Ondernemingen</item>
         <item attribuut="Vindplaats">Kamervragen met antwoord 2004-2005, nr. 2329, Tweede Kamer</item>
         <item attribuut="Vraagnr_bij_indiening">2040517830</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Aptroot</persoon>
         </item>
         <item attribuut="Datum_reaktie">2005-09-06</item>
         <item attribuut="Datum_indiening">2005-07-07</item>
         <item attribuut="Document-id">KVR23814</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4675" allpagenumbers="4675 4676" vetnummer="2040517830" code="0405tkkvr2329" lopendefooter="Tweede Kamer, vergaderjaar 2004–2005, Aanhangsel" filenaam="KVR23814" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2329" onderwerp="" indiendatum="2005-07-7">
         <vrager partij="VVD" oorsprong="parlement">Aptroot</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2005-09-6">
         <antwoorder functie="minister" ministerie="Financiën">Zalm</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Is het waar dat het Economisch Instituut voor het Midden- en Kleinbedrijf (EIM) niet meer de opdracht heeft de jaarlijkse meting inzake administratieve lasten bedrijven te verrichten en te publiceren? <voetnoot nummer="1"/>Zo ja, betekent dit dat de berekening van de administratieve lasten voor bedrijven voortaan alleen door de betreffende ministeries wordt gedaan? Zo ja, is er daarmee niet sprake van «de slager die zijn eigen vlees keurt»? </vraag>
      <vraag nummer="2">Deelt u de mening dat een objectieve en dus onafhankelijke berekening van de administratieve lasten en de mate van realisatie van de taakstelling van 25% vermindering nodig blijft, zowel voor het parlement als controleur van de regering als voor het kabinet zelf? </vraag>
      <vraag nummer="3">Bent u bereid om alsnog het EIM opdracht te verstrekken de administratieve lasten van bedrijven jaarlijks te berekenen en te publiceren, te beginnen met het niveau per eind 2004? </vraag>
      <noten afkomstig="vraag">
         <noot nummer="1" titel="Monitor Administratieve Lasten Bedrijven">Sinds 1998 heeft het EIM jaarlijks de «Monitor Administratieve Lasten Bedrijven» gepubliceerd, het laatst in juni 2004 met de meting per eind 2003</noot>
      </noten>
   </vragen>
   <antwoorden aantal="1">
      <antwoord nummer="1 t/m 3" voetnoot="1">De administratieve lastenmonitor van het EIM is in 1998 ontstaan toen er – door het ontbreken van een volledige nulmeting – nog geen goed beeld bestond van de omvang van de totale administratieve lasten voor het bedrijfsleven. In de monitor van het EIM werd daarbij de administratieve lastendruk geraamd op ca. 13 miljard euro. De monitor werd uitgevoerd in het kader van het Onderzoeksprogramma MKB en ondernemerschap dat door het EIM wordt uitgevoerd. De monitor heeft destijds een belangrijke rol gespeeld bij het stevig politiek agenderen van het administratieve lastenvraagstuk. Door het ontbreken van een nulmeting waren uitspraken in de monitor over de omvang van de administratieve lastendruk voor het bedrijfsleven en de ontwikkeling daarvan noodzakelijkerwijs gebaseerd op een onvolledig beeld van de administratieve lasten. Een volledig beeld is pas eind 2003 ontstaan met de nulmeting van de rijksregelgeving in het kader van de kabinetstaakstelling om deze lasten met een kwart te verminderen. De nulmetingen lieten zien dat de administratieve lasten 16,4 miljard euro bedroegen. De nulmetingen zijn uitgevoerd met behulp van het Standaard kostenmodel (SKM). De SKM-methodologie bouwt voort op de door het EIM ontwikkelde meetmethode voor administratieve lasten Mistral. Bij de toepassing van het SKM moeten een aantal stappen worden doorlopen om de kwaliteit en objectiviteit van de metingen zeker te stellen. De verplichte onafhankelijke toetsing van de administratieve lastenmetingen door ACTAL is een verdere waarborg voor de objectiviteit en kwaliteit van de metingen. Inmiddels wordt het SKM ook internationaal erkend als een adequate methodologie om de administratieve lastendruk voor bedrijven en burgers in kaart te brengen. De nulmetingen zijn in opdracht van de ministeries door gerenommeerde, met het SKM ervaren, adviesbureaus uitgevoerd. De nulmetingen werden begeleid door zogenoemde «gemengde commissies», waarin naast overheidsvertegenwoordigers ook het bedrijfsleven zitting had. Deze gemengde commissies zijn bij de meeste departementen nu nog actief bij het monitoren van de ontwikkeling van de administratieve lastendruk. Ook de in het kader van de reductietaakstelling van het kabinet uitgevoerde monitoring van de ontwikkeling van de administratieve lasten voor bedrijven is gebaseerd op metingen vanuit het SKM. De uitkomsten daarvan worden – conform de bestaande begrotingssystematiek – jaarlijks in de Miljoenennota en het Jaarverslag bekend gemaakt. De staatssecretaris van Economische Zaken heeft in haar brief van 24 juni jl. <voetnoot nummer="1"/>over de toekomst van het programmaonderzoek MKB en Ondernemerschap gemeld, dat het thema nalevingskosten van wet- en regelgeving (waartoe de administratieve lasten behoren) uit het gesubsidieerde onderzoeksprogramma wordt gehaald. Dit naar aanleiding van het advies van de commissie Thurik, die – gelet op de beschikbaarheid van voldoende koopkrachtige vraag – adviseerde de monitor administratieve lasten over te hevelen naar het commerciële contractonderzoek. Omdat alle adviesbureaus het SKM-model hanteren is bovendien geen sprake meer van het vergaren van unieke kennis. Het is belangrijk dat onafhankelijke bureaus metingen uitvoeren op het gebied van administratieve lasten. Dat kunnen naast het EIM, ook andere onderzoeksbureaus zijn. Op contractbasis heeft het EIM voor een aantal branches en departementen al onderzoek naar de administratieve lasten uitgevoerd. Vanuit de ervaringen die sinds de nulmetingen met het meten en monitoren van de administratieve lastenontwikkeling zijn opgedaan kiest het kabinet nadrukkelijk voor de op het SKM gebaseerde monitor van de administratieve lasten, zoals die thans wordt uitgevoerd. Deze monitor heeft bewezen concrete, betrouwbare en breed gedragen informatie over de administratieve lastendruk op te leveren. </antwoord>
      <noten afkomstig="antwoord"/>
   </antwoorden>
</kvr>
