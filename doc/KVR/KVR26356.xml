<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bakker, Van der Ham en Lambrechts (allen D66) aan de staatssecretaris van Onderwijs, Cultuur en Wetenschap over onterecht gevoerde keurmerken bij commerciële hbo-instellingen. (Ingezonden 24 augustus 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26356
</item>
         <item attribuut="Inhoud">Studenten worden door commerciële hbo-instellingen misleid, omdat deze instellingen ten onrechte aangeven voor een aantal van hun opleidingen het NVAO-keurmerk te hebben gekregen.</item>
         <item attribuut="Rubriek">Hoger onderwijs (Kwaliteit van het hoger onderwijs)</item>
         <item attribuut="Trefwoorden">Kwaliteit van het hbo</item>
         <item attribuut="Vindplaats">Kamervragen met antwoord 2005-2006, nr. 2125, Tweede Kamer</item>
         <item attribuut="Vraagnr_bij_indiening">2050617980</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Bakker</persoon>
            <persoon partij="D66">Van der Ham</persoon>
            <persoon partij="D66">Lambrechts</persoon>
         </item>
         <item attribuut="Datum_reaktie">2006-09-12</item>
         <item attribuut="Datum_indiening">2006-08-24</item>
         <item attribuut="Document-id">KVR26356</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4517" allpagenumbers="4517 4518" vetnummer="2050617980" code="0506tkkvr2125" lopendefooter="Tweede Kamer, vergaderjaar 2005–2006, Aanhangsel" filenaam="KVR26356" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2125" onderwerp="" indiendatum="2006-08-24">
         <vrager partij="D66" oorsprong="parlement">Bakker</vrager>
         <vrager partij="D66" oorsprong="parlement">Van der Ham</vrager>
         <vrager partij="D66" oorsprong="parlement">Lambrechts</vrager>
         <vraagt-aan>de staatssecretaris van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2006-09-12">
         <antwoorder functie="staatssecretaris" ministerie="Onderwijs, Cultuur en Wetenschap">Bruins</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met het bericht «Hbo-instellingen claimen ten onrechte goedkeuring»? <voetnoot nummer="1"/>
      </vraag>
      <vraag nummer="2" voetnoot="2">Is het waar dat het NVAO <voetnoot nummer="2"/>stappen onderneemt tegen een aantal commerciële hbo-instellingen die ten onrechte het NVAO-keurmerk voeren voor een aantal van hun opleidingen? Gaat het hier om drie instellingen of zijn er meer gevallen bekend? Welke stappen neemt het NVAO? </vraag>
      <vraag nummer="3">Deelt u de mening dat het «aankopen» van een studie niet vergelijkbaar is met het aankopen van de meeste andere commerciële diensten en dat de gevolgen van misleiding door aanbieders ernstige gevolgen kunnen hebben voor studenten? </vraag>
      <vraag nummer="4">Welke bescherming is er op dit moment voor studenten om te voorkomen dat zij door (commerciële) onderwijsinstellingen op deze manier misleid worden? </vraag>
      <vraag nummer="5">Welke maatregelen bent u bereid te nemen om de bescherming van studenten tegen misleiding door (commerciële) onderwijsinstellingen te verbeteren? </vraag>
      <vraag nummer="6">Bent u bereid, indien nodig, ervoor te zorgen dat in voorkomende gevallen financiële compensatie door onderwijsinstellingen die zich aan misleiding hebben schuldig gemaakt gegarandeerd wordt? </vraag>
      <vraag nummer="7">Deelt u de mening dat, hoewel de betreffende hbo-instellingen niet langer het keurmerk mogen voeren, er al veel schade is aangericht? Is dit voor u aanleiding actie te ondernemen? </vraag>
      <vraag nummer="8">Bent u bereid deze instellingen te dwingen tot rectificatie; dat wil zeggen dat zij actief naar studenten die zich aangemeld hebben en andere geïnteresseerden uitdragen dat zij ten onrechte hebben geclaimd dat de betreffende opleidingen «NVAO»-geaccrediteerd zijn? </vraag>
      <noten afkomstig="vraag">
         <noot nummer="1">De Volkskrant, 22 augustus j.l</noot>
         <noot nummer="2">Nederlands-Vlaams Accreditatie Orgaan</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ja. De NVAO heeft na overleg met mijn ministerie drie instellingen aangeschreven omdat deze onduidelijke en onjuiste informatie verstrekken over de accreditatie van opleidingen door de NVAO. De NVAO heeft deze instellingen verzocht om per omgaande hun informatie te corrigeren. Ook heeft de NVAO de drie organisaties van instellingen voor hoger onderwijs, Paepon, HBO-raad en VSNU, opgeroepen om hierin een rol te spelen door met hun leden te overleggen over een transparante en correcte wijze van communiceren over opleidingen, afstudeerrichtingen en de door de studenten te verkrijgen graden en titels. De NVAO krijgt veel vragen van studenten en anderen over de juistheid van uitingen op websites en in brochures; de NVAO houdt deze meldingen bij en neemt zonodig actie. </antwoord>
      <antwoord nummer="3">Het kiezen van een studie is een buitengewoon belangrijke beslissing, met aanmerkelijke gevolgen voor de verdere levensloop. Het is daarom van het grootste belang dat (aankomende) studenten kunnen beschikken over goede studiekeuze-informatie. Zij moeten ervan uit kunnen gaan dat de voorlichting door instellingen voor hoger onderwijs juist en volledig is, zeker als het gaat om instellingen die op grond van de Nederlandse wetgeving zijn erkend. Onjuiste voorlichting is niet acceptabel en moet zo snel mogelijk gecorrigeerd worden. Nederland verwacht van het hoger onderwijs dat de lat hoog ligt, ook wat betreft de voorlichting. </antwoord>
      <antwoord nummer="4">In de wet op het hoger onderwijs en wetenschappelijk onderzoek (WHW) zijn diverse bepalingen opgenomen met het doel te voorzien in een zorgvuldige voorlichting aan studenten. Zo kan worden gewezen op de bepalingen m.b.t. de openbaarheid van het onderwijsaanbod (art. 7.15) en het studentenstatuut (art. 7.59). Het is instellingen uitdrukkelijk verboden om wettelijke graden en titels te verlenen tenzij aan de opleiding accreditatie is verleend (art. 15.6 WHW). Op het getuigschrift moet de naam vermeld worden van de opleiding zoals formeel geregistreerd (art. 7.11). De geaccrediteerde opleidingen worden opgenomen in het centraal register van opleidingen in het hoger onderwijs (CROHO) dat door de IBG wordt beheerd en door iedereen is te raadplegen. Deze bepalingen zijn van toepassing op de aangewezen en bekostigde instellingen voor hoger onderwijs. Misleiding is op grond van het BW strafbaar. Naast de wettelijke regelingen is het tot standkomen van goede informatie ten behoeve van studiekeuze actief bevorderd. Op basis van een bestuurlijke afspraak tussen organisaties van instellingen, studenten en overheid is de website www.studiekeuze123.nl ontwikkeld, waarin veel informatie over alle geaccrediteerde opleidingen op een toegankelijke manier is opgenomen. Naast betrouwbare informatie over aard en kwaliteit van de opleidingen kan iedereen hier zelf nagaan of een bepaalde opleiding is geaccrediteerd. Ook op de site van de NVAO (www.nvao.net) is alle informatie over de door de NVAO beoordeelde opleidingen te vinden. </antwoord>
      <antwoord nummer="5">In aanvulling op de brief van de NVAO heb ik onmiddellijk contact opgenomen met de drie brancheorganisaties in het hoger onderwijs en overlegd over de nodige maatregelen. Het resultaat daarvan is neergelegd in mijn brief van 30 augustus, die ik als bijlage bij deze antwoorden voeg. In die brief doe ik een beroep op alle instellingen voor hoger onderwijs die in het kader van de WHW zijn aangewezen of worden bekostigd om in hun publieke communicatie en studievoorlichting de grootst mogelijke zorgvuldigheid in acht te nemen, in het bijzonder bij het gebruik van termen waaraan op grond van de WHW rechtsgevolgen zijn verbonden en die een bijzondere betekenis hebben in het maatschappelijk verkeer. Paepon, HBO-raad en VSNU hebben mij laten weten dat zij met hun leden nadere afspraken zullen maken over een transparante en correcte wijze van communiceren over opleidingen, afstudeerrichtingen, diploma’s en titels. Belangrijk is dat de termen die in de publiciteit worden gebruikt, sporen met de in het CROHO geregistreerde gegevens van de opleidingen. Ook heb ik met hen afgesproken dat zij mij uiterlijk in december 2006 informatie zullen sturen over aard en omvang van de problematiek in hun veld en over de acties in hun veld om de transparantie te verbeteren als ook – zo mogelijk – de resultaten ervan. Voorts zal op de informatiesites voor het hoger onderwijs aanvullende informatie over de waarborgen van kwaliteit in het hoger onderwijs worden opgenomen. Studenten en andere belangstellenden zullen er actief op worden gewezen dat men in geval van twijfel over de betekenis van een opleiding of diploma zelf de internetsite www.studiekeuze123.nl of de site van de NVAO (www.NVAO.net) kan raadplegen. De NVAO zal als meldpunt fungeren voor klachten over de presentatie van de geaccrediteerde status van opleidingen. De NVAO zal in overleg met mijn departement bezien hoe de klachten worden afgehandeld. </antwoord>
      <antwoord nummer="6">Nee, dat is een zaak tussen de instelling en de student die mogelijk in zijn belangen is geschaad. </antwoord>
      <antwoord nummer="7">Ja, want studenten moeten erop kunnen vertrouwen dat de voorlichting door instellingen van hoger onderwijs, die op grond van de Nederlandse wetgeving zijn erkend, juist en volledig is. Voor wat betreft de acties die ik onderneem verwijs ik naar het antwoord op vraag 5. De veronderstelling dat de betreffende instellingen het keurmerk niet langer mogen voeren is overigens onjuist. De instellingen mogen het keurmerk «geaccrediteerd» blijven gebruiken voor alle opleidingen die geaccrediteerd zijn. De NVAO heeft de desbetreffende instellingen aangeschreven; ik ga ervan uit dat de instellingen de onjuiste informatie zullen aanpassen. Mocht dat niet het geval zijn, dan zal ik nadere maatregelen treffen. Zie voorts het antwoord op vraag 5. </antwoord>
      <antwoord nummer="8">Zie mijn antwoord op vraag 7. </antwoord>
      <noten afkomstig="antwoord"/>
   </antwoorden>
</kvr>
