<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verburg (CDA) aan de minister van Sociale Zaken en Werkgelegenheid over de wet REA. (Ingezonden 11 februari 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8999
</item>
         <item attribuut="Inhoud">Vragen over eventuele toepassing van de Wet (re)integratie arbeidsgehanhdicapten op Nederlanders die in het buitenland wonen.</item>
         <item attribuut="Rubriek">Arbeid (Werknemers) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ)) Voortgezet onderwijs (Formatie in het voortgezet onderwijs) Welzijn (Lichamelijk gehandicapten)</item>
         <item attribuut="Trefwoorden">Arbeidsongeschiktheid Gehandicapte werknemers</item>
         <item attribuut="Vindplaats">Kamervragen met antwoord 1998-1999, nr. 1046, Tweede Kamer</item>
         <item attribuut="Vraagnr_bij_indiening">2989907520</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Verburg</persoon>
         </item>
         <item attribuut="Datum_reaktie">1999-03-24</item>
         <item attribuut="Datum_indiening">1999-02-11</item>
         <item attribuut="Document-id">KVR8999</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2143" allpagenumbers="2143 2144" vetnummer="2989907520" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8999" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1046" onderwerp="" indiendatum="1999-02-11">
         <vrager partij="CDA" oorsprong="parlement">Verburg</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="24 maart 1999), zie ook Aanhangsel Handelingen nr. 909, vergaderjaar 1998–1999">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Is het waar dat Nederlanders met een arbeidshandicap die in het buitenland wonen en in Nederland werken of een Nederlandse WAO-uitkering ontvangen geen ondersteuning genieten van middelen uit de wet REA <voetnoot nummer="1"/>of andere Nederlandse arbeidsintegratieregelingen bij het zoeken naar een nieuwe baan of bij hervatting van werkzaamheden bij de oude werkgever? </vraag>
      <vraag nummer="2">Bent u van mening dat de wet REA ook van toepassing zou moeten zijn op Nederlandse (ex) grensarbeiders, woonachtig in het buitenland, die een (gedeeltelijke) WAO-uitkering ontvangen en beschikbaar zijn voor de Nederlandse arbeidsmarkt? </vraag>
      <vraag nummer="3">Zijn er op Europees niveau initiatieven te verwachten om werkzoekenden met een WW-uitkering die langer dan drie maanden in een ander EU-land werk zoeken het recht op WW-uitkering te laten behouden? </vraag>
      <noten afkomstig="vraag">
         <noot nummer="1">Staatsblad nr. 290, 1998</noot>
      </noten>
   </vragen>
   <antwoorden aantal="2">
      <antwoord nummer="1 en 2">Nederlanders met een arbeidshandicap, die in het buitenland wonen en in Nederland werken, kunnen in aanmerking komen voor middelen uit de wet REA indien zij werknemers zijn die een dienstbetrekking hebben in de zin van artikel 3 van de WAO, of een op grond van artikel 4 of 5 van de WAO daarmee gelijkgestelde arbeidsverhouding. Hiervan zal veelal sprake zijn indien het gaat om personen die bij een Nederlandse werkgever werkzaam zijn. Wanneer het gaat om een persoon zonder werk die recht heeft op een Nederlandse WAO-uitkering of een arbeidsgehandicapte werknemer voor wie bij de eigen werkgever geen passende arbeid meer voorhanden is, heeft het Landelijk Instituut Sociale Verzekeringen (Lisv) op grond van artikel 10 van de Wet REA tot taak de inschakeling van deze groep in het arbeidsproces te bevorderen. In dat kader kunnen door het Lisv ook REA-instrumenten worden ingezet. Anders dan wordt voorondersteld in de vragen 1 en 2, kan de Wet REA dus wel worden toegepast op Nederlanders met een arbeidshandicap die in het buitenland wonen en in Nederland werken en (ex)grensarbeiders die in het buitenland wonen en een (gedeeltelijke) WAO-uitkering ontvangen. Ten aanzien van andere Nederlandse (re)integratieregelingen het volgende. De Wet Inschakeling Werkzoekenden (WIW) kent voorzieningen voor alle uitkeringsgerechtigden, dus ook voor personen met een WAO-uitkering, en wordt uitgevoerd door gemeenten voor hun ingezetenen. Voorzieningen op grond van de WIW zijn derhalve niet beschikbaar voor arbeidsgehandicapten die niet in Nederland woonachtig zijn. Indien de WAO-gerechtigde wel in Nederland zou wonen zouden WIW-voorzieningen slechts beschikbaar zijn voorzover het voorzieningen zou betreffen die niet specifiek zijn bedoeld voor arbeidsgehandicapten. Dit vloeit voort uit de met de Wet REA geïntroduceerde verantwoordelijkheidsverdeling met betrekking tot de (re)integratie van arbeidsgehandicapten. Omdat het Lisv verantwoordelijk is voor de (re)integratie van arbeidsgehandicapte werknemers en WAO-uitkeringsgerechtigden, komen deze personen ook niet in aanmerking voor (re)integratie-instrumenten voor arbeidsgehandicapten van Arbeidsvoorziening. Het Lisv kan ten behoeve van deze personen wel trajecten ten behoeve van de arbeidsinpassing inkopen (REA-inkooptrajecten) bij Arbeidsvoorziening. Wanneer deze personen kenbaar willen maken dat ze beschikbaar zijn voor de Nederlandse arbeidsmarkt kunnen ze zich wel laten registreren als werkzoekende bij de Arbeidsvoorzieningsorganisatie en uit dien hoofde aanspraak maken op de algemene arbeidsbemiddelingsactiviteiten, die voor iedere werkzoekende openstaan. </antwoord>
      <antwoord nummer="3">In 1996 heeft de Europese Commissie bij de Raad een voorstel ingediend tot wijziging van de bepalingen van Verordening (EEG) nr. 1408/71 op het gebied van de prestaties bij werkloosheid. Het voorstel van de Europese Commissie voorziet erin dat de huidige termijn van drie maanden om met behoud van uitkering werk te zoeken in een andere Lid-Staat wordt uitgebreid. De nieuwe termijn wordt dan begrensd door de wettelijke duur van de uitkering in het herkomstland dan wel door de wettelijke duur van de uitkeringen in het land waarheen de werkzoekende zich heeft begeven, indien deze laatste termijn korter is. Het voorstel voorziet er voorts in dat het arbeidsbureau van het land waar de werkloze zich naar toe heeft begeven zich inspant om de werkloze aan het werk te helpen en dat het de controle verricht op de sollicitatie-activiteiten van de werkzoekende. Sancties op onvoldoende inspanningen van de zijde van de werkzoekende worden vastgesteld en toegepast door dat arbeidsbureau in overeenstemming met de voorschriften van het betreffende land. Verder is in het voorstel opgenomen dat de uitkering ten laste blijft komen van het land dat de uitkering bij het intreden van de werkloosheid heeft toegekend. Bij brief van 3 april 1996, kenmerk SV/GSV/96/1266, heeft de toenmalige Staatssecretaris van Sociale Zaken en Werkgelegenheid de Vaste commissie voor Sociale Zaken en Werkgelegenheid ingelicht over het betreffende voorstel van de Europese Commissie. In deze brief is aangegeven dat het voorstel om langer dan drie maanden in het buitenland werk te mogen zoeken met behoud van uitkering bepaald niet in lijn is met de Nederlandse opvattingen over handhaving over de grens en geen bijdrage kan leveren aan de vermindering van de Nederlandse uitkeringslasten. Aangezien het voorgaande nog steeds onverkort geldt, zal onze opstelling in Brussel dan ook afwijzend zijn. In dit verband merk ik overigens op dat het Commissie-voorstel reeds bij de voorbereidende behandeling op Raadsniveau op zoveel weerstand stuitte, dat het tot nu toe niet opportuun werd geacht om het voorstel voor een Raadsvergadering van de ministers van sociale zaken te agenderen. Het ziet er niet naar uit dat hierin binnen afzienbare termijn verandering komt. </antwoord>
      <noten afkomstig="antwoord"/>
   </antwoorden>
</kvr>
