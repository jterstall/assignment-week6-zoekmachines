<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Klein Molekamp (VVD) over het advies van de Inspectie SZW bij Kardinaal Alfrinkschool te Waddinxveen. (Ingezonden 13 februari 1996); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2664
</item>
         <item attribuut="Inhoud">Betreft het advies geen ruchtbaarheid te geven aan het feit dat een docente onwel geworden was door koolmonoxyde-vergiftiging.</item>
         <item attribuut="Rubriek">Arbeid (Arbeidsbescherming)</item>
         <item attribuut="Trefwoorden">Arbeidsbescherming Huisvesting onderwijs</item>
         <item attribuut="Vindplaats">Kamervragen met antwoord 1995-1996, nr. 716, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="VVD">Klein Molekamp</persoon>
         </item>
         <item attribuut="Datum_reaktie">1996-03-06</item>
         <item attribuut="Datum_indiening">1996-02-13</item>
         <item attribuut="Document-id">KVR2664</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1449" allpagenumbers="1449" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="716" onderwerp="" indiendatum="1996-02-13">
         <vrager partij="VVD" oorsprong="parlement">Klein Molekamp</vrager>
         <vraagt-aan/>
      </vraagdata>
      <antwoorddata antwoorddatum="1996-03-6">
         <antwoorder functie="staatssecretaris" ministerie="Sociale Zaken en Werkgelegenheid">Linschoten</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is medio januari van dit jaar op de Kardinaal Alfrinkschool in Waddinxveen een docente onwel geworden door koolmonoxydevergiftiging? </vraag>
      <vraag nummer="2">Heeft de Inspectie SZW de directie van de betrokken school geadviseerd hieraan geen ruchtbaarheid te geven en de ouders van de leerlingen hierover niet te informeren? </vraag>
      <vraag nummer="3">Deelt u de mening, dat een grote mate van openheid veel onrust kan wegnemen en dat openheid uitgangspunt van beleid bij de Inspectie SZW dient te zijn? </vraag>
      <vraag nummer="4">Welke overwegingen hebben er bij de Inspectie gespeeld om de directie in dit geval te adviseren de oorzaak van het onwel zijn van de docente geheim te houden? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Op 17 januari van dit jaar werd een leerkracht van de Koningin Beatrixschool te Waddinxveen aan het eind van de voormiddag onwel en door een door haar geraadpleegde huisarts verwezen naar de eerste hulpafdeling van het Bleuland Ziekenhuis te Gouda. Er was een vermoeden van koolmonoxide-vergiftiging. Een soortgelijk incident deed zich voor op 24 januari van dit jaar met betrekking tot twee leerkrachten van dezelfde school; ook deze leerkrachten werden onwel aan het eind van de voormiddag en werden beiden door dezelfde huisarts en onder dezelfde verdenking verwezen naar bovengenoemd ziekenhuis. De Inspectiedienst SZW, regio Midden-Nederland, werd op 24 januari in de late namiddag op de hoogte gesteld van de incidenten en kwam op 25 januari in actie. Door het onderzoek in het betreffende schoolgebouw, ook in gebruik bij de Kardinaal Alfrinkschool en door het onderzoek bij het drietal onwel geraakte leerkrachten kon worden vastgesteld, dat er sprake geweest is van een koolmonoxide-bron in de vorm van niet goed functionerende gevelkachels. Bij op 17, 24 en 25 januari door een installatiebedrijf verrichte metingen kon dat alleen voor eerstgenoemde datum objectief worden vastgesteld. </antwoord>
      <antwoord nummer="2">In de discussie tussen de betrokken inspecteur en de schoolleinding werd het niet nodig geacht alle ouders op dat moment actief door middel van een brief te informeren. Er waren immers direct maatregelen getroffen, een koolmonoxide-blootstelling was op dat moment niet vastgesteld en van meet af aan was er sprake van een open communicatie met de direct betrokkenen. </antwoord>
      <antwoord nummer="3">Deze mening wordt door mij gedeeld. In het onderhavige geval heeft de Inspectiedienst SZW dan ook de grootst mogelijke openheid betracht jegens de voor deze dienst betrokkenen, namelijk de schoolbesturen, de schoolleiding, de medezeggenschapsorganen en de betrokken leerkrachten. Uiteraard is het de verantwoordelijkheid van een schoolleiding om ouders al of niet te informeren. </antwoord>
      <antwoord nummer="4">Uit de beantwoording van bovenstaande vragen moge duidelijk zijn, dat deze overwegingen niet aan de orde geweest zijn. Van de zijde van de Inspectiedienst SZW bestond niet de intentie, om de mogelijke oorzaak van het onwelzijn geheim te houden. </antwoord>
      <noten afkomstig="antwoord"/>
   </antwoorden>
</kvr>
