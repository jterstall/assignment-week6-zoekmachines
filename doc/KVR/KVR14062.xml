<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Scheltema-de Nie (D66) aan de staatssecretaris van Binnenlandse Zaken en Koninkrijksrelaties over de financiële situatie van Aruba. (Ingezonden 14 juni 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14062
</item>
         <item attribuut="Inhoud">Uit recente publicaties blijkt dat de financiële situatie en in het bijzonder de liquiditeitspositie van Aruba, maar ook de financiële administratie, zeer zorgelijke vormen aan te nemen.</item>
         <item attribuut="Rubriek">Overheidsfinanciën (Algemeen) Staats- en bestuursrecht (Koninkrijk)</item>
         <item attribuut="Trefwoorden">Aruba Overheidsfinanciën</item>
         <item attribuut="Vindplaats">Kamervragen met antwoord 2000-2001, nr. 1518, Tweede Kamer</item>
         <item attribuut="Vraagnr_bij_indiening">2000112240</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="D66">Scheltema-de Nie</persoon>
         </item>
         <item attribuut="Datum_reaktie">2001-07-17</item>
         <item attribuut="Datum_indiening">2001-06-14</item>
         <item attribuut="Document-id">KVR14062</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3165" allpagenumbers="3165 3166" vetnummer="2000112240" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14062" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1518" onderwerp="" indiendatum="2001-06-14">
         <vrager partij="D66" oorsprong="parlement">Scheltema-de Nie</vrager>
         <vraagt-aan>de staatssecretaris van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2001-07-17">
         <antwoorder functie="staatssecretaris" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van de recente publicaties in de Arubaanse pers <voetnoot nummer="1"/>aangaande de financiële situatie van Aruba? </vraag>
      <vraag nummer="2">Heeft u voorts kennisgenomen van de «preliminary conclusions» van het IMF inzake Aruba, 4 juni 2001? </vraag>
      <vraag nummer="3">Deelt u de mening dat de financiële situatie en in het bijzonder de liquiditeitspositie van Aruba, maar tevens ook de financiële administratie, zeer zorgelijke vormen lijken aan te nemen? </vraag>
      <vraag nummer="4">Bent u bereid de Kamer op korte termijn een analyse te doen toekomen van de actuele stand van zaken met betrekking tot de Arubaanse overheidsfinanciën? </vraag>
      <vraag nummer="5">Hoe realistisch moet het vorig jaar tot stand gekomen Nederlands-Arubaanse akkoord dat voorziet in financiële zelfstandigheid van Aruba in 10 jaar (voortvloeiend uit het rapport van de commissie-Biesheuvel «Op eigen benen») in het licht van het vorenvermelde worden geacht? </vraag>
      <vraag nummer="6">Heeft u ook kennisgenomen van de open brief van de Aruba Trade &amp; Industry Association (ATIA) van 5 juni 2001, gericht aan de leden van de Staten van Aruba, waarin wordt gesteld dat op Aruba «op structurele wijze wettelijke en andere regelingen worden geschonden door ministers en/of functionarissen werkzaam bij overheidsorganisaties»? </vraag>
      <vraag nummer="7">Bent u van bedoelde schendingen op de hoogte? Zo ja, hoe beoordeelt u de huidige situatie op dit punt op Aruba in het licht van de hedendaagse Koninkrijksverhoudingen? Zo neen, bent bereid nader onderzoek ter zake te verrichten en de Kamer over de uitkomsten daarvan ten spoedigste nader te berichten? </vraag>
      <noten afkomstig="vraag">
         <noot nummer="1">Onder meer brieven van de Centrale Accountantsdienst van Aruba d.d. 1 en 9 maart alsmede 11 mei (consultancy-toelagen)</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Het begrotingstekort en de staatsschuld van Aruba kunnen in redelijkheid niet zeer zorgelijk genoemd worden. Voor de komende jaren is echter wel voorzichtigheid geboden om te voorkomen dat nieuwe beleidsinitiatieven zouden leiden tot een verslechtering van de overheidsfinanciën. Het IMF is bezorgd over de stijging van ambtenarensalarissen en overdrachtsuitgaven (o.a. door de invoering van de Algemene Ziektekostenverzekering), en vreest dat het overheidstekort (0,3% BBP in 1999 ; 0,7% in 2000) dit jaar verder zal toenemen. Het IMF pleit voor loonmatiging en belastinghervorming (o.a. het invoeren van een omzetbelasting en BTW). Tevens bepleit het fonds de privatisering van het telecommunicatiebedrijf SETAR en het toeristenbureau ATA. </antwoord>
      <antwoord nummer="4">Het IMF werkt de voorlopige conclusies van de missie van de staf van het IMF naar Oranjestad uit tot een zogenoemd «Artikel IV consultatierapport» over Aruba. Dit rapport zal worden besproken in de Raad van Bewind van het IMF. Nadat het Artikel IV consultatie rapport en de bevindingen van de Raad van Bewind door het IMF zullen zijn gepubliceerd, zal ik de Kamer deze analyse van de actuele stand van de Arubaanse overheidsfinanciën doen toekomen. </antwoord>
      <antwoord nummer="5">Het Nederlands-Arubaanse akkoord dat voorziet in financiële zelfstandigheid van Aruba in 10 jaar is gebaseerd op de uitdrukkelijke wens van de Arubaanse regering om als gelijkwaardige partner in het Koninkrijk te kunnen optreden. Tevens is afgesproken dat Nederland de uitstaande schulden van Aruba bij de Nederlandse overheid zal saneren, zodra een begrotingsevenwicht is bereikt. </antwoord>
      <antwoord nummer="6 en 7">In het kader van de personeelskosten van de Arubaanse overheid heeft de Centrale Accountantsdienst van Aruba onderzoek verricht naar de kosten van consultancycontracten. De dienst concludeert dat het aantal van 74 aangetroffen consultancycontracten hoog is, en dat in «een groot aantal gevallen een zeer hoge bezoldiging wordt uitgekeerd, die in geen verhouding staat tot de bezoldigingen zoals opgenomen in de Bezoldigingsregeling ambtenaren». In een groot aantal gevallen heeft de CAD bij haar controle van de salarisadministratie geen contract aangetroffen, en evenmin een beslissing van de Ministerraad. De dienst stelt vast dat, indien de Ministerraad vooraf geen goedkeuring heeft gegeven aan de contracten, is gehandeld in strijd met het Reglement van orde voor de Ministerraad. Conform artikel 31 van de Comptabiliteitsverordening verbindt een dergelijke rechtshandeling slechts de minister als persoon. Tevens impliceert de Comptabiliteitsverordening dat consultancyovereenkomsten waarvoor geen schriftelijke overeenkomst is opgesteld, nietig zijn. In vijf gevallen is geconstateerd dat een bezoldiging is verstrekt zonder dat werkzaamheden schijnen te zijn verricht. In die gevallen is naar de mening van de CAD sprake van een schenking, waarvoor een machtiging bij landsverordening is vereist. Deze ontbreekt. In minimaal vier gevallen is geen loonbelasting en premie AOV/AWW ingehouden op de uitgekeerde bezoldiging, hetgeen de CAD in strijd acht met de landsverordeningen Loonbelasting en AOV/AWW. Bovengenoemde bepaling van het Reglement van orde van de ministerraad en artikel 31 van de Comptabiliteitsverordening zijn ingevoerd naar aanleiding van het rapport-Calidad. De CAD concludeert dat «de wettelijke regelingen en het rapport-Calidad in de praktijk niet worden nageleefd». De Aruba Trade &amp; Industry Association (ATIA) heeft zich gewend tot de Staten van Aruba met het verzoek een parlementaire enquête in te stellen naar het door de ATIA gewraakte overheidshandelen. Naar mijn mening heeft de ATIA in deze de juiste weg gekozen, te weten het inschakelen van het controlerend orgaan dat ter zake op Aruba verantwoordelijk en bevoegd is. Daarnaast komt het Openbaar Ministerie, zoals bekend, in voorkomende gevallen een eigen verantwoordelijkheid toe. </antwoord>
      <noten afkomstig="antwoord"/>
   </antwoorden>
</kvr>
