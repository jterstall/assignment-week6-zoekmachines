<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Visser en Van Beek (beiden VVD) aan de ministers voor Vreemdelingenzaken en Integratie en voor Bestuurlijke Vernieuwing en Koninkrijksrelaties over mogelijke fictieve geboortedatum voor alleenstaande minderjarige asielzoekers. (Ingezonden 10 maart 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20218
</item>
         <item attribuut="Inhoud">Vragen over de situatie dat gegevens in de GBA niet overeenkomen met de gegevens die in de vreemdelingenketen worden gehanteerd. Het kan gebeuren dat voor dezelfde ama in twee verschillende systemen twee verschillende geboortedata gehanteerd worden.</item>
         <item attribuut="Rubriek">Welzijn (Burgerlijke stand) Welzijn (Jeugdigen) Welzijn (Vreemdelingen en asielzoekers)</item>
         <item attribuut="Trefwoorden">GBA Jeugdigen Vluchtelingen</item>
         <item attribuut="Vindplaats">Kamervragen met antwoord 2003-2004, nr. 1484, Tweede Kamer</item>
         <item attribuut="Vraagnr_bij_indiening">2030410210</item>
         <item attribuut="Afkomstig_van">Vreemdelingenzaken en Integratie (VI) Bestuurlijke Vernieuwing en Koninkrijksrelaties (BVK)</item>
         <item attribuut="Indiener">
            <persoon partij="VVD">Visser</persoon>
            <persoon partij="VVD">Van Beek</persoon>
         </item>
         <item attribuut="Datum_reaktie">2004-05-06</item>
         <item attribuut="Datum_indiening">2004-03-10</item>
         <item attribuut="Document-id">KVR20218</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3137" allpagenumbers="3137 3138 3139" vetnummer="2030410210" code="0304tkkvr1484" lopendefooter="Tweede Kamer, vergaderjaar 2003–2004, Aanhangsel" filenaam="KVR20218" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1484" onderwerp="" indiendatum="2004-03-10">
         <vrager partij="VVD" oorsprong="parlement">Visser</vrager>
         <vrager partij="VVD" oorsprong="parlement">Van Beek</vrager>
         <vraagt-aan>de ministers voor Vreemdelingenzaken en Integratie en voor Bestuurlijke Vernieuwing en Koninkrijksrelaties</vraagt-aan>
      </vraagdata>
      <antwoorddata antwoorddatum="6 mei 2004), zie ook Aanhangsel Handelingen nr. 1256, vergaderjaar 2003–2004">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de minister voor Bestuurlijke Vernieuwing en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Klopt het dat door middel van een beschikking van de minister voor Vreemdelingenzaken en Integratie aan alleenstaande minderjarige asielzoekers (ama’s) een fictieve geboortedatum kan worden toegekend? </vraag>
      <vraag nummer="2">Klopt het dat, als deze vreemdeling reeds in de Gemeentelijke Basisadministratie (GBA) is opgenomen, de gegevens met betrekking tot de personalia alleen na een machtiging c.q. uitspraak van de Arrondissementsrechtbank kunnen worden gewijzigd? Klopt het dat een beschikking van de minister voor Vreemdelingenzaken en Integratie niet kan worden gebruikt voor een wijziging van de GBA? </vraag>
      <vraag nummer="3">Hoe beoordeelt u de situatie dat gegevens in de GBA niet overeenkomen met de gegevens die in de vreemdelingenketen worden gehanteerd? Wat heeft dit voor consequenties voor het koppelen van de bestanden? Wat kunnen de gevolgen zijn van het hanteren van twee verschillende geboortedata van personen in twee verschillende systemen? </vraag>
      <vraag nummer="4">Acht u het noodzakelijk de Wet GBA op dit punt aan te passen, opdat in de GBA de fictieve geboortedatum wordt opgenomen, zijnde de datum uit de beschikking van de minister voor Vreemdelingenzaken en Integratie, en zo de gegevens in de GBA overeenkomen met de gegevens in de vreemdelingenketen? Zo neen, waarom niet? </vraag>
      <vraag nummer="5">Wat vindt u van de suggestie om de beschikking van de minister voor Vreemdelingenzaken en Integratie voortaan als standaardprocedure te laten bekrachtigen door een Arrondissementsrechtbank, opdat de gegevens van vreemdelingen in de diverse overheidsbestanden overeenkomen? Zijn er andere mogelijkheden om dit bewerkstelligen? Zo ja, welke? Bent u voornemens de wet te wijzigen? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Alleenstaande minderjarige vreemdelingen die niet in aanmerking komen voor asiel en voor wie geen adequate opvang aanwezig is in het land van herkomst kunnen in aanmerking komen voor een verblijfsvergunning op grond van een voor deze categorie vreemdelingen geformuleerd bijzonder beleid. Uitgangspunt hierbij is dat in de eerste plaats de vreemdeling zelf zijn identiteit moet aantonen, in principe met documenten. Als de vreemdeling zijn leeftijd niet kan aantonen met documenten, terwijl er wordt getwijfeld aan de opgegeven leeftijd, verkeert hij daarmee in bewijsnood. Aan hem kan een leeftijdsonderzoek worden aangeboden, zodat hij de opgegeven leeftijd alsnog kan bewijzen. Aan alleenstaande minderjarige asielzoekers wordt een geboortedatum toegekend, indien uit het resultaat van het gehouden leeftijdsonderzoek blijkt dat de oorspronkelijk door de vreemdeling opgegeven geboortedatum of leeftijd onjuist is. Deze toekenning geschiedt in de vreemdelingenadministratie en is een administratieve handeling. Zij vindt derhalve niet plaats door middel van de beschikking. De toegekende geboortedatum wordt wel in de beschikking vermeld en vormt het uitgangspunt bij de beoordeling van de verblijfsaanspraken. </antwoord>
      <antwoord nummer="2">Ja. De gegevens die in de gemeentelijke basisadministratie persoonsgegevens (GBA) worden opgenomen betreffende de burgerlijke staat van personen worden ontleend aan brondocumenten. In de Wet GBA (artikel 36) is een hiërarchisch brondocumentenstelsel neergelegd. Conform het uitgangspunt van dit brondocumentenstelsel worden in de GBA gegevens ontleend aan het hoogst mogelijke brondocument. Zowel voor rechtsfeiten die zich in Nederland hebben voorgedaan als voor rechtsfeiten die zich buiten Nederland hebben voorgedaan is een akte over het desbetreffende feit zoals is opgenomen in de registers van de burgerlijke stand in Nederland, het hoogst mogelijke brondocument. Binnen dit stelsel van brondocumenten is het laagst mogelijke brondocument de Verklaring onder eed of belofte, die ten overstaan van de ambtenaar burgerzaken wordt afgelegd. Gegevens die aan een brondocument zijn ontleend kunnen in de GBA slechts worden overschreven door een document van hogere rangorde. Bij asielzoekers, die over het algemeen niet beschikken over brondocumenten, wordt bij de eerste vestiging in de GBA vaak gebruik gemaakt van een Verklaring onder eed of belofte. Deze gegevens kunnen slechts worden overschreven door (al dan niet gelegaliseerde) brondocumenten uit het land van herkomst of daarmee gelijkgestelde documenten die zijn opgemaakt door daartoe bevoegde instanties, zoals bijvoorbeeld een in Nederland gedane rechterlijke uitspraak over het desbetreffende feit die in kracht van gewijsde is gegaan. Een beschikking van de minister voor Vreemdelingenzaken en Integratie betreft een beoordeling van de verblijfsrechtelijke status van vreemdelingen en is dan ook geen brondocument betreffende de burgerlijke staat van personen in de zin van de Wet GBA. </antwoord>
      <antwoord nummer="3">De gegevens zoals die in de GBA zijn opgenomen zijn leidend voor de vreemdelingenketen. Dit betekent dat, zodra een vreemdeling in de GBA wordt opgenomen, de gegevens uit de GBA door middel van de geautomatiseerde koppeling tussen de GBA en de systemen van de vreemdelingenketen worden overgenomen in de systemen van de vreemdelingenketen. De toegekende geboortedatum blijft daarbij beschikbaar voor de beoordeling van de verblijfsaanspraken. Aangezien vreemdelingen sinds de invoering van de zogenoemde Koppelingswet in 1998 niet meer in de GBA mogen worden ingeschreven dan nadat onder meer is vastgesteld dat zij rechtmatig in Nederland verblijven op grond van de Vreemdelingenwet 2000, moet iedere vreemdeling waarvan de gegevens automatisch worden aangeleverd via de GBA-koppeling ook bekend zijn in de vreemdelingensystemen. Indien de koppeling niet automatisch kan plaatsvinden, wordt door het Koppelingsbureau van het vreemdelingensysteem contact opgenomen met de gemeente van vestiging zodat de gegevens wel gematched kunnen worden. Er zijn over deze matching geen problemen bekend. Door de overheveling van taken van de vreemdelingendiensten naar de IND en de gemeenten, wordt deze koppeling nog verder ondersteund. Gemeenten krijgen binnenkort een inkijkfunctie op het vreemdelingensysteem, zodat zij het vreemdelingennummer kunnen meegeven op de aanvraagformulieren voor een vergunning tot verblijf. Op de aanvraagformulieren zelf, die in de nieuwe situatie door de ambtenaren burgerzaken in ontvangst worden genomen, worden de persoonsgegevens meteen opgenomen zoals ze ook in de GBA zullen worden opgenomen. Ook zal het GBA-berichtenverkeer direct met de IND gaan plaatsvinden en niet meer met de decentrale systemen van de vreemdelingendiensten. Dit zal de matching ook verder optimaliseren. </antwoord>
      <antwoord nummer="4 en 5">Zoals uit de eerder gegeven antwoorden blijkt lopen de systemen van GBA en de vreemdelingenketen niet uit elkaar en is er in die zin geen noodzaak de Wet aan te passen of de beschikking van mij door de rechter te laten bekrachtigen. Dit laat onverlet dat het op zichzelf genomen ongewenst is dat gegevens omtrent de geboortedatum in de bestanden worden opgenomen waarvan het vermoeden bestaat dat ze onjuist zijn. Het opnemen van een fictieve geboortedatum in de GBA is echter niet de oplossing. Overname van de in de vreemdelingenketen toegekende fictieve geboortedatum betekent niet noodzakelijkerwijs dat dit de juiste geboortedatum is. Voor de GBA is van belang dat afnemers kunnen afgaan op de juistheid en actualiteit van de in de GBA opgenomen gegevens en dat, conform de GBA-systematiek, inzichtelijk is aan welke brondocumenten deze rechtsfeiten zijn ontleend. De ambtenaar burgerzaken is gehouden onderzoek te doen naar de juistheid van de gegevens. Om de ambtenaar burgerzaken te faciliteren bij dit onderzoek is besloten een pilot te starten met een aantal gemeenten waarbij de asielzoeker die zich meldt voor inschrijving in de GBA standaard voorzien is van een formulier van de Immigratie- en Naturalisatiedienst (IND) waarop de binnen de vreemdelingenketen laatst bekende persoonsgegevens, waaronder – indien van toepassing – de na leeftijdsonderzoek toegekende geboortedatum, zijn opgenomen. Ook wordt op dit formulier melding gemaakt van eventuele twijfel aan de door de asielzoeker opgegeven geboortedatum. Het feit dat er binnen de vreemdelingenketen twijfel bestaat over de opgegeven geboortedatum neemt de ambtenaar burgerzaken mee bij de beoordeling van de gegevens in de Verklaring onder eed of belofte. De ambtenaar burgerzaken zal de vreemdeling met de bevindingen van het leeftijdsonderzoek confronteren en de vreemdeling wijzen op de noodzaak een plausibele geboortedatum te noemen. Indien geen plausibele geboortedatum wordt opgegeven wordt in de GBA aan de afnemers meegegeven dat het gegeven in onderzoek staat. Hiermee wordt vanuit de GBA aan de afnemers van de GBA kenbaar gemaakt dat aan de juistheid van de opgenomen geboortedatum wordt getwijfeld. Een uiteindelijke oplossing wordt gevonden in het volgende. Om de problemen rond identiteitsvaststelling van ongedocumenteerde vreemdelingen en de kwaliteit van de vastlegging van de gegevens voor de overheidsinformatievoorziening te optimaliseren, onderzoekt een werkgroep van de Commissie van Advies voor de Burgerlijke Stand en Nationaliteit op dit moment de mogelijkheid van een Akte van Staat. Een Akte van Staat zou kunnen worden gezien als een akte van de burgerlijke stand, waarin gegevens omtrent de burgerlijke staat van ongedocumenteerde vreemdelingen worden vastgelegd. De hierin vastgelegde gegevens worden dan ook in de GBA opgenomen. Dit onderzoek wordt afgewacht, omdat hiermee niet alleen de problemen rond de fictieve geboortedatum kunnen worden opgelost, maar ook andere problemen rond burgerlijke staatgegevens van ongedocumenteerde vreemdelingen. Het voornemen van de Commissie is om nog dit jaar haar advies over onder meer dit onderwerp aan de betrokken bewindslieden van Justitie en van Binnenlandse Zaken en Koninkrijksrelaties voor te leggen. </antwoord>
      <noten afkomstig="antwoord"/>
   </antwoorden>
</kvr>
