<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Fierens en Meijer (beiden PvdA) aan de minister van Binnenlandse Zaken en Koninkrijksrelaties over verstoorde relaties met decentrale overheden. (Ingezonden 15 juni 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25952
</item>
         <item attribuut="Inhoud">Vragen naar aanleiding van artikel in Binnenlands Bestuur (9 juni 2006), waarin naar voren komt dat de relatie tussen medewerkers van BZK en ambtenaren van de grote steden (meer dan 100.000 inwoners) verstoord is. Het zou te maken hebben met verschillen van inzicht tussen de VNG en de rijksoverheid, maar ook met het uitblijven van de uitwerking van een lokaal belastinggebied en de irritatie van decentrale overheden over beperking van de autonomie van gemeenten op bepaalde gebieden (zoals politie, OZB).</item>
         <item attribuut="Rubriek">Belastingen (Overig) Staats- en bestuursrecht (Gemeenten) Staats- en bestuursrecht (Ministeries)</item>
         <item attribuut="Trefwoorden">Binnenlandse Zaken en Koninkrijksrelaties (ministerie) Gemeentelijke belastingen Gemeenten</item>
         <item attribuut="Vindplaats">Kamervragen met antwoord 2005-2006, nr. 1781, Tweede Kamer</item>
         <item attribuut="Vraagnr_bij_indiening">2050615250</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PvdA">Fierens</persoon>
            <persoon partij="PvdA">Meijer</persoon>
         </item>
         <item attribuut="Datum_reaktie">2006-06-30</item>
         <item attribuut="Datum_indiening">2006-06-15</item>
         <item attribuut="Document-id">KVR25952</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3795" allpagenumbers="3795 3796" vetnummer="2050615250" code="0506tkkvr1781" lopendefooter="Tweede Kamer, vergaderjaar 2005–2006, Aanhangsel" filenaam="KVR25952" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1781" onderwerp="" indiendatum="2006-06-15">
         <vrager partij="PvdA" oorsprong="parlement">Fierens</vrager>
         <vrager partij="PvdA" oorsprong="parlement">Meijer</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2006-06-30">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het artikel over verstoorde relaties tussen medewerkers van het ministerie van Binnenlandse Zaken en Koninkrijksrelaties en ambtenaren van de grote steden en de verschillen van inzicht tussen de Vereniging van Nederlandse Gemeenten (VNG) en de rijksoverheid? <voetnoot nummer="1"/>
      </vraag>
      <vraag nummer="2">Hoe zijn deze berichten te rijmen met uw reacties in verscheidene debatten dat de interbestuurlijke verhoudingen goed zijn? </vraag>
      <vraag nummer="3">Is het waar dat ambtenaren van het ministerie van Binnenlandse Zaken en Koninkrijksrelaties al ruim een jaar niet meer meedoen aan het overleg van de 100.000+ gemeenten? Zo ja, waarom? Komt dit door gekrenktheid bij het ministerie van Binnenlandse Zaken en Koninkrijksrelaties over opmerkingen over de rekenkundige kwaliteiten van de Binnenlandse Zaken en Koninkrijksrelaties-ambtenaren? </vraag>
      <vraag nummer="4">Deelt u de mening dat de verhoudingen mede zijn verslechterd door het uitblijven van de uitwerking van een alternatief lokaal belastinggebied? </vraag>
      <vraag nummer="5">Wat is de reden dat de uitwerking van de voorstellen opcenten IB/LB zo lang op zich hebben laten wachten? </vraag>
      <vraag nummer="6">Hebt u begrip voor de irritatie bij decentrale overheden over de beperking van de autonomie van gemeenten, mede gezien de voorstellen over politie en veiligheidsregio’s en de uitspraken van de minister van Financiën over de OZB? Zo neen, waarom niet? Zo ja, welke maatregelen gaat u nemen om deze te verbeteren? </vraag>
      <noten afkomstig="vraag">
         <noot nummer="1">Binnenlands Bestuur 9 juni ’06 Boos BZK mijdt overleg en Harde koppen</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De artikelen in Binnenlands bestuur van 9 juni jl. roepen een beeld op over verstoorde relaties met decentrale overheden dat ik niet herken. Deze artikelen zijn dus niet te rijmen met de interbestuurlijke verhoudingen, zoals ik die zie. </antwoord>
      <antwoord nummer="3">Het beeld, als zouden BZK-ambtenaren wegblijven bij overleggen uit gekrenktheid over kritische opmerkingen omtrent hun rekenkundige capaciteiten, is onjuist. Ik kan u verzekeren dat de betreffende ambtenaren niet rancuneus van aard zijn. Met hun rekenkundige vaardigheden is overigens niets mis. Ik wil twee kanttekeningen maken. Ten eerste is er sprake van een ingewikkelde financiële materie, die nogal eens een gevoelige beleidsmatige achtergrond heeft. Een goede communicatie, van beide kanten is hierbij essentieel. Ten tweede is in het afgelopen jaar, gegeven de kritiek van vorig jaar op de meicirculaire, door mijn departement nog eens goed gekeken naar het eigen communicatiebeleid richting gemeenten. Dat heeft geresulteerd in een nieuw communicatie- en kwaliteitsbeleid, waarvan de kernelementen zijn: • Het als vanouds opstellen van een technische circulaire ten behoeve van de financiële beleidsmedewerkers; • Het opstellen, en dat is nieuw, van een meer bestuurlijke circulaire, ten dienste van raad en wethouders; • Het organiseren van regiobijeenkomsten waar de circulaire wordt toegelicht en waar gelegenheid is voor vragen. In 2005 is daarmee een start gemaakt. En dit jaar is dat herhaald. De BZK-Gemeentedagen hebben plaats gevonden op 20, 22 en 29 juni. Het aantal aanmeldingen is groot, ruim 450 deelnemers hebben zich hiervoor aangemeld; • Bij de totstandkoming van de mei-circulaire gemeentefonds is een klankbordgroep geformeerd, waarin verschillende gemeente-ambtenaren in een vroegtijdig stadium werden geraadpleegd over de leesbaarheid en inhoud van de concepten. De 100.000+ gemeenten zijn daarin ook vertegenwoordigd en van hun reacties is nuttig en dankbaar gebruik gemaakt om tot een betere circulaire te komen. Ook bij de komende septembercirculaire zullen we hiermee doorgaan; • Er is een rekenmodel ontwikkeld, dat voor gemeenten raadpleegbaar is op de BZK-website en waarmee op eenvoudige wijze de uitkering kan worden berekend. De gemeenten zijn over het algemeen tevreden over deze meest recente ondersteuning van BZK; • Vanouds is er voor vragen een aparte voorziening in de vorm van een elektronische postbus. Via de mail kunnen daar vragen worden gesteld. Deze postbus vervult een belangrijke functie. Gemeenten met vragen of opmerkingen kunnen dus volop aan hun trekken komen. Ik ga ervan uit dat de circulaire en het communicatiebeleid daaromheen toereikend is om gemeenten in staat te stellen hun begroting op te stellen. Uiteraard zal ik dit blijven monitoren </antwoord>
      <antwoord nummer="4">Voor sommigen zal dit ongetwijfeld relevante achtergrondmuziek zijn bij de beoordeling van het kabinetsbeleid bij de afschaffing van de gebruikersheffing OZB op woningen, dat overigens door een groot deel van de Tweede Kamer is onderschreven. Ik ben te allen tijde helder geweest over mijn positie in het debat over de samenstelling en omvang van het belastinggebied, zowel tijdens de behandeling van het voorstel van wet afschaffing OZB, als bij de uitwerking over de motie Engels (EK, 30 096). Dat het Kabinet en de VNG andere uitgangspunten hanteren is bekend. Een goede relatie kenmerkt zich niet door «het overal met elkaar over eens te zijn». Verschillen van inzicht over bepaalde aspecten van het binnenlands bestuur zijn er altijd geweest en zullen er altijd zijn, zowel buiten de Tweede Kamer als soms ook daarbinnen. </antwoord>
      <antwoord nummer="5">Voor de beantwoording van deze vraag verwijs ik u naar de onlangs door mij aan uw Kamer gezonden brief. </antwoord>
      <antwoord nummer="6">Zoals ik onlangs op het VNG-congres heb gezegd, is de relatie met gemeenten niet altijd rimpelloos. Dat kan ook niet. Een kabinet moet soms maatregelen nemen die ingrijpen in bestaande verhoudingen en ingaan tegen gevestigde belangen. In die zin heb ik begrip voor irritaties. Natuurlijk heeft de afschaffing van het gebruikersdeel van de OZB voor spanningen gezorgd. Maar nu het parlement heeft gesproken is het zaak de blik naar de toekomst te richten. Op het VNG-congres heb ik een aantal recente keuzes en besluiten van het kabinet genoemd, die ten doel hebben de gemeenten in staat te stellen hun taken nog beter uit te voeren. Ik ben ook ingegaan op het politiebestel en de veiligheidsregio’s. En ik heb nadrukkelijk gesteld: het kabinet tornt niet aan de gemeentelijke autonomie. In dat verband heb ik gepleit voor «het recht op ongelijke behandeling» en heb ik de VNG en de gemeenten uitgedaagd die fundamentele stap met mij te zetten. </antwoord>
      <noten afkomstig="antwoord"/>
   </antwoorden>
</kvr>
