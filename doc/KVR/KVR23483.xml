<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eerdmans (LPF) aan de minister van Justitie over het instellen van een eenvoudig controlesysteem met betrekking tot tbs'ers op onbegeleid en begeleid verlof. (Ingezonden 24 mei 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23483
</item>
         <item attribuut="Inhoud">Op dit moment kunnen de tsb-klinieken de politie geen informatie leveren over welke tbs'ers er met verlof zijn (Recherchemagazine, mei 2005). De precieze data van verlof worden niet geregistreerd in het huidige systeem MITS.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gedetineerden TBS</item>
         <item attribuut="Vindplaats">Kamervragen met antwoord 2004-2005, nr. 2070, Tweede Kamer</item>
         <item attribuut="Vraagnr_bij_indiening">2040515180</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="LPF">Eerdmans</persoon>
         </item>
         <item attribuut="Datum_reaktie">2005-07-12</item>
         <item attribuut="Datum_indiening">2005-05-24</item>
         <item attribuut="Document-id">KVR23483</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4417" allpagenumbers="4417 4418" vetnummer="2040515180" code="0405tkkvr2070" lopendefooter="Tweede Kamer, vergaderjaar 2004–2005, Aanhangsel" filenaam="KVR23483" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2070" onderwerp="" indiendatum="2005-05-24">
         <vrager partij="LPF" oorsprong="parlement">Eerdmans</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2005-07-12">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Bent u bekend met het artikel «Ongeoorloofde afwezigheid» waarin melding wordt gemaakt van een moordonderzoek in het kader waarvan door een rechercheteam aan tbs-klinieken was gevraagd om een lijst van alle tbs’ers die in het weekend van de bewuste moord met verlof waren, en dat deze lijst door de bevraagde klinieken niet kon worden verstrekt omdat deze klinieken hun afwezigen niet in een systeem hebben ondergebracht? <voetnoot nummer="1"/>
      </vraag>
      <vraag nummer="2">Is dit bericht waar? </vraag>
      <vraag nummer="3">Deelt u de mening dat het, uit het oogpunt van controle en veiligheid, zeer wenselijk zou zijn indien elke tbs-kliniek een systeem zou hebben waarin is aangegeven welke tbs’ers wanneer met verlof zijn (geweest)? Wat vindt u van de suggestie die de heer Klijn, informatiecoördinator van de Dienst Nationale Recherche Informatie, doet in het artikel om elke tbs-kliniek een systeem te laten hanteren waarbij iedere tbs’er die de kliniek verlaat zijn vertrek en terugkomtijd bij de portier meldt, waarna deze data vervolgens worden opgenomen in een landelijk controlesysteem? Bent u bereid een dergelijk systeem in te voeren en de politie ook toegang tot dit systeem te verlenen, zoals de heer Klijn suggereert? Waarom bevat het huidige systeem MITS (Monitor Informatie Systeem Ter beschikking Stelling) alleen gegevens zoals foto’s van tbs’ers op verlof en informatie van de verloven maar geen precieze data van deze verloven? </vraag>
      <noten afkomstig="vraag">
         <noot nummer="1"/>
         <noot nummer="1">Recherchemagazine, mei 2005</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Nee, de in vraag 1 geciteerde passage uit het artikel is onjuist, omdat het verlof van tbs-gestelden wel wordt geregistreerd. Zie voor het overige het antwoord op vraag 3. </antwoord>
      <antwoord nummer="3">Ik deel de mening dat iedere tbs-kliniek een systeem dient te hebben waarin is opgenomen welke tbs-gestelde wanneer met verlof is (geweest). Een dergelijk systeem bestaat ook. Voor alle tbs-gestelden die intramuraal in een tbs-inrichting verblijven geldt dat zij zich niet ongecontroleerd buiten de tbs-inrichting kunnen begeven. De tbs-gestelden moeten zich voor (begeleid en onbegeleid) verlof en bij terugkeer van verlof melden bij een portier of receptie. Elke tbs-inrichting houdt bij welke tbs-gestelden zich, met of zonder begeleiding, buiten de kliniek bevinden en hoe lang, via een (geautomatiseerd) systeem van verlofpassen. Ten aanzien van de suggestie van de heer Klijn met betrekking tot een landelijk controlesysteem geldt het volgende: in het Monitoring Informatiesysteem Terbeschikking Stelling (MITS) worden op centraal niveau en op decentraal niveau diverse gegevens met betrekking tot tbs-gestelden geregistreerd, waaronder welke verlofmachtiging de tbs-gestelde heeft. Gegevens over de verlofbewegingen die op decentraal niveau (door de kliniek) worden ingevoerd kunnen op landelijk niveau worden ingezien, zij het dat niet alle details op ieder moment beschikbaar zijn. De informatie die op centraal en/of decentraal niveau wordt bijgehouden over tbs-gestelden kan, indien aan bepaalde voorwaarden is voldaan, ten dienste van de opsporing worden gesteld. Als het gaat om de opsporing van nieuwe delicten, dan zal voor de verstrekking van informatie over tbs-gestelden er sprake van dienen te zijn dat het opsporingsonderzoek zich in die richting ontwikkelt. In die gevallen wordt de informatie verstrekt. Het enkele feit dat een tbs-gestelde met verlof is, is overigens geen basis voor een verdenking van een strafbaar feit. Het vereiste detailniveau van de benodigde gegevens voor opsporing en de complexiteit van de opsporingsvraag bepaalt of de gegevens door het hoofdkantoor DJI en/of door de kliniek kunnen worden verstrekt en binnen welke tijd dit mogelijk is. Binnen de kaders van de wetgeving wordt bezien of de aansluiting tussen het opsporingsonderzoek van de politie en de (verlof)gegevens van de tbs-klinieken nog verder kan worden verbeterd. Gaat het om opsporing van ongeoorloofd afwezige tbs-gestelden en helderheid over hetgeen zich gedurende de periode van afwezigheid rondom de tbs-gestelde heeft afgespeeld, dan werken politie en tbs-inrichtingen reeds nauw samen, en zullen de gegevens die de opsporing kunnen bevorderen worden uitgewisseld. Juist dan is informatie op detailniveau vereist en volstaat inzage in een register wie met verlof is niet. Deze gegevens worden uit het individuele dossier van de tbs-gestelde verstrekt. Sinds 2 juli 2004 is het Landelijk meldpunt ongeoorloofde afwezigheid operationeel. De Tweede Kamer is hierover bij brief van 17 februari 2005 (TK, 2004–2005, 29 452, nr. 17) laatstelijk geïnformeerd. </antwoord>
      <noten afkomstig="antwoord"/>
   </antwoorden>
</kvr>
