<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Schimmel en S. van Vliet (beiden D66) over een vergoeding voor PKU-patiënten. (Ingezonden 12 september 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5861
</item>
         <item attribuut="Inhoud">Vragen over een vergoeding voor dieetkosten voor mensen die lijden aan de stofwisselingsziekte PKU en over de weigering door particuliere zorgverzekeraars van PKU-patiënten.</item>
         <item attribuut="Rubriek">Gezondheidszorg (Ziekten en ziektepreventie) Gezondheidszorg (Zorgverzekeringen)</item>
         <item attribuut="Trefwoorden">AWBZ Ziektekostenverzekeringen Ziekten</item>
         <item attribuut="Vindplaats">Kamervragen met antwoord 1997-1998, nr. 124H, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="D66">Schimmel</persoon>
            <persoon partij="D66">S. van Vliet</persoon>
         </item>
         <item attribuut="Datum_reaktie">1997-10-13</item>
         <item attribuut="Datum_indiening">1997-09-12</item>
         <item attribuut="Document-id">KVR5861</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="251" allpagenumbers="251 252" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5861" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="124" onderwerp="" indiendatum="1997-09-12">
         <vrager partij="D66" oorsprong="parlement">Schimmel</vrager>
         <vrager partij="D66" oorsprong="parlement">S. van Vliet</vrager>
         <vraagt-aan/>
      </vraagdata>
      <antwoorddata antwoorddatum="1997-10-13">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Kunnen (ouders van) PKU-patiënten sinds 1 januari 1994 niet meer een vergoeding krijgen voor de meerkosten van het medisch noodzakelijk voorgeschreven eiwitarm dieet omdat per genoemde datum deze voorziening in het kader van de AAW is komen te vervallen en onder de AWBZ is gebracht, met dien verstande dat de aanspraak in het kader van de AWBZ beperkter is? </vraag>
      <vraag nummer="2">Deelt u de mening dat een vergoeding van de meerkosten voor een medisch noodzakelijk dieet voor een PKU-patiënt rechtvaardig is? </vraag>
      <vraag nummer="3">Bent u bereid om een regeling te treffen, die de meerkosten van het medisch voorgeschreven dieet vergoedt ook al is hier geen sprake van dieetpreparaten? </vraag>
      <vraag nummer="4">Zo ja, bent u bereid om bij het ontwerpen van zo’n regeling de Landelijke Begeleidingscommissie (LBC) en de Nederlandse PKU vereniging te betrekken en te onderzoeken in hoeverre patiënten met andere aminozuurstoornissen onder de te ontwerpen regeling zouden kunnen vallen? </vraag>
      <vraag nummer="5">Is het u bekend dat PKU-patiënten in toenemende mate geweigerd worden en/of tegen het hoogst mogelijke eigen risico kunnen deelnemen aan een zorgverzekering? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Met ingang van 1 januari 1994 zijn de vergoedingsmogelijkheden van dieetpreparaten die onder de AAW werden geboden gedeeltelijk ondergebracht in de Regeling farmaceutische hulp die destijds onderdeel uitmaakte van het aansprakenpakket van de AWBZ. De argumenten om per 1 januari 1994 een deel van de voorzieningen vanuit de AAW over te hevelen naar de AWBZ zijn tweeledig. Het stelsel van voorzieningen voor degenen die hulp nodig hebben in verband met ziekte of gebreken was ingewikkeld en verbrokkeld en kende verschillende financieringssystemen en criteria voor aanspraken. Het kabinet heeft om die reden al in 1991 de Tweede Kamer geïnformeerd over het voorstel om de voorzieningen voor gehandicapten onder te brengen bij de wettelijke regelingen waarin zij naar hun aard het beste gerangschikt kunnen worden. Een aantal voorzieningen die onder de AAW werden gefinancierd, vertoonde inhoudelijk een sterke mate van overeenstemming met voorzieningen die op dit moment onder de AWBZ worden verstrekt. Op basis van een aantal criteria is besloten slechts de dieetpreparaten over te hevelen van de AAW naar de AWBZ. Voor rekening van de AAW werd een vergoeding gegeven voor een dieet, indien de noodzakelijk te maken extra kosten, vergeleken met een normaal dieet van beduidende omvang zijn en deze kosten niet worden gecompenseerd door het wegvallen van andere voedingsmiddelen. De dieetpreparaten die de PKU-patiënten vergoed krijgen, vielen ook voor 1 januari 1994 al onder de Regeling farmaceutische hulp. Het verschil ten opzichte van de periode vóór 1 januari 1994 is dat de dieetproducten zoals een eiwitarm dieet wel onder de AAW vergoed kon worden, maar niet ten laste van de AWBZ. Dieetproducten passen niet in het pakket van een sociale ziektekostenverzekering. De criteria die gehanteerd zijn om slechts de dieetpreparaten onder de AWBZ te brengen zijn als volgt. Normale voeding behoort niet tot het zorgpakket van de sociale ziektekostenverzekering, de noodzaak van de dieettherapie moet zijn aangetoond en er dient sprake te zijn van een chemische en fysische wijziging van de voeding. De tweede reden om tot overheveling van een aantal voorzieningen van de AAW naar de AWBZ was gelegen in het feit dat personen van 65 jaar en ouder niet onder de werkingssfeer van de AAW vallen en om die reden ook geen gebruik konden maken van o.a. de vergoedingsmogelijkheid voor dieetpreparaten. Dit was geen gewenste situatie. Door de aanspraak onder de AWBZ te brengen kon deze groep verzekerden eveneens aanspraak maken op de vergoeding van dieetpreparaten. Voor de volledigheid merk ik op dat de vergoeding van farmaceutische hulp per 1 januari 1996 is ondergebracht in het ziekenfondspakket. Particulier verzekerden dienen een beroep te doen op hun particuliere polis voor de vergoeding van dieetpreparaten. </antwoord>
      <antwoord nummer="2 en 3">Zoals gezegd ben ik van mening dat een vergoeding van de kosten van diëten die weliswaar medisch zijn voorgeschreven, maar niet vallen onder de omschrijving van dieetpreparaten, niet passen binnen een sociale ziektekostenverzekering. In de brief van 1 februari 1993, Kamerstukken II, 1992/1993, 22 089, nr. 20 heeft het toenmalige kabinet de Tweede Kamer medegedeeld dat de hogere dan normale kosten die zijn verbonden aan een bepaalde ziekte of gebrek, die onder meer leiden tot hogere voedingskosten naar hun aard beter passen bij de regeling voor bijzondere bijstand, die in een tegemoetkoming bij extra kosten in inkomenshulp voorziet, dan in een voorzieningenwet voor gehandicapten of in een zorgverzekering. Ik zie geen aanleiding om op de destijds gemaakte keuze terug te komen. Deze keuze heeft ertoe geleid dat er twee mogelijkheden voorhanden zijn voor een tegemoetkoming in de dieetkosten, namelijk in de sfeer van de buitengewone lastenaftrek en de Algemene bijstandswet. Betrokkenen (of hun ouders) kunnen bij de aangifte voor de inkomensbelasting onder bepaalde voorwaarden de meerkosten opvoeren als buitengewone lasten. Daarnaast bestaat de mogelijkheid dat (ouders van) PKU-patiënten, afhankelijk van hun inkomenssituatie, op grond van de Algemene bijstandswet bijzondere bijstand ontvangen voor de kosten van een medisch voorgeschreven dieet, voorzover deze kosten uitstijgen boven de normale voedingskosten. Hierop kunnen zij bij de gemeente een beroep doen. Bij de bepaling van de hoogte van de bijstand houdt de gemeente rekening met de financiële draagkracht van betrokken persoon of gezin. In dezen voeren gemeenten een eigen beleid. </antwoord>
      <antwoord nummer="4">Zoals ook blijkt uit de beantwoording van de kamervragen van het lid Smits over het coeliakiedieet (Kamerstukken II, Aanhangsel van de Handelingen, 1996–1997, 942), beraadt de staatssecretaris van Financiën zich in overleg met de betrokken organisaties over de wijze waarop de dieetkostenregeling binnen de op de Wet op de inkomstenbelasting gebaseerde regelgeving, zou kunnen worden aangepast. Zie ook antwoord op vraag 3. </antwoord>
      <antwoord nummer="5">Het is mij niet bekend dat PKU-patiënten in toenemende mate geweigerd worden dan wel slechts tegen het hoogst mogelijke risico mogen deel nemen aan een zorgverzekering. Ziekenfondsverzekerden kunnen niet geweigerd worden door een ziekenfonds. Deze acceptatieplicht vloeit voort uit de Ziekenfondswet, waarin is bepaald dat de verzekerde op grond van deze wet van rechtswege verzekerd is. In de regel is het zo dat particuliere verzekeraars in hun polisvoorwaarden hebben opgenomen dat een kind, indien het binnen een maand na de geboorte wordt aangemeld, kan worden meeverzekerd. Het zou derhalve gaan om de situatie waarin de verzekerde moet overstappen van de ziekenfondsverzekering of publiekrechtelijke ziektekostenverzekering voor ambtenaren naar een particuliere ziektekostenverzekering. Indien de particuliere verzekeraar toch weigert de verzekerde te accepteren, geldt in beginsel op grond van de Wet op de Toegang tot Ziektekostenverzekeringen een acceptatieplicht van deze verzekerde tot toelating tot de zogenaamde standaardpakketpolis. Tot op heden zijn hierover ook geen klachten binnengekomen bij de Ombudsman Zorgverzekeringen. </antwoord>
      <noten afkomstig="antwoord"/>
   </antwoorden>
</kvr>
