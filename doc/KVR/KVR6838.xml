<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Heijden (CDA) over het doorspelen van informatie over gestolen auto's aan een particulier bureau. (Ingezonden 27 februari 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6838
</item>
         <item attribuut="Inhoud">Vragen over het doorspelen van informatie over gestolen auto's door regionale Criminele Inlichtingendiensten aan het particuliere bureau ABS (Advies Bureau Schade) te Nunspeet.</item>
         <item attribuut="Rubriek">Criminaliteit en openbare orde (Inlichtingen- en veiligheidsdiensten) Strafrecht en strafprocesrecht (Opsporingsonderzoek) Verkeer, vervoer en waterstaat (Motorrijtuigen)</item>
         <item attribuut="Trefwoorden">Diefstal Inlichtingen- en veiligheidsdiensten Kentekens Motorrijtuigen Opsporingen</item>
         <item attribuut="Vindplaats">Kamervragen met antwoord 1997-1998, nr. 1004, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="CDA">Van der Heijden</persoon>
         </item>
         <item attribuut="Datum_reaktie">1998-03-30</item>
         <item attribuut="Datum_indiening">1998-02-27</item>
         <item attribuut="Document-id">KVR6838</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2059" allpagenumbers="2059 2060" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6838" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1004" onderwerp="" indiendatum="1998-02-27">
         <vrager partij="CDA" oorsprong="parlement">Van der Heijden</vrager>
         <vraagt-aan/>
      </vraagdata>
      <antwoorddata antwoorddatum="1998-03-30">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Spelen de Regionale Criminele Inlichtingendiensten (onder meer Zwolle en Utrecht) informatie over de verblijfplaats van gestolen auto’s door aan het particuliere bureau Advies Bureau Schade (ABS) te Nunspeet? </vraag>
      <vraag nummer="2">Doen deze inlichtingendiensten zulks mede omdat de politie in de betrokken regio’s geen tijd of mogelijkheden heeft om tips over gestolen auto’s af te handelen en spelen deze informatie dan maar door aan een particuliere organisatie, die de auto’s vervolgens gemakkelijk kan opsporen? </vraag>
      <vraag nummer="3">Wordt vervolgens particuliere bezitters van auto’s of hun verzekeraars door het bureau ABS een aanzienlijk bedrag gevraagd voor het terugbrengen van (of althans geleiden naar) een gestolen auto? </vraag>
      <vraag nummer="4">Is het waar dat, ingeval van weigering van betaling voor de (overigens van de politie afkomstige) informatie, welke tot het terugvinden van de gestolen auto leidt, deze niet aan de persoonlijke bezitter of zijn verzekeraar wordt gegeven? </vraag>
      <vraag nummer="5">Vindt u deze gang van zaken juist? </vraag>
      <vraag nummer="6">Maken Regionale Criminele Inlichtingendiensten, die informatie doorspelen opdat particulieren daar geld aan kunnen verdienen, zich schuldig aan strafbare feiten, of berust gegevensuitwisseling op een afspraak die uw instemming heeft? </vraag>
      <vraag nummer="7">Bent u bereid, waar het gaat om strafbaar gedrag van leden van RCID’s maatregelen te bevorderen, die de praktijk van het lucratieve doorgeven van gegevens ten detrimente van particulieren en verzekeraars tegengaat? </vraag>
      <noten afkomstig="vraag"/>
   </vragen>
   <antwoorden aantal="1">
      <antwoord nummer="1 t/m 7">In de brief van 14 maart 1995 die collega Jorritsma mede namens ons aan uw Kamer heeft gezonden, zijn de beleidsuitgangspunten uiteengezet inzake het bevragen van het kentekenregister door particuliere organisaties over als gestolen bij de politie aangemelde auto’s. Hierin is met name aangegeven dat de opsporing van autodieven en gestolen voertuigen een overheidsaangelegenheid is. Het terugbezorgen van teruggevonden voertuigen bij de rechtmatige eigenaar of diens verzekeraar is een aangelegenheid voor private organisaties. Uitgangspunt bij het laatste is dat de eigenaar of verzekeraar toestemming of opdracht verleent om het gestolen voertuig terug te vinden en te bezorgen. Het is particuliere organisaties slechts mogelijk het kentekenregister op gegevens over gestolen en verduisterde voertuigen te bevragen ten behoeve van het terugvinden en -bezorgen van voertuigen, indien zij zijn aangewezen door de Minister van Verkeer en Waterstaat en de Minister van Justitie gezamenlijk. ABS is niet als zodanig aangewezen. Het zonder toestemming vooraf opsporen door een particulier bureau en vervolgens confronteren van de verzekering dan wel bezitter met het feit dat men kennis omtrent de plaats waar het voertuig zich bevindt, te koop heeft, is in strijd met het huidige beleid (met name met de punten 6 en 7 uit genoemde brief) en heeft in onze ogen de schijn van onbetamelijkheid. Of het ook een strafbaar feit oplevert, dan wel een kwestie van vindersloon betreft, hangt af van de wijze waarop dit gebeurt. Het College van procureurs-generaal heeft, terstond nadat de berichten over het doorspelen door CID’s van informatie over gestolen auto’s aan een particulier bureau in de pers waren verschenen, de rijksrecherche opdracht gegeven tot het instellen van een onderzoek. Dit onderzoek loopt nog. Zodra het onderzoek is afgerond en de onderzoeksresultaten zijn beoordeeld, zullen de vragen specifiek kunnen worden beantwoord. </antwoord>
      <noten afkomstig="antwoord"/>
   </antwoorden>
</kvr>
