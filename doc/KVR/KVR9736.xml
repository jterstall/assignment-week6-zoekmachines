<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bierman inzake voorgenomen investeringen door de gemeente Amsterdam voor de bouw van een nieuwe containerterminal. (Ingezonden 25 maart 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9736
</item>
         <item attribuut="Inhoud">Vragen over het voornemen van Amsterdam om een containerterminal aan te leggen op de hoek van het Noorzeekanaal en de Amerikahaven en de mogelijke onproductieve onderlinge concurrentie die daarmee ontstaat tussen de Nederlandse havens.</item>
         <item attribuut="Rubriek">Verkeer, vervoer en waterstaat (Havens)</item>
         <item attribuut="Trefwoorden">Havens</item>
         <item attribuut="Vindplaats">Kamervragen met antwoord 1998-1999, nr. 23, Eerste Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="Fractie-Bierman">Bierman</persoon>
         </item>
         <item attribuut="Datum_reaktie">1999-07-14</item>
         <item attribuut="Datum_indiening">1999-03-25</item>
         <item attribuut="Document-id">KVR9736</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="47" allpagenumbers="47 48" vetnummer="" code="" lopendefooter="Eerste Kamer, vergaderjaar 1998–1999, Aanhangsel" filenaam="KVR9736" issn-nummer="ISSN 0921 - 738x" uitgever="Sdu Uitgevers ’s-Gravenhage 1999"/>
      <vraagdata vraagnummer="23" onderwerp="" indiendatum="1999-03-25">
         <vrager partij="Fractie-Bierman" oorsprong="parlement">Bierman</vrager>
         <vraagt-aan/>
      </vraagdata>
      <antwoorddata antwoorddatum="1999-07-14">
         <antwoorder functie="Minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van de investering ten bedrage van 282 miljoen gulden, die de gemeente Amsterdam wil doen ten behoeve van de bouw van een nieuwe containerterminal op de hoek van het Noordzeekanaal en de Amerikahaven <voetnoot nummer="1"/>? </vraag>
      <vraag nummer="2">In hoeverre gaat deze nieuwe Amsterdamse overslaghaven in het Noordzeekanaal concurreren met andere havens, zoals die van Rotterdam, Vlissingen en Delfzijl? </vraag>
      <vraag nummer="3" voetnoot="2">Deelt u de mening dat een toename van het aantal containers met een factor twintig de achterlandverbindingen tot ver over de Amsterdamse gemeentegrenzen zal belasten en dat deze voornemens ministeriële instemming behoeven, omdat deze verbindingen daarop berekend dienen te zijn <voetnoot nummer="2"/>? </vraag>
      <vraag nummer="4">Deelt u de mening dat met een landelijke regie door middel van planologische kernbeslissing (PKB) voor integrale havenontwikkeling een mogelijk onproductieve onderlinge concurrentie tussen Nederlandse havens kan worden vermeden? </vraag>
      <vraag nummer="5">Bent u bereid om hierop vooruitlopend op korte termijn maatregelen te nemen, opdat een ongewenste concurrentieslag tussen havens wordt voorkomen? </vraag>
      <vraag nummer="6">Bent u bereid in de vijfde nota Ruimtelijke Ordening nieuwe provinciale haveninitiatieven, zoals opgenomen in het Masterplan Noordzeekanaalgebied, onder regie van het rijk te brengen? </vraag>
      <noten afkomstig="vraag">
         <noot nummer="1" datum="1999-03-17" bron="Zie  in NRC Handelsblad" titel="Amsterdam investeert in containeroverslag">Zie «Amsterdam investeert in containeroverslag» in NRC Handelsblad, 17 maart 1999</noot>
         <noot nummer="2" datum="1998-05-12" bron="Zie ook  in het Algemeen Dagblad" titel="Uitbreiding haven Amsterdam vraag nationale discussie">Zie ook «Uitbreiding haven Amsterdam vraag nationale discussie» in het Algemeen Dagblad, 12 mei 1998</noot>
      </noten>
   </vragen>
   <antwoorden aantal="6">
      <antwoord nummer="1">Ja, dat is mij bekend. </antwoord>
      <antwoord nummer="2">Op basis van de gegevens die mij thans bekend zijn is er, gezien de capaciteit van de terminal, het aandeel daarvan in de totale goederenstroom en de te verwachten groei daarin, mijns inziens geen sprake van dreigende concurrentie met de andere Nederlandse zeehavens. Dat neemt niet weg dat ik van mening ben dat de versterking van de positie van de gezamenlijke Nederlandse zeehavens er bij gebaat zou zijn wanneer de activiteiten en plannen van individuele havens beter op elkaar zouden worden afgestemd. Ik ben er daarom sterk voorstander van dat met betrekking tot voorgenomen investeringen, beslissingen worden genomen op basis van wederzijdse afspraken en een gezamenlijk beleid teneinde en efficiënte en effectieve inzet van ruimte en geld te bevorderen. De uitvoering van het voornemen te investeren in een containerterminal in Amsterdam acht ik daarom mede afhankelijk van het bereiken van overeenstemming tussen de zeehavens over het soort van containervervoer naar en vanuit Amsterdam. </antwoord>
      <antwoord nummer="3">Ik stel mij op het standpunt dat Amsterdam in de eerste plaats een verwerkingshaven is en zou moeten blijven, waar door middel van industriële activiteiten toegevoegde waarde en daarmee werkgelegenheid wordt gegenereerd. Containerisatie dient hier vooral ondersteunend te zijn voor deze specifieke functie van het Amsterdamse havengebied. Dat betekent dat overslagactiviteiten in dit gebied zeer beperkt kunnen en moeten blijven mede gezien de positie van de Rotterdamse haven op deze markt. Voor wat betreft het bestaande en toekomstige goederenvervoer ben ik overigens van mening dat Amsterdam, gezien de tot haar beschikking staande infrastructuur, een belangrijke opgave te vervullen heeft om de condities voor het vervoer per binnenvaartschip aanzienlijk te verbeteren en daarmee een groter aandeel te laten verwerven ten opzichte van het vervoer over de weg. </antwoord>
      <antwoord nummer="4">Ik acht het ruimtelijk aspect van de ontwikkeling van de Nederlandse havens een onderwerp voor de Vijfde nota over de ruimtelijke ordening. Het aspect van samenwerking zoals aangegeven in het antwoord op vraag 2 vind ik in de eerste plaats een zaak van de besturen van de zeehavens zelf, ik zie hier nadrukkelijk ook een stimulerende rol weggelegd voor de Nationale Havenraad. </antwoord>
      <antwoord nummer="5">De Nederlandse zeehavens zijn vrij elkaars concurrenten te zijn, in het huidige bestel. Zoals ik in bovenstaande antwoorden aangaf zie ik echter voordelen bij samenwerking en afspraken onderling. Ik verwacht echter niet dat maatregelen van rijkswege in dit verband een positief effect zullen hebben. </antwoord>
      <antwoord nummer="6">Ik ben voornemens om in de Vijfde nota over de ruimtelijke ordening de ruimtelijke randvoorwaarden aan te geven met betrekking tot de ontwikkeling van het Nederlandse zeehavenbestel. Het moge duidelijk zijn dat daarbij provinciale haveninitiatieven zoals het Masterplan voor het Noordzeekanaalgebied worden betrokken, maar dat de daarin voorgestelde maatregelen zullen worden afgewogen tegen de doelstellingen van het nationaal ruimtelijk beleid, waarbij doelmatigheid van investeringen en zuinig ruimtegebruik twee belangrijke criteria zijn. </antwoord>
      <noten afkomstig="antwoord"/>
   </antwoorden>
</kvr>
