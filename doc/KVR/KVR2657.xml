<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Witteveen-Hevinga (PvdA) over de valutering. (Ingezonden 8 februari 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2657
</item>
         <item attribuut="Inhoud">Valutering is het datumverschil tussen af- en bijboeking. Ingegaan wordt op het antwoord van de minister op Kamervraag 547 (over financiële overboekingen in het betalingsverkeer, met name de fraudegevoeligheid) en uitspraken van MKB-Nederland en transparantie in de kostenstructuur van het betalingsverkeer voor de middenstander en de consument.</item>
         <item attribuut="Rubriek">Geld (Betalingsverkeer)</item>
         <item attribuut="Trefwoorden">Bankwezen</item>
         <item attribuut="Vindplaats">Kamervragen met antwoord 1995-1996, nr. 709, Tweede Kamer</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Witteveen-Hevinga</persoon>
         </item>
         <item attribuut="Datum_reaktie">1996-03-05</item>
         <item attribuut="Datum_indiening">1996-02-08</item>
         <item attribuut="Document-id">KVR2657</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1435" allpagenumbers="1435 1436" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="709" onderwerp="" indiendatum="1996-02-8">
         <vrager partij="PvdA" oorsprong="parlement">Witteveen-Hevinga</vrager>
         <vraagt-aan/>
      </vraagdata>
      <antwoorddata antwoorddatum="1996-03-5">
         <antwoorder functie="minister" ministerie="Financie¨n">Zalm</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1 2">Hoe valt het antwoord van de minister van Financie¨n <voetnoot nummer="1"/>te rijmen met uitspraken van de woordvoerder van MKB-Nederland, dat in het periodiek overleg met banken en ambtenaren bij herhaling kritiek is geleverd op de valutering? <voetnoot nummer="2"/>
      </vraag>
      <vraag nummer="2">Deelt u de visie, dat transparantie in de kostenstructuur van het betalingsverkeer voor de middenstander en de consument bevorderlijk is voor de vrije werking van de concurrentie? </vraag>
      <vraag nummer="3">Bent u alsnog bereid overleg te voeren met MKB-Nederland en de Consumentenorganisaties? </vraag>
      <vraag nummer="4">Bent u bereid daarbij de suggesties voor wetswijziging te betrekken zoals gedaan in het desbetreffende artikel? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="547" documentjaargang="1995-1996">Aanhangsel Handelingen, nr. 547, vergaderjaar 1995–1996.</noot>
         <noot nummer="2">Zie Financieel Dagblad van 7 februari 1996. MKB = Midden-en Kleinbedrijf</noot>
      </noten>
   </vragen>
   <antwoorden aantal="2">
      <antwoord nummer="1" voetnoot="1">Periodiek contact tussen de banken, gebruikers, De Nederlandsche Bank N.V. en ambtenaren van het ministerie van Financie¨n en het ministerie van Economische Zaken inzake het betalingsverkeer vindt de laatste jaren plaats in de werkgroep «Evaluatie intentieverklaring bevordering doelmatigheid betalingsverkeer». De werkgroep is in 1991 ingesteld door de Stuurgroep Evaluatie Intentieverklaring, waarin de voorzitters van MKB Nederland, de Consumentenbond, De Raad Nederlandse Detailhandel en de Beleidscommissie Betalingsverkeer van de Nederlandse Vereniging van Banken zitting hebben. In deze werkgroep kunnen de deelnemers in principe ieder knelpunt met betrekking tot het betalingsverkeer aan de orde stellen. Op 19 december 1995 heeft deze werkgroep een eindrapport uitgebracht, waarin de resultaten van de bevordering van de doelmatigheid van het betalingsverkeer worden gee¨valueerd. De werkgroep heeft het eindrapport aan de Stuurgroep Evaluatie Intentieverklaring aangeboden. De Stuurgroep heeft zich vervolgens volledig achter de inhoud en de conclusies van het rapport geschaard. Een exemplaar van het eindrapport van de werkgroep wordt u met deze kamervragen aangeboden. <voetnoot nummer="1"/>Nergens in het rapport, dat betrekking heeft op de periode 1994–1995, blijkt dat aandacht voor dit punt is gevraagd noch wordt kritiek geleverd op valutering of wordt een verschil van inzicht terzake geconstateerd. Op dit gegeven is het antwoord op vraag 5 van de kamervragen van het kamerlid Witteveen-Hevinga, 12 januari 1996 gebaseerd. </antwoord>
      <antwoord nummer="2, 3 en 4" voetnoot="2">Ik deel uw visie dat transparantie in de kosten van het betalingsverkeer die voor rekening komen van de zakelijke gebruiker en de consument, bevorderlijk is voor de vrije werking van de concurrentie. Deze kosten zijn valutering (datumverschil af- en bijboeking), tarifering (te betalen vergoeding voor bepaalde diensten) en rentemarge (verschil marktrente en rentevergoeding). Een marketingmix van deze instrumenten wordt ingezet om opbrengsten te genereren om de kosten van het betalingsverkeer te dekken. Het is daarbij van belang dat klanten de banken onderling kunnen vergelijken. De werkgroep «Evaluatie intentieverklaring bevordering doelmatigheid betalingsverkeer» heeft na het opstellen van haar eindrapport besloten te blijven bestaan als gespreksplatform over kwesties betreffende het betalingsverkeer. Op mijn initiatief zal op de eerstvolgende bijeenkomst het onderwerp transparantie nadrukkelijk worden besproken. Toelichting Om mogelijke misvattingen uit te sluiten over de huidige technische mogelijkheden van het betalingsverkeer wil ik u onderstaand een korte verduidelijking geven. Het verwerken van bepaalde betalingsopdrachten vereist nog steeds fysieke handelingen. Handgeschreven opdrachten moeten verzameld worden en veelal binnen dezelfde bank naar verschillende verwerkingscentra gebracht worden. De opdrachten moeten vervolgens op magneetbanden worden overgezet, die naar de Bankgirocentrale moeten worden gebracht. Ook na de verevening tussen banken moeten gegevens nog hun weg vinden naar de ontvangers. Afhankelijk van het aantal betrokken banken, de betrokkenheid van de Postbank, met een eigen betalingscircuit, het moment van binnenkomst van een opdracht (bijvoorbeeld net voor het weekend), en met name het soort betalingsopdracht kan een overschrijving 1 tot 4 a` 5 dagen duren. <voetnoot nummer="2"/>In het weekend vinden bijvoorbeeld slechts zeer beperkte activiteiten ter afwikkeling van betalingen plaats. Het is niet zo dat de momenteel in gebruik zijnde technologie dagelijkse direkte verwerking kan bewerkstelligen. Veel banken verzorgen het betalingsverkeer voor de particuliere clie¨nt zonder direkte tarifering van de dienst. Aangezien voor iedere bank het particuliere betalingsverkeer kosten oplevert, zullen deze kosten op enigerlei wijze gedekt moeten worden. De rentemarge dekt niet alle kosten. Het niet toepassen van tarifering door een bank houdt derhalve met name voor de vele miljoenen handgeschreven overschrijvingsopdrachten in dat de desbetreffende bank de kosten uit een andere bron, zoals valutering, zal willen dekken. Indien de bank bijvoorbeeld interne overboekingen (van clie¨nt A naar clie¨nt B) op e´e´n dag gratis overschrijft zonder daarbij valutering toe te passen (er wordt op die dag op een van beide rekeningen rente vergoed), dan worden de kosten slechts gedeeltelijk gedekt door de rentemarge. Daarnaast heeft de klant op de dag van verevening feitelijk maar een halve dag het tegoed op zijn rekening staan, terwijl hij voor een hele dag vergoed zou worden. Op bedrijfseconomische gronden is e´e´n dag valutering daarom te verdedigen omdat de klant geen recht heeft op rentevergoeding voor een volledige dag. Indien, zoals gebruikelijk als er geen verstorende factoren aanwezig zijn, de ontvangende bank dan de dag na verevening crediteert en aan het eind van de dag de rente op het saldo berekent, vindt er naast de vereveningsdag bij de ontvangende bank geen valutering plaats. Voor zakelijke klanten geldt overigens veelal dat de valutering individueel wordt afgesproken en onderdeel uitmaakt van een meeromvattende overeenkomst met de bank waarin ook de tarifering is geregeld. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlemen-taire Documentatie</noot>
         <noot nummer="2">Indien, zoals gepland, ultimo 1996 de twee bestaande betalingscircuits (die van de gezamenlijke banken en de Postbank) verder geı¨ntegreerd worden, zal de termijn die nodig is voor betalingen tussen deze circuits teruggebracht kunnen worden</noot>
      </noten>
   </antwoorden>
</kvr>
