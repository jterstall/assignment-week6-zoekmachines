<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) over het experiment waarbij men een menselijk oor op de rug van een muis heeft laten groeien. (Ingezonden 31 oktober 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2197
</item>
         <item attribuut="Inhoud">Vragen betreffende het experiment van het Massachusettes Institute of Technology.</item>
         <item attribuut="Rubriek">Gezondheidszorg (Genetische manipulatie) Natuur (Dierenbescherming)</item>
         <item attribuut="Trefwoorden">Biotechnologie Dierenbescherming</item>
         <item attribuut="Vindplaats">Kamervragen met antwoord 1995-1996, nr. 271, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1995-11-24</item>
         <item attribuut="Datum_indiening">1995-10-31</item>
         <item attribuut="Document-id">KVR2197</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="553" allpagenumbers="553 554" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="271" onderwerp="" indiendatum="1995-10-31">
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="1995-11-24">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder>de minister van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het experiment van het Massachusettes Institute of Technology, waarbij men een menselijk oor op de rug van een muis heeft laten groeien? <voetnoot nummer="1"/>
      </vraag>
      <vraag nummer="2">Acht u een dergelijk experiment uit ethisch oogpunt en uit oogpunt van dierenwelzijn aanvaardbaar? Zo ja, kunt u dit toelichten? </vraag>
      <vraag nummer="3">Vinden in Nederland soortgelijke experimenten of onderzoeken plaats of bestaan er plannen hiervoor? </vraag>
      <vraag nummer="4">Kan en mag voor dergelijke experimenten of voor toepassing van dergelijke technieken in Nederland toestemming gegeven worden? </vraag>
      <noten afkomstig="vraag">
         <noot nummer="1" datum="1995-10-26" bron="Trouw,">Trouw,, 26 oktober 1995</noot>
      </noten>
   </vragen>
   <antwoorden aantal="4">
      <antwoord nummer="1">Ik heb mij op de hoogte gesteld van het onderzoek van dr. Vacanti, werkzaam op het Massachusettes Institute of Technology te Boston, die werkt aan kraakbeenreconstructie via celgroei in een mal van bio-afbreekbaar materiaal. Het betreffende experiment is uitgevoerd met zogenoemde «naakte muizen» en is bedoeld om een nieuw biomateriaal uit te testen als mal voor ingroei van chondriocyten om kraakbeen te kunnen herstellen in een vooraf bepaalde vorm. Het gegroeide produkt op de rug van de muis kan nooit gebruikt worden om over te zetten naar de mens omdat in het biomateriaal ingegroeide muizecellen direct een heftige afstotingsreactie teweeg zouden brengen. Een dergelijke toepassing was dan ook niet de vraagstelling bij dit onderzoek. Dit onderzoek maakt het wellicht in de toekomst mogelijk neustussenschotten, luchtpijpen, gewrichtskapsels en oorkraakbeen te reconstrueren, door lichaamseigen kraakbeencellen in een mal van bio-afbreekbaar materiaal direkt bij een patie¨nt in te brengen op de plaats van de gewenste reconstructie. Hierbij dient te worden vermeld dat de «naakte muis» geen genetisch gemodificeerd dier is. De gebruikte inteeltstam is immuundeficie¨nt. Deze immuundeficie¨ntie is reeds decennia geleden ontstaan door een spontane mutatie. Deze muis is al ruim dertig jaar een veel gebruikt model voor transplantatie onderzoek en ander immunologisch onderzoek. In het onderhavige geval is dit model gebruikt omdat deze muis geen afstotingsreactie tegen een transplantaat van lichaamsvreemd materiaal vertoont. </antwoord>
      <antwoord nummer="2">Het betreffende onderzoek heeft feitelijk niet tot doel een dier te ontwikkelen voor de productie van menselijke organen. Het betreft een voor onderzoek naar de mogelijkheid met behulp van afbreekbare biomaterialen direkt in de patie¨nt zelf kraakbeen voor de reconstructie van defecten te kweken. In het licht van de gewijzigde Wet op de dierproeven is het verrichten van een dierexperiment slechts aanvaardbaar indien het belang heel wat groter is dan het ongerief dat aan het proefdier wordt berokkend en het onderzoek niet op andere wijze kan worden uitgevoerd. Het op verantwoorde wijze toepassen van de afwegingscriteria bij het hier aan de orde zijnde experiment is voor mij niet mogelijk, zodat ik mij moet onthouden van een uitspraak over de uit ethisch oogpunt aanvaardbaarheid ervan. Ik ben echter in principe van mening dat de ontwikkeling van dergelijke technieken indien mogelijk rechtstreeks en indien dit niet mogelijk is in ieder geval in een zo vroeg mogelijk stadium moet worden beproefd bij de mens zelf. </antwoord>
      <antwoord nummer="3">Voor zover bij de Veterinaire Hoofdinspectie bekend, worden in Nederland geen experimenten uitgevoerd zoals beschreven bij de beantwoording van vraag 1. Ook zijn er geen plannen voor dergelijke experimenten bekend bij de Inspectie. Wel worden dierexperimenten uitgevoerd met een soortgelijke vraagstelling. In deze experimenten wordt een zeer kleine matrix van gedemineraliseerd runderbot onderhuids ingebracht achter het oor van een konijn. In de loop van enkele weken wordt vervolgens deze matrix door ingroei opgevuld met kraakbeencellen. Tot slot wordt het aldus nieuw verkregen stuk eigen kraakbeen ingebracht in het neustussenschot. Op deze wijze wordt kennis verkregen van de reconstructie van kraakbeen. In een samenwerkingsverband heeft de betreffende Nederlandse onderzoeksgroep in Duitsland inmiddels op soortgelijke wijze, zonder gebruik te maken van proefdieren, bij een kind een neustussenschot gereconstrueerd. </antwoord>
      <antwoord nummer="4">Met het in werking treden van de gewijzigde Wet op de dierproeven zal het een vergunninghouder verboden worden een dierproef te verrichten indien niet daarover tevoren een advies is uitgebracht door een op de voet van artikel 18a erkende dierexperimentencommissie of, na een negatief oordeel van de dierexperimentencommissie, een positief oordeel is gegeven door de Commissie van advies voor de dierproeven. De dierexperimentencommissie en in voorkomende gevallen de Commissie van advies hebben de taak voor iedere proef een zorgvuldige afweging te maken tussen het doel van de proef en het ongerief dat aan het dier wordt berokkend. Een afzonderlijke toestemming van overheidswege is in de gewijzigde Wet op de dierproeven niet voorzien. Ik streef ernaar dat de gewijzigde wet in 1996 in werking zal treden. </antwoord>
      <noten afkomstig="antwoord"/>
   </antwoorden>
</kvr>
