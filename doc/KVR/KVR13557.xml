<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Timmermans (PvdA) aan de minister en de staatssecretaris van Defensie over het Fennek-project. (Ingezonden 8 maart 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13557
</item>
         <item attribuut="Inhoud">Het Fennekproject omvat de gezamenlijke ontwikkeling door Nederland en Duitsland van een licht verkennings- en bewakingsvoertuig, de Fennek. Indiener vraagt in hoeverre besteding van de door Duitsland hiervoor gereserveerde middelen aan andere bestemmingen, het project in gevaar kan brengen.</item>
         <item attribuut="Rubriek">Veiligheidsbeleid en defensie (Militair materieel)</item>
         <item attribuut="Trefwoorden">Militaire voertuigen</item>
         <item attribuut="Vindplaats">Kamervragen met antwoord 2000-2001, nr. 1080, Tweede Kamer</item>
         <item attribuut="Vraagnr_bij_indiening">2000107650</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="PvdA">Timmermans</persoon>
         </item>
         <item attribuut="Datum_reaktie">2001-04-23</item>
         <item attribuut="Datum_indiening">2001-03-08</item>
         <item attribuut="Document-id">KVR13557</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2245" allpagenumbers="2245 2246" vetnummer="2000107650" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13557" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1080" onderwerp="" indiendatum="2001-03-8">
         <vrager partij="PvdA" oorsprong="parlement">Timmermans</vrager>
         <vraagt-aan>de minister en de staatssecretaris van Defensie</vraagt-aan>
      </vraagdata>
      <antwoorddata antwoorddatum="23 april 2001), zie ook Aanhangsel Handelingen nr. 974, vergaderjaar 2000–2001">
         <antwoorder functie="staatssecretaris" ministerie="Defensie">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is Duitsland teruggekomen op de eerdere toezegging dat prioriteit zou worden gegeven aan de gezamenlijke ontwikkeling met Nederland van het lichte verkennings- en bewakingsvoertuig, de Fennek? </vraag>
      <vraag nummer="2">Heeft Duitsland het voor dit project gealloceerde geld inmiddels een andere bestemming gegeven? </vraag>
      <vraag nummer="3">Zo ja, wat zijn hiervan de gevolgen voor de voortzetting van het Fennek-project? Komt hiermee het gehele project in gevaar of levert dit ernstige vertraging op? </vraag>
      <vraag nummer="4">Wat zijn de gevolgen voor de Koninklijke Landmacht indien niet tijdig kan worden voorzien in de operationele behoefte aan nieuwe verkennings- en bewakingsvoertuigen? </vraag>
      <vraag nummer="5">Wat is uw oordeel over de betrouwbaarheid van Duitsland als partner in materieelsamenwerkingsprojecten als men zo makkelijk kan terugkomen op eerder gemaakte afspraken? </vraag>
      <vraag nummer="6">Welke conclusies verbindt u hieraan voor andere samenwerkingsprojecten met Duitsland? Is het niet noodzakelijk met Duitsland hardere en juridisch afdwingbare afspraken te maken? Kunt u per project aangeven over welke zekerheden Nederland kan beschikken? </vraag>
      <vraag nummer="7">Hoe hard zijn de afspraken over de zogenaamde trekkingsrechten op Duitse luchttransportcapaciteit die u voor 100 miljoen gulden heeft verworven? Kan Duitsland op deze afspraken even makkelijk terugkomen indien dat budgettair beter uitkomt? Welke garanties heeft u dat dit niet kan gebeuren? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1 en 5">Neen. De gezamenlijke ontwikkeling én beproeving van het Fennekvoertuig is in april 2000 succesvol voltooid. </antwoord>
      <antwoord nummer="2 en 3">Met mijn brief van 19 januari 2000 (Kamerstuk 26 637, nr. 3) meldde ik u dat, in het licht van een overheidsbrede bezuinigingsoperatie, het project LVB in Duitsland is ingedeeld in de categorie waarvoor geen geld voor de verwerving van de serie beschikbaar is en waarvoor dientengevolge geen verplichtingen mochten worden aangegaan. Ik gaf ook aan dat onder meer de situatie in Duitsland voor mij aanleiding was de voortzetting van het project «Licht Verkennings- en Bewakingsvoertuig (LVB)» te heroverwegen. Daar ook aan Duitse zijde de behoefte aan een LVB nog onverkort bestaat en men belang hecht aan een gezamenlijke voortzetting, werd besloten om, na de ontwikkeling en beproeving van de prototypen, nieuwe, gezamenlijke offertes voor de serie aan te vragen. Zoals ik u meldde met mijn brief van 9 januari 2001 (Kamerstuk 26 396, nr. 5) zijn de offertes binnen. De beoordeling van en de onderhandelingen over de offertes zijn voltooid. De offertes zijn gebaseerd op een gezamenlijke bestelorder en zijn geldig tot eind 2001. Voor de Nederlandse behoefte past de offerte binnen het beschikbare projectbudget. Ook het Duitse deel van de offerte past binnen het oorspronkelijk voorziene Duitse budget. Gezien de situatie in Duitsland, kan nog niet worden overgegaan tot een gezamenlijke plaatsing van de order voor de serie. Op 6 april jl. heb ik over de voortzetting van het project overleg gevoerd met mijn Duitse ambtgenoot. Mij werd verzekerd dat de Duitse regering het Fennek-project wil voortzetten. Mijn Duitse ambtgenoot is voornemens het project in de Duitse begroting voor 2002 als categorie-1 op te nemen. Na behandeling van die begroting in het Duitse Parlement, kan dan nog dit jaar een gezamenlijke order voor de serie worden geplaatst. Wel werd van Duitse zijde opgemerkt dat pas vanaf 2003 gelden voor dit project beschikbaar komen. De effecten – knelpunten en oplossingen – van dit gegeven worden thans onderzocht. Ik verwacht u nog deze zomer nader te kunnen informeren met een D-brief. </antwoord>
      <antwoord nummer="4">Het LVB was oorspronkelijk bedoeld om de verkenningsvoertuigen van het type M113 C&amp;V en Landrover 7,5kN te vervangen. Omdat beide typen voertuigen operationeel en technisch niet meer inzetbaar waren, zijn ze bij de parate eenheden tijdelijk vervangen door YPR-765 voertuigen. Dit voertuig is evenwel operationeel slechts beperkt geschikt om verkenningstaken uit te voeren in overeenstemming met de huidige verkenningsfilosofie. Indien niet tijdig kan worden voorzien in vervanging, loopt de Koninklijke landmacht een operationeel risico omdat het haar ontbreekt aan geschikte voertuigen voor verkenningstaken. </antwoord>
      <antwoord nummer="6">De beoogde samenwerking tussen landen bij de verwerving van materieel wordt vrijwel altijd met een Memorandum of Understanding (MOU) geregeld. Zowel Duitsland als Nederland kent een gefaseerde besluitvorming bij de verwerving van materieel. Harde afspraken over samenwerking bij een materieelproject worden in beginsel slechts voor één fase gemaakt. Dit biedt de samenwerkende landen de mogelijkheid om per fase een besluit te nemen over de voortzetting van het project. In Nederland is de gefaseerde besluitvorming voor materieelprojecten vastgelegd in het Defensiematerieelkeuzeproces. Zekerheid over samenwerking bestaat derhalve alleen voor die fase waarvoor door beide landen een juridische overeenkomst (met de betrokken industrie) is gesloten. Maar geen land wil graag spelbreker zijn. Een besluit tot het verlaten van een internationaal samenwerkingsproject wordt gewoonlijk alleen om zeer zwaarwegende redenen genomen. </antwoord>
      <antwoord nummer="7">De afspraken over de trekkingsrechten op Duitse luchttransportcapaciteit worden vastgelegd in een «Memorandum of Understanding (MOU)», te ondertekenen door de ministers van Defensie. In het internationaal verkeer is een MOU een politiek bindend instrument. Over dit MOU wordt thans op ambtelijk niveau onderhandeld. </antwoord>
      <noten afkomstig="antwoord"/>
   </antwoorden>
</kvr>
