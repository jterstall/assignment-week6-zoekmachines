<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rabbae en Oedayraj Singh Varma (beiden GroenLinks) over de toeslag ex artikel 13 AAW en ex artikel 22 WAO. (Ingezonden 2 mei 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5245
</item>
         <item attribuut="Inhoud">Betreft vragen over de mogelijkheid om op basis van artikelen 13 AAW en 22 WAO een toeslag te verstrekken aan arbeidsongeschikten die in een voorlopig blijvende toestand van hulpbevoevendheid verkeren en die geregelde oppas en verzorging nodig hebben.</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Arbeidsongeschiktheid</item>
         <item attribuut="Vindplaats">Kamervragen met antwoord 1996-1997, nr. 1516, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="GroenLinks">Rabbae</persoon>
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">1997-07-03</item>
         <item attribuut="Datum_indiening">1997-05-02</item>
         <item attribuut="Document-id">KVR5245</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3101" allpagenumbers="3101 3102" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1516" onderwerp="" indiendatum="1997-05-2">
         <vrager partij="GroenLinks" oorsprong="parlement">Rabbae</vrager>
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan/>
      </vraagdata>
      <antwoorddata antwoorddatum="3 juli 1997), zie ook Aanhangsel Handelingen nr. 1287, vergaderjaar 1996–1997">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Tommel</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Bent u op de hoogte van de mogelijkheid om op basis van de artikelen 13 AAW en 22 WAO een toeslag te verstrekken aan arbeidsongeschikten in een toestand van hulpbehoevendheid die geregelde oppas en verzorging nodig maakt? </vraag>
      <vraag nummer="2">Kent u het doel van deze regeling, namelijk het bieden van een financiële tegemoetkoming in de kosten van oppas en verzorging door familieleden en vrijwilligers? </vraag>
      <vraag nummer="3">Komen sommige rechthebbenden door deze toestand niet langer in aanmerking voor huursubsidie? </vraag>
      <vraag nummer="4">Zijn enkele inspecteurs der directe belastingen van oordeel dat buitengewone ziektekosten allereerst met deze toeslag verrekend dienen te worden, vooraleer deze lasten eventueel voor de loon- en inkomstenbelasting kunnen worden afgetrokken? </vraag>
      <vraag nummer="5">Deelt u de mening, dat het gezien het deel van de toeslag niet redelijk is deze bij de beoordeling van het recht op huursubsidie c.q. bij de fiscale aftrekbaarheid van buitengewone lasten in aanmerking te nemen? </vraag>
      <vraag nummer="6">Wordt bij de toepassing van de bijzondere bijstand, de Wet Voorzieningen Gehandicapten en de AWBZ deze toeslag reeds bij de inkomensvaststelling buiten beschouwing gelaten? </vraag>
      <vraag nummer="7">Bent u bereid zodanige maatregelen te treffen dat de toeslag ex artikel 13 AAW en ex artikel 22 WAO ook bij de inkomensvaststelling in het kader van de wetgeving betreffende huursubsidie en loon- en inkomstenbelasting buiten beschouwing blijft? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja, ik ben op de hoogte van de mogelijkheid om op basis van de artikelen 13 AAW en 22 WAO een toeslag te verstrekken aan arbeidsongeschikten die in een voorlopig blijvende toestand van hulpbehoevendheid verkeren en die geregelde oppas en verzorging nodig hebben. Deze aanvullingsmogelijkheid geldt voor degene met een arbeidsongeschiktheidsuitkering berekend naar een arbeidsongeschiktheid van 80% of meer. </antwoord>
      <antwoord nummer="2">Ja, ik ben tevens op de hoogte van het doel van de regeling, namelijk het bieden van een financiële tegemoetkoming in de kosten van oppas en verzorging door familieleden en vrijwilligers. </antwoord>
      <antwoord nummer="3">De financiële tegemoetkomingen welke worden verstrekt op basis van de artikelen 13 AAW en 22 WAO vormen onderdeel van het belastbaar inkomen voor de inkomstenbelasting. Hierdoor worden deze tegemoetkomingen mede in aanmerking genomen bij het beoordelen van de hoogte van het te verstrekken bedrag aan huursubsidie. In enkele gevallen kan het voorkomen dat door de toeslag die zij ontvangen het belastbaar inkomen net boven de maximale huurgrens uitstijgt. In een dergelijk geval zal geen huursubsidie verstrekt worden. </antwoord>
      <antwoord nummer="4">Een op grond van artikel 13 van de AAW of artikel 22 van de WAO verhoogde arbeidsongeschiktheidsuitkering behoort voor de Wet op de inkomstenbelasting 1964 tot het belastbaar inkomen. De verhoging van de uitkering kan dan ook niet op een als buitengewone last aftrekbaar bedrag in mindering worden gebracht. Om elk misverstand uit te sluiten wordt dit punt onder de aandacht gebracht van de Belastingdienst. Een vrijstelling van de verhoging van de uitkering voor de loon- en inkomstenbelasting is niet mogelijk, omdat de verhoging noch voldoet aan de voorwaarden van de vrijstellingsmogelijkheid van artikel 11, eerste lid, onderdeel m, van de Wet op de loonbelasting 1964 noch voldoet aan de criteria van art. 30b, onderdeel e, van de Wet op de inkomstenbelasting 1964. </antwoord>
      <antwoord nummer="5">Voor het vaststellen of en in welke mate men in aanmerking komt voor huursubsidie wordt onder meer gekeken naar de draagkracht van belanghebbende. Voor de bepaling van de draagkracht zijn het inkomen en vermogen van belanghebbende van belang. Om een goede maatstaf te vinden voor het bepalen van de draagkracht van de aanvrager van huursubsidie wordt het belastbaar inkomen als een redelijke maatstaf gezien. Dit is tevens aangetoond in de «analyse uiteenlopen belastbare inkomensuitkeringen minima» (bijlage 3 bij het interdepartementale beleidsonderzoek «Analyse van de individuele huursubsidie», verschenen als rapport nr. 7 bij de begrotingsvoorbereiding 1996. Tevens zorgt dit voor duidelijkheid en rechtsgelijkheid onder de aanvragers van huursubsidie. Het buiten beschouwing laten van een onderdeel zou derhalve precedentwerking kunnen scheppen voor andere (bijzondere) toeslagen en uitkeringen. Voorts moet worden voorkomen dat voor huursubsidie twee keer met dezelfde kosten wordt rekening gehouden: via de buitengewone-lastenaftrek die het inkomen verlaagt en via het buiten beschouwing laten van toeslagen. Wel zal ik in bijzondere gevallen via de hardheidsclausule in de Wet individuele huursubsidie en de Huursubsidiewet overwegen eventueel een deel van het belastbaar inkomen buiten beschouwing te laten. </antwoord>
      <antwoord nummer="6">Bij de verlening van bijzondere bijstand – een taak van de gemeente, waarbij zij een grote mate van beleidsvrijheid heeft – dient geheel of gedeeltelijk rekening te worden gehouden met de draagkracht van de belanghebbende. Voor de bepaling van de draagkracht zijn het inkomen en het vermogen van betrokkene van belang. Vergoedingen en tegemoetkomingen in kosten die niet tot de algemeen noodzakelijke bestaanskosten behoren worden in de Abw niet tot de middelen van de belanghebbenden gerekend. De toeslag van artikel 13 AAW en artikel 22 WAO kan als een zodanige vergoeding of tegemoetkoming worden beschouwd en zal dus bij de bepaling van de draagkracht in beginsel niet als inkomen worden meegeteld. Echter, indien beroep op de bijzondere bijstand wordt gedaan voor dezelfde soort kosten als waarvoor de verhoogde AAW- of WAO-uitkering wordt verstrekt, zal de gemeente zowel met het feitelijke inkomen als met de feitelijke kosten rekening kunnen houden. Dit zou het geval dienen te zijn wanneer belanghebbende meent dat de verhoging van de AAW- of WAO- uitkering niet toereikend is voor de bestrijding van de bijzondere kosten in verband waarmee de verhoogde uitkering wordt verstrekt. Ook in het kader van de Wet voorzieningen gehandicapten (Wvg) hebben gemeenten een eigen beleidsverantwoordelijkheid bij het vaststellen van het inkomen. Bij de berekening van het norminkomen is in de «Regeling financiële tegemoetkomingen en eigen bijdragen Wvg» voorgeschreven dat in ieder geval inkomsten als bedoeld in artikel 43 van de Abw (bijvoorbeeld kinderbijslag, individuele huursubsidie) niet bij de inkomensvaststelling betrokken worden. Het staat de gemeenten vrij om ook andere bestanddelen geheel of gedeeltelijk buiten beschouwing te laten. Het Bijdragebesluit zorg AWBZ regelt een inkomensafhankelijke bijdrage voor zorg waarbij sprake is van verblijf in een AWBZ-instelling of in een verzorgingshuis als bedoeld in de Overgangswet verzorgingshuizen alsmede een inkomensafhankelijke bijdrage voor thuiszorg. Bedoelde verhoging van de uitkering vindt op grond van artikel 13 AAW en 22 WAO niet plaats indien betrokkene in een inrichting is opgenomen en de kosten van verblijf ten laste van een verzekering inzake ziektekosten komen. Dit betekent dat de vraag of de extra uitkering bij de inkomensvaststelling buiten beschouwing wordt gelaten alleen relevant is voor de thuiszorg. Voor de vaststelling van de maximaal per week verschuldigde bijdrage voor de thuiszorg wordt uitgegaan van het belastbaar inkomen. De toeslag op de AAW/WAO-uitkering wordt dus voor de vaststelling van de hoogte van de bijdrage voor de thuiszorg, niet buiten beschouwing gelaten. Overigens werd de toeslag onder de oude gezinszorgregeling ook beschouwd als onderdeel van het inkomen dat uitgangspunt vormde voor de hoogte van de inkomensafhankelijke bijdrage. </antwoord>
      <antwoord nummer="7">Zoals in het antwoord onder 4 reeds is aangegeven, is een vrijstelling van loon- en inkomstenbelasting van eerdergenoemde toeslagen niet mogelijk. De oorzaak ligt in het feit dat de verhoging van de uitkering noch een directe relatie heeft met de werkelijke kosten van hulpbehoevendheid noch geheel op het inkomen van belastingplichtige is afgestemd. Met het draagkrachtaspect van de werkelijke kosten van hulpbehoevendheid wordt rekening gehouden via de aftrek wegens buitengewone lasten. Zoals hiervoor onder 5 is aangegeven vormt het belastbaar inkomen ook voor de huursubsidie een goed uitgangspunt aangevuld met het beleid met betrekking tot de hardheidsclausule. </antwoord>
      <noten afkomstig="antwoord"/>
   </antwoorden>
</kvr>
