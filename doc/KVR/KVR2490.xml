<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) over het uitzitten van een gevangenisstraf in een politiecel. (Ingezonden 21 december 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2490
</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Criminaliteit en openbare orde (Politie)</item>
         <item attribuut="Trefwoorden">Gedetineerden Gevangeniswezen Huizen van bewaring Politie</item>
         <item attribuut="Vindplaats">Kamervragen met antwoord 1995-1996, nr. 546, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">1996-02-05</item>
         <item attribuut="Datum_indiening">1995-12-21</item>
         <item attribuut="Document-id">KVR2490</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1107" allpagenumbers="1107 1108" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="546" onderwerp="" indiendatum="1995-12-21">
         <vrager partij="D66" oorsprong="parlement">Dittrich</vrager>
         <vraagt-aan/>
      </vraagdata>
      <antwoorddata antwoorddatum="5 februari 1996), zie ook Aanhangsel Handelingen, nr. 471, vergaderjaar 1995–1996">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Hoe vaak komt het voor dat delinquenten die afgestraft zijn bij een in kracht van gewijsde gegaan vonnis van de strafrechter worden aangehouden, waarna vervolgens de detentie wordt aangevangen in een politiecel in afwachting van een vrijkomende plaats in een gevangenis c.q. huis van bewaring? Hanteert bijvoorbeeld het Parket van de Officier van Justitie in Maastricht het beleid, dat iemand tien dagen mag zitten in een politiecel op basis van een onherroepelijk geworden vonnis? </vraag>
      <vraag nummer="2">Kan iemand, die is veroordeeld tot het ondergaan van een gevangenisstraf tegen zijn zin gedwongen worden om die straf, of een gedeelte daarvan uit te zitten in een politiecel? </vraag>
      <vraag nummer="3">Wat is een redelijke termijn voor plaatsing in een politiecel? Geldt een termijn alleen indien betrokkene bezwaar maakt tegen plaatsing in een politiecel? </vraag>
      <vraag nummer="4">Is er op dit punt sprake van beleid dat is omgezet in duidelijke richtlijnen naar het openbaar ministerie? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">In 1995 zijn in totaal circa 9400 personen aangehouden terzake van executie van een in kracht van gewijsde gegaan vonnis van de strafrechter waarbij de detentie is aangevangen in een politiecel. Ten eerste betreft het arrestanten (circa 4750 personen) met een principaal vonnis, ten tweede arrestanten (circa 3450 personen) ter executie van een subsidiaire hechtenis of een gijzeling inzake Lex Mulder en ten derde arrestanten (circa 1200 personen) die zich eerder aan de detentie hebben onttrokken. Voor de eerste en derde categorie is de gemiddelde verblijfsduur 5,5 dag, voor de tweede categorie 1,5 dag. Het parket te Maastricht hanteert het beleid dat een persoon maximaal 10 dagen op het politiebureau mag verblijven in het geval dat niet eerder een plaats in een penitentiaire inrichting beschikbaar is. Uiteraard betreft het hier een maximum termijn. In elke zaak wordt getracht deze termijn zo kort mogelijk te laten zijn. </antwoord>
      <antwoord nummer="2">Ja, maar het beleid is er op gericht om arrestanten zo spoedig mogelijk na hun aanhouding over te plaatsen naar een huis van bewaring. Er is echter een aantal redenen dat directe overplaatsing naar een penitentiaire inrichting niet altijd mogelijk maakt. Ten eerste worden deze personen door de politie vaak op zodanige tijdstippen gearresteerd dat overbrenging naar een penitentiaire inrichting niet direct mogelijk is. Ten tweede zijn er niet altijd direct plaatsen in de penitentiaire inrichting beschikbaar. Ten slotte moet ook het openbaar ministerie de gelegenheid krijgen om de organisatie van het transport naar een huis van bewaring of een gevangenis te regelen. </antwoord>
      <antwoord nummer="3">De vice-president van de rechtbank te Den Haag heeft bij vonnis van 12 oktober 1995 in kort geding bepaald dat arrestanten die zijn ingesloten ter executie van een vrijheidsbenemende straf slechts een korte termijn, bijvoorbeeld twee dagen, op het politiebureau mogen verblijven zij het dat ook dan een vergoeding van de gedetineerde van f 50,– per dag op zijn plaats is. Tegen deze uitspraak is door mij hoger beroep ingesteld. Ik ben van oordeel dat in het geval niet direct een plaats in een huis van bewaring of gevangenis beschikbaar is, een periode van (maximaal) tien dagen zoals ook in Maastricht gehanteerd, wel minder gewenst maar, gelet op het belang van de geloofwaardigheid van de strafrechtshandhaving en de capaciteitsproblematiek, niet onredelijk is. Voor deze termijn heb ik aansluiting gezocht bij hetgeen door de rechters bij preventief te detineren personen aanvaardbaar wordt geacht. In principe geldt voornoemde termijn ook als een betrokkene geen bezwaar maakt. Dit alles laat onverlet dat naar mijn mening de termijn voor verblijf van veroordelen in een politiecel altijd zo kort mogelijk moet zijn. </antwoord>
      <antwoord nummer="4">Ten aanzien van de tenuitvoerlegging van vervangende hechtenis in politiecellen is door de vergadering van procureurs-generaal een richtlijn (van 1 juli 1991) opgesteld, inhoudende dat plaatsing in een huis van bewaring uiterlijk na twee nachten of, wanneer de aanhouding op vrijdag heeft plaatsgevonden, uiterlijk na drie nachten moet worden gerealiseerd. Met betrekking tot de tenuitvoerlegging van een gevangenisstraf in politiecellen is geen richtlijn aanwezig, omdat het OM het lokale arrestatiebeleid, gelet op de beperkte capaciteit, zo weinig mogelijk heeft willen vastleggen. Op dit moment wordt per arrondissement een eigen beleid terzake gevoerd. Dat wordt bepaald door de houding van de rechterlijke macht, de beschikbaarheid van en de druk op de capaciteit en de kwaliteit van politiecellen. Inmiddels is besloten tot de instelling van een Landelijk Coo¨rdinatiepunt Arrestatiebevelen bij het CJIB. Hiermee zal het arrestatiebeleid en daarmee het aanbod van arrestanten beter afgeschermd kunnen worden op de op dat moment beschikbare capaciteit. De verwachting is dat hierdoor de gemiddelde verblijfsduur op het politiebureau kan worden teruggebracht. </antwoord>
      <noten afkomstig="antwoord"/>
   </antwoorden>
</kvr>
