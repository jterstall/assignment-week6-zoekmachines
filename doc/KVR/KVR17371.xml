<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Gent en Duyvendak (beiden GroenLinks) aan de minister van Verkeer en Waterstaat over de risico's met scheepvaart ten noorden van de Waddeneilanden. (Ingezonden 21 februari 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17371
</item>
         <item attribuut="Inhoud">Vragen over de veiligheidsrisico's van de frequenter plaatsvindende transporten van olietankers ten noorden van de Waddenzee.</item>
         <item attribuut="Rubriek">Energie, water en grondstoffen (Aardolie) Milieu (Gevaarlijke stoffen) Verkeer, vervoer en waterstaat (Zeescheepvaart)</item>
         <item attribuut="Trefwoorden">Aardolie Vervoer gevaarlijke stoffen Waddenzee Zeescheepvaart</item>
         <item attribuut="Vindplaats">Kamervragen met antwoord 2002-2003, nr. 925, Tweede Kamer</item>
         <item attribuut="Vraagnr_bij_indiening">2020307650</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Van Gent</persoon>
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2003-03-14</item>
         <item attribuut="Datum_indiening">2003-02-21</item>
         <item attribuut="Document-id">KVR17371</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1933" allpagenumbers="1933 1934" vetnummer="2020307650" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17371" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="925" onderwerp="" indiendatum="2003-02-21">
         <vrager partij="GroenLinks" oorsprong="parlement">Van Gent</vrager>
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="14 maart 2003), zie ook Aanhangsel Handelingen nr. 890, vergaderjaar 2002–2003">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het artikel «Waddenprovincies luiden noodklok over scheepvaart»? <voetnoot nummer="1"/>
      </vraag>
      <vraag nummer="2">Is het waar dat het aantal transporten van olietankers ten noorden van de Waddeneilanden is toegenomen als gevolg van de oorlog in Tsjetsjenië, waardoor de olie nu vanuit de Baltische Staten wordt verscheept? Om hoeveel tankers gaat het? Voor welke oliemaatschappijen wordt de olie vervoerd? Hoeveel van deze olietankers zijn enkelwandig? </vraag>
      <vraag nummer="3">Welk regime hanteren de Baltische Staten met betrekking tot veiligheidsinspecties op olietankers die daar worden geladen? Wat is het controlepercentage en hoe scherp zijn de controles? </vraag>
      <vraag nummer="4">Bent u het eens met de Waddenprovincies dat de dreiging van een olieramp sterk is toegenomen? Zo ja, welke stappen onderneemt u om deze dreiging te verminderen? </vraag>
      <vraag nummer="5">Wat voor andere transporten met potentieel gevaarlijke lading voor de Waddenregio – bijv. chemicaliën – vinden er ten noorden van de Waddeneilanden plaats? Om hoeveel transporten en wat voor ladingen gaat het? Hoeveel van deze transporten vinden met enkelwandige schepen plaats? </vraag>
      <vraag nummer="6">Hoe groot schat u de dreiging van een ramp met een chemicaliënschip? </vraag>
      <noten afkomstig="vraag">
         <noot nummer="1" datum="2003-02-20" bron="Algemeen Dagblad">Algemeen Dagblad, 20 februari 2003</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Van een eventuele relatie tussen het aantal olietransporten en de oorlog in Tsjetsjenië is mij niets bekend. Wel is mij bekend dat Rusland, met het oog op verhoging van haar inkomsten, heeft besloten de export van olie te bevorderen. In het algemeen fluctueert het transport van olie voortdurend als gevolg van seizoensinvloeden en politieke- en marktfactoren. Dit geldt evenzo voor het aantal, de aard en de grootte van de betrokken tankers. Uit verkeersonderzoeken hebben we een goed beeld van het gemiddeld aantal varende olietankers dat zich dagelijks in onze wateren bevindt. Voor het Nederlandse deel van de Noordzee zijn dat er 9,6 waarvan 3,7 ten noorden van de Waddeneilanden. Uitgedrukt in de hoeveelheid vervoerde lading ligt het aandeel boven de Wadden nog aanzienlijk lager. Voor welke oliemaatschappijen de olie wordt vervoerd is niet bekend. In het algemeen is dat bij deze handel ook vrijwel niet aan te geven. De lading wisselt tijdens de reis vaak meerdere keren van eigenaar, die niet in alle gevallen een oliemaatschappij behoeft te zijn. Een exact cijfer voor het aantal enkelwandige tankers is er niet, maar uitgaande van de opbouw van de wereld tankervloot neem ik aan dat het om ongeveer de helft van het aantal tankers zal gaan. Daar komt bij dat het aandeel van dubbelwandige tankers in het olievervoer oploopt onder invloed van internationale regelgeving en marktfactoren. Hoewel ik niet beschik over exacte gegevens over de export van olie vanuit Rusland, heeft navraag bij de industrie duidelijk gemaakt dat deze export, zowel vanuit de Zwarte Zee en de Baltische Zee als via de Druzhba pijplijn, de laatste jaren aanzienlijk is toegenomen. Het transport over zee zal voor een deel ook via de Noordzee verlopen. </antwoord>
      <antwoord nummer="3">Van de Baltische Staten zijn Letland en Estland inmiddels «samenwerkend lid» (co-operative member) van het Paris MOU voor havenstaatcontrole. Dit houdt in dat deze landen doende zijn om hun organisatie ten behoeve van met name havenstaatcontrole op hetzelfde niveau te brengen als dat van de andere landen van het MOU en dat zij door het Port State Control Committee (het sturend orgaan van het MOU) in staat worden geacht om dat niveau op redelijke termijn te bereiken. Tevens betekent dit dat bij de uitvoering van havenstaatcontrole in beginsel al de procedures en criteria van het Paris MOU worden gehanteerd. Inspectie van olietankers onder de vlag van derde landen vindt dus in beginsel volgens deze procedures en criteria plaats. Deze procedures en criteria zijn feitelijk geïncorporeerd in de Europese Richtlijn Havenstaatcontrole (95/21/EG, zoals gewijzigd). De Russische Federatie, met de belangrijke Baltische olie exporthaven Primorsk, is reeds vele jaren volwaardig lid van het Paris MOU en hanteert dus voor de inspectie van alle schepen de genoemde procedures en criteria. Betrouwbare gegevens met betrekking tot het inspectiepercentage zijn er (nog) niet omdat de gegevens van de «co-operative members» niet worden meegenomen in de Paris MOU statistieken. Uit de eigen evaluatie van Letland kan worden afgeleid dat in de jaren 1998 t/m 2001 een inspectiepercentage werd gehaald dat lag tussen de 18,4% en 20,4%. In 2001 resulteerde dit in 497 inspecties met 9 aanhoudingen. </antwoord>
      <antwoord nummer="4">Ongevalsanalyses laten zien dat er in het betreffende gebied geen sprake is van een verhoogd ongevalrisico ten opzichte van andere delen van de Noordzee. Het gemiddeld aantal incidenten dat zich jaarlijks in de betreffende routeringsstelsels voordoet is nog altijd laag en vervoer over zee is daarmee een van de meest veilige vervoersmodaliteiten. Wel ben ik van mening dat er reden is tot zorg over de oorzaken van de recente incidenten op zee. Ik verwijs u in dit verband ook naar mijn brief van 12 maart 2003 over de scheepvaartroutes boven de Waddeneilanden. We zullen zowel nationaal als internationaal heel goed moeten nagaan wat hiervan de oorzaken zijn geweest, en wat wij daaraan kunnen doen. Ik denk dan aan internationale opleidingseisen voor zeevarenden, maar ook aan verbetering van de navigatie van schepen en van de monitoring van het scheepvaartverkeer. Mede naar aanleiding van de ramp met de «Prestige» worden hiertoe al initiatieven genomen, zowel in Europees als in mondiaal verband. </antwoord>
      <antwoord nummer="5">Het merendeel van het scheepvaartverkeer in de routes bewesten en benoorden de Waddeneilanden betreft doorgaand verkeer. Met betrekking tot de ladinggegevens van deze schepen is enkele jaren geleden, ter uitvoering van Richtlijn 93/75/EG, een informatiesysteem opgezet waarmee in geval van incidenten snel kan worden beschikt over de gegevens van de gevaarlijke en/of verontreinigende goederen aan boord van schepen die uit een haven in de Gemeenschap zijn vertrokken of een haven in de Gemeenschap als bestemming hebben. Onder normale omstandigheden wordt er met deze ladinggegevens niets gedaan, maar u kunt er vanuit uitgaan dat vrijwel elk denkbare stof kan voorkomen. Potentieel gevaarlijke lading voor de Waddenregio kan worden aangetroffen aan boord van vrijwel alle passerende schepen. De aard en de omvang van de lading is daarbij bepalend voor het type schip dat voor het vervoer wordt ingezet. Het gaat daarbij in zeer veel gevallen niet om tankers maar om stukgoedschepen met een beperkte hoeveelheid gevaarlijke en/of verontreinigende goederen aan boord. Met het oog op de veiligheid van de scheepvaart wordt op dit moment in EU-kader, ter uitvoering van Richtlijn 2002/59/EG, gewerkt aan het opzetten van een monitoring- en informatiesysteem voor de zeescheepvaart. Met behulp van dit systeem wordt het voor de Europese wateren mogelijk een beter inzicht te krijgen in zowel de verkeersstromen als de vervoerde lading. </antwoord>
      <antwoord nummer="6">Er zijn gemiddeld 1,3 chemicaliëntankers per jaar betrokken bij een aanvaring, waarvan 0,2 (17%) op een locatie boven de Wadden. Op basis van met behulp van SAMSON (Safety Assessment Model for Shipping and Offshore North Sea) uitgevoerde berekeningen is de kans op een uitstroom van chemicaliën na een aanvaring 0,055 per jaar (= eens in de 18 jaar) voor het Nederlandse deel van de Noordzee en 0,0081 (= eens in de 123 jaar) boven de Wadden. </antwoord>
      <noten afkomstig="antwoord"/>
   </antwoorden>
</kvr>
