<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ormel (CDA) aan de minister van Landbouw, Natuur en Voedselkwaliteit over het weren van circussen waar niet gedomesticeerde dieren optreden. (Ingezonden 29 september 2006); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26592
</item>
         <item attribuut="Inhoud">Vragen naar aanleiding van artikel 'Winschoten verbiedt circus met wilde dieren' op website van rtlnieuws van 28 september 2006.</item>
         <item attribuut="Rubriek">Natuur (Dierenbescherming) Vrijetijdsbesteding (Recreatie)</item>
         <item attribuut="Trefwoorden">Dierenbescherming Recreatie</item>
         <item attribuut="Vindplaats">Kamervragen met antwoord 2006-2007, nr. 180, Tweede Kamer</item>
         <item attribuut="Vraagnr_bij_indiening">2060700480</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="CDA">Ormel</persoon>
         </item>
         <item attribuut="Datum_reaktie">2006-10-18</item>
         <item attribuut="Datum_indiening">2006-09-29</item>
         <item attribuut="Document-id">KVR26592</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="383" allpagenumbers="383 384" vetnummer="2060700480" code="0607tkkvr180" lopendefooter="Tweede Kamer, vergaderjaar 2006–2007, Aanhangsel" filenaam="KVR26592" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="180" onderwerp="" indiendatum="2006-09-29">
         <vrager partij="CDA" oorsprong="parlement">Ormel</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2006-10-18">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Mag een gemeente een definitief verbod instellen op circussen waar leeuwen, tijgers en olifanten optreden? <voetnoot nummer="1"/>
      </vraag>
      <vraag nummer="2">Acht u het tot expressie brengen van het natuurlijke gedrag van niet gedomesticeerde dieren in circussen in alle gevallen in strijd met het dierenwelzijn? </vraag>
      <vraag nummer="3">Hoe vaak worden klachten met betrekking tot circusdieren ontvangen? </vraag>
      <vraag nummer="4">Worden circussen gecontroleerd door de Algemene Inspectiedienst? Zijn er wel eens misstanden ten aanzien van het dierenwelzijn en de leefomstandigheden van de dieren vastgesteld? </vraag>
      <vraag nummer="5">Klopt het dat de Vereniging van Nederlandse Circusondernemingen regels opstelt voor het houden van niet gedomesticeerde dieren in circussen? </vraag>
      <vraag nummer="6">Ondersteunt de overheid de Vereniging van Nederlandse Circusondernemingen bij het opstellen van deze regels? </vraag>
      <vraag nummer="7">Wanneer zijn deze regels te verwachten en zullen deze bindend zijn voor de bij deze vereniging aangesloten circussen? </vraag>
      <vraag nummer="8">Deelt u de mening dat het niet wenselijk is om circussen alsnog te weren, indien zij zich houden aan de Europese en Nederlandse wet en regelgeving en zich bovendien houden aan aanvullende regelgeving van de Vereniging van Nederlandse Circusondernemingen ten aanzien van het houden van niet gedomesticeerde dieren? </vraag>
      <noten afkomstig="vraag">
         <noot nummer="1" datum="2006-09-28" bron=", www.rtlnieuws.nl" titel="Winschoten verbiedt circus met wilde dieren">«Winschoten verbiedt circus met wilde dieren», www.rtlnieuws.nl, 28 september 2006</noot>
      </noten>
   </vragen>
   <antwoorden aantal="7">
      <antwoord nummer="1 en 8">Gemeenten hebben een autonome regelgevende bevoegdheid, die onder meer wordt begrensd door regelingen van hogere overheden. De Gezondheids- en welzijnswet voor dieren is uitputtend bedoeld voor dierenwelzijnsbeleid. Uit het gemeenterecht vloeit voort dat gemeenten niet bevoegd zijn om vanuit een oogpunt van dierenwelzijn autonome regels over dieren te stellen. Gemeenten hebben wel de bevoegdheid om met andere oogmerken regels te stellen inzake dieren, mits deze regels niet in strijd zijn met de normen in de Gezondheids- en welzijnswet voor dieren. Gemeenten kunnen bijvoorbeeld regels stellen over circussen in het belang van de openbare orde of veiligheid. In een concreet geval is het aan de rechter om te beoordelen of een gemeente bij het opstellen van regels binnen de grenzen van haar bevoegdheid is gebleven. </antwoord>
      <antwoord nummer="2">Nee. Indien dieren in hun omgeving hun natuurlijke gedrag tot expressie kunnen brengen dan is dit bevorderlijk voor hun welzijn. </antwoord>
      <antwoord nummer="3">De AID ontvangt incidenteel specifieke klachten over het welzijn en de gezondheid van dieren in circussen. Incidenteel ontvang ik ook brieven van burgers die vragen of ik een verbod wil instellen voor circussen waarin dieren optreden. </antwoord>
      <antwoord nummer="4">De AID kan op basis van de artikelen 36 of 37 van de Gezondheids- en welzijnswet voor dieren indien nodig handhavend optreden om het dierenwelzijn te beschermen. Onder omstandigheden, afhankelijk van het soort dieren, is ook de Flora- en faunawet van toepassing. Ten aanzien van circussen treedt de AID primair op naar aanleiding van klachten. Als deze worden ontvangen wordt ter plaatse gecontroleerd en kunnen zonodig maatregelen worden genomen. Tot nu toe is daar echter nog nooit aanleiding voor geweest (zie ook antwoord vraag 3). </antwoord>
      <antwoord nummer="5">Met uitzondering van honden, katten en knaagdieren heeft de Vereniging van Nederlandse Circusondernemingen (VNCO) voor alle diersoorten die in circussen gehouden kunnen worden regels opgesteld. Met betrekking tot de uitgezonderde diersoorten verwijst de VNCO in haar conceptrapport naar het Honden- en kattenbesluit 1999 en naar gangbare huisvestingssystemen en voeding, zoals verkrijgbaar in dierenspeciaalzaken. </antwoord>
      <antwoord nummer="6">Ik juich het initiatief van de VNCO om regels voor circussen op te stellen toe. De VNCO geeft hiermee blijk dat zij zich verantwoordelijk voelt voor het welzijn en de gezondheid van circusdieren. Ik verleen de VNCO een bescheiden financiële ondersteuning. </antwoord>
      <antwoord nummer="7">Momenteel heeft de Raad voor Dierenaangelegenheden (RDA) op eigen initiatief de door de VNCO opgestelde regels in behandeling. Het is mogelijk dat de VNCO het advies van de RDA wil afwachten voordat de VNCO de regels definitief vaststelt. Het is echter aan de VNCO om te bepalen of zij de regels bindend wil verklaren voor haar leden en het tijdstip waarop dit gebeurt. </antwoord>
      <noten afkomstig="antwoord"/>
   </antwoorden>
</kvr>
