<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Justitie over het uitzitten van een Nederlandse gevangenisstraf door de veroordeelde Duitse RAF-terrorist Knut F. (Ingezonden 3 oktober 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26625
</item>
         <item attribuut="Inhoud">Vragen, in vervolg op eerdere vragen over deze kwestie (Aanhangsel van de Handelingen II, 2005-2006, 113), naar aanleiding van de beweringen van Knut F. dat hij naar aanleiding van het Nederlands verzoek hem internationaal te signaleren in december 2003 op het vliegveld van Izmir in Turkije werd aangehouden, maar dat hij weer werd vrijgelaten omdat Interpol Nederland zou hebben gemeld dat er van een persoonsverwisseling sprake was (Der Spiegel 35/2006). (Knut F. zou in Nederland nog een gevangenisstraf moeten uitzitten wegens de moord op de Utrechtse politieman Arie Kranenburg en verwonding van diens collega).</item>
         <item attribuut="Rubriek">Strafrecht en strafprocesrecht (Misdrijven) Strafrecht en strafprocesrecht (Straffen) Strafrecht en strafprocesrecht (Uitlevering)</item>
         <item attribuut="Trefwoorden">Straffen Terrorisme Uitleveringen</item>
         <item attribuut="Vindplaats">Kamervragen met antwoord 2006-2007, nr. 210, Tweede Kamer</item>
         <item attribuut="Vraagnr_bij_indiening">2060700650</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2006-10-24</item>
         <item attribuut="Datum_indiening">2006-10-03</item>
         <item attribuut="Document-id">KVR26625</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="447" allpagenumbers="447 448" vetnummer="2060700650" code="0607tkkvr210" lopendefooter="Tweede Kamer, vergaderjaar 2006–2007, Aanhangsel" filenaam="KVR26625" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="210" onderwerp="" indiendatum="2006-10-3">
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2006-10-24">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Herinnert u zich uw antwoorden op schriftelijke vragen over deze kwestie? <voetnoot nummer="1"/>
      </vraag>
      <vraag nummer="2" voetnoot="2">Hoe verklaart u de beweringen van Knut F. <voetnoot nummer="2"/>dat hij naar aanleiding van het Nederlands verzoek hem internationaal te signaleren in december 2003 op het vliegveld van Izmir in Turkije werd aangehouden, maar dat hij door de Turkse politie weer werd vrijgelaten, omdat Interpol Nederland zou hebben gemeld dat er van een persoonsverwisseling sprake was? Welke persoonsgegevens zouden niet kloppen met de signalering of het uitleveringsverzoek? Is de eventuele fout in de persoonsgegevens van het signaleringsverzoek bij Interpol inmiddels hersteld? Welke contacten zijn er in die periode tussen Nederland en/of Turkije en/of Interpol over zijn aanhouding geweest? Was u daarvan op de hoogte en wie heeft vanuit Nederland de verantwoordelijkheid op zich genomen om Knut F. te laten gaan? </vraag>
      <vraag nummer="3">Wat is uw verklaring voor het feit dat Knut F. na zijn arrestatie door de Turkse autoriteiten werd vrijgelaten? Hoe beoordeelt u zijn verklaring dat de Nederlandse autoriteiten hem niet wilden hebben? Kan het zijn dat Nederland hem niet gedurende jaren in een cel wilde opsluiten? Kan het Turks recht verhinderen dat F. op basis van het internationale signaleringsverzoek wordt uitgeleverd? Indien ja, is daarover tegen de Turkse autoriteiten geprotesteerd? Zo ja, door wie, wanneer en op welke wijze? </vraag>
      <vraag nummer="4">Staat Knut F. nog steeds internationaal gesignaleerd? Deelt u de mening dat voorkomen moet worden dat hij opnieuw losgelaten moet worden, wanneer hij in een ander land op basis van de signalering is aangehouden? Hoe voorkomt Nederland een dergelijke gang van zaken? </vraag>
      <vraag nummer="5">Deelt u de mening dat de Nederlandse autoriteiten weerwoord moeten bieden in de Duitse media aan de beweringen van Knut F. dat de pogingen van de Nederlandse regering om hem zijn straf uit te laten zitten «politiek gemotiveerd zijn» en dat «in het eens liberale Nederland het rechtspopulisme sterk is geworden»? Zo ja, welke pogingen gaat u of de Nederlandse ambassade ondernemen om het Duitse publiek te laten weten dat de gerechtigheid met zich meebrengt dat F., die in Duitsland wegens drievoudige moord werd veroordeeld, zijn straf voor de moord op de Utrechtse politieman Arie Kranenburg en verwonding van diens collega niet kwijtgescholden krijgt? </vraag>
      <vraag nummer="6">Bent u bereid er bij de landsadvocaat op aan te dringen dat, voorzover het in het vermogen van de Staat der Nederlanden ligt, de beroepsprocedure die Knut F. bij het Gerechtshof te Den Haag heeft aangespannen tegen de verklaring voor recht dat de Nederlandse straf niet is kwijtgescholden, snel verloopt en dat er niet steeds aanhoudingen worden verleend om processtukken in te dienen of om arrest te wijzen? </vraag>
      <vraag nummer="7">Welke procedures lopen er in Duitsland over de executie van de straf? Kan de uitspraak van de Duitse rechter conflicteren met die van de Nederlandse rechter? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="113" documentjaargang="2005-2006">Aanhangsel Handelingen, nr. 113, vergaderjaar 2005–2006.</noot>
         <noot nummer="2">Der Spiegel 35/2006</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">Mij is niet bekend dat sprake is geweest van een persoonsverwisseling. Wel is gebleken dat Turks recht er aan in de weg stond dat Knut F. naar aanleiding van de door Nederland uitgevaardigde signalering in detentie zou blijven. Derhalve is Knut F. kort na zijn aanhouding door de Turkse autoriteiten vrijgelaten. Reden hiervoor is dat Turkije voor het feit waarvoor Knut F. indertijd is veroordeeld, een maximum verjaringstermijn kent van 24 jaar. Na het verstrijken van die periode vervalt naar Turks recht de mogelijkheid tot tenuitvoerlegging van het strafvonnis. Die termijn is tevens bepalend voor de periode waarin de Turkse autoriteiten tot uitvoering van de internationale signalering kunnen overgaan, met andere woorden: de verjaring naar Turks recht zou een eventuele uitlevering in de weg staan. Op grond van artikel 10 van het Europees Uitleveringsverdrag, dat tussen Nederland en Turkije geldt, dient een staat immers uitlevering te weigeren als het recht op tenuitvoerlegging van een straf naar zijn eigen recht is verjaard. </antwoord>
      <antwoord nummer="4">Knut F. staat sinds oktober 2001 door Interpol Nederland internationaal gesignaleerd ter fine van uitlevering. In dit kader is aan de landen die de Nederlandse Interpol-signalering raadplegen, expliciet om de aanhouding ter fine van uitlevering aan Nederland gevraagd. Nederland beoogt hiermee de Nederlandse gevangenisstraf alsnog ten uitvoer gelegd te krijgen. Eventuele vrijlating na aanhouding zal echter altijd afhangen van de nationale wetgeving van het land waar Knut F. eventueel wordt aangehouden. </antwoord>
      <antwoord nummer="5">Reeds uit het feit dat Nederland aan de Duitse autoriteiten heeft verzocht de strafexecutie over te nemen, blijkt dat Nederland een tenuitvoerlegging van het Nederlandse vonnis van belang acht. Het Nederlandse standpunt, inhoudende dat de tenuitvoerlegging nog altijd gewenst is, is duidelijk aan de terzake bevoegde Duitse autoriteiten kenbaar gemaakt. Ik acht het minder gelukkig het beeld van de Nederlandse rechtsstaat dat in sommige Duitse media werd opgeroepen te corrigeren aan de hand van een individuele strafzaak. </antwoord>
      <antwoord nummer="6">Ik merk op dat de mogelijkheden om de duur van de procedure te beïnvloeden beperkt zijn. Partijen kunnen hooguit vragen om spoed te betrachten. Ik zal de Landsadvocaat vragen dit te doen, maar uiteindelijk bepaalt het Gerechtshof zelf de datum waarop het arrest wijst. </antwoord>
      <noten afkomstig="antwoord"/>
   </antwoorden>
</kvr>
