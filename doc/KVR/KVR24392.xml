<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Pater-van der Meer (CDA) aan de minister van Justitie over de uitspraak in de zaak baby Donna. (Ingezonden 31 oktober 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24392
</item>
         <item attribuut="Inhoud">Vragen naar aanleiding van de uitspraak van de rechtbank Utrecht over de baby Donna. Het Nederlandse ouderpaar krijgt geen voogdijschap over de baby.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht)</item>
         <item attribuut="Trefwoorden">Adoptie België</item>
         <item attribuut="Vindplaats">Kamervragen met antwoord 2005-2006, nr. 429, Tweede Kamer</item>
         <item attribuut="Vraagnr_bij_indiening">2050602290</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">De Pater-van der Meer</persoon>
         </item>
         <item attribuut="Datum_reaktie">2005-11-25</item>
         <item attribuut="Datum_indiening">2005-10-31</item>
         <item attribuut="Document-id">KVR24392</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="921" allpagenumbers="921 922" vetnummer="2050602290" code="0506tkkvr429" lopendefooter="Tweede Kamer, vergaderjaar 2005–2006, Aanhangsel" filenaam="KVR24392" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="429" onderwerp="" indiendatum="2005-10-31">
         <vrager partij="CDA" oorsprong="parlement">De Pater-van der Meer</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2005-11-25">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het vonnis van de Rechtbank te Utrecht omtrent «baby Donna»? <voetnoot nummer="1"/>
      </vraag>
      <vraag nummer="2" voetnoot="2">Wat vindt u van de mening van de Raad voor de Kinderbescherming (RvdK) dat het kind naar België moet worden overgeplaatst? <voetnoot nummer="2"/>Welke mogelijkheden bestaan hiertoe? </vraag>
      <vraag nummer="3">Hoe beoordeelt u de mogelijkheid dat een DNA-test in omstreden afstammingskwesties uitsluitsel dient te geven over de afstamming van het kind en de eventuele relatie tot de biologische vader? </vraag>
      <vraag nummer="4">Welke juridische middelen heeft een voogd om DNA-materiaal van het kind ter beschikking te stellen? </vraag>
      <vraag nummer="5">Kunt u aangeven in hoeverre bij het niet (correct) volgen van de juridische procedures voor adoptie of eventueel onrechtmatig handelen van wensouders toch familierechtelijke betrekkingen kunnen ontstaan? </vraag>
      <vraag nummer="6">Welke maatregelen stelt u voor om vergelijkbare gevallen in de toekomst te voorkomen? </vraag>
      <noten afkomstig="vraag">
         <noot nummer="1">Rechtbank Utrecht, 197521//FA RK 05-3560</noot>
         <noot nummer="2" datum="2005-10-27" bron="De Telegraaf">De Telegraaf, 27 oktober 2005</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Zoals eerder aangegeven in antwoord op vragen van het lid De Pater over het tegen betaling overdragen van een kind van een Belgische draagmoeder (ingezonden op 25 mei 2005, nr. 20400515300), ben ik van mening dat de Nederlandse wensouders hebben gehandeld in strijd met de geldende regels op het gebied van adoptie. De voorgeschreven procedures zijn omzeild. De mening van de Raad voor de Kinderbescherming dat Donna naar België zou moeten worden overgeplaatst, is gebaseerd op de veronderstelling dat Donna nauwere banden heeft met België dan met Nederland. Immers, zij is in België geboren, zij bezit de Belgische nationaliteit en haar juridische ouders wonen in België. Inmiddels is er het nodige gebeurd. Met name is van belang dat door de rechtbank te Utrecht inmiddels is vastgesteld dat er een als «family life» te kwalificeren band is ontstaan tussen Donna en de Nederlandse pleegouders. Gelet op de jurisprudentie van het Europese Hof inzake de Rechten van de Mens, kan een dergelijke band niet zonder meer worden verbroken. Er kan dus ook niet zonder meer sprake zijn van een plaatsing van het kind in België. </antwoord>
      <antwoord nummer="3">Die mogelijkheid is reeds door de wet voorzien in procedures tot vaststelling of ontkenning van het vaderschap. </antwoord>
      <antwoord nummer="4">In voorkomende gevallen kan een voogd, op dezelfde wijze als de juridische ouder(s), als wettelijk vertegenwoordiger van het kind toestemming geven om mee te werken aan DNA-onderzoek. </antwoord>
      <antwoord nummer="5">In een dergelijk geval is denkbaar dat familierechtelijke betrekkingen tot stand worden gebracht langs de weg van een gezagsprocedure waarbij de juridische ouders uit het gezag worden ontzet of ontheven en waarbij het gezag aan de wensouders wordt toegekend. Vervolgens kan een adoptieverzoek worden ingediend. In de onderhavige zaak heeft de rechtbank overigens thans beslist dat er geen termen waren voor een ontzetting van de juridische ouders uit het gezag. De mogelijkheid van hoger beroep staat nog open. </antwoord>
      <antwoord nummer="6">Alvorens in te gaan op uw vraag welke maatregelen ik overweeg om vergelijkbare gevallen in de toekomst te voorkomen, wil ik eerst een toelichting geven op deze casus omdat het een uniek geval betreft. Door de Leusdense wensouders is in de eerste maanden van dit jaar bij verschillende instanties melding gemaakt van hun voornemen een kind in het gezin op te nemen. Het bleef voor betrokken instanties lange tijd onduidelijk of sprake was van draagmoederschap, opneming ter adoptie of anderszins. Ook hadden de wensouders niet duidelijk gemaakt dat het zou gaan om een kind uit België. Eerst in mei 2005 werd uit berichten in de Belgische en Nederlandse pers duidelijk dat het geen draagmoederschap maar een illegale opneming van een buitenlands kind betrof, waarbij mogelijk sprake zou zijn van betaling. In de daarop volgende periode werden in zowel Nederland als België juridische procedures gevoerd, waarbij aanvankelijk onzekerheid bestond over de vraag of de Nederlandse dan wel de Belgische rechter zich bevoegd kon achten om over deze zaak ten gronde te beslissen. Hangende dit traject is een plaatsing van het kind in een Belgisch pleeggezin overwogen, maar deze beslissing is aangehouden in verband met de lopende gerechtelijke procedures. Door het gecompliceerde karakter van dit geval was het lastig snel te onderkennen in welke opzichten gehandeld was buiten de wettelijke kaders. Het verloop van de zaak laat zien dat het van belang is dat in dit soort situaties sneller en beter gesignaleerd en gehandeld wordt. Bezien zal moeten worden hoe effectiever gebruik gemaakt kan worden van de mogelijkheden van de bestaande regelgeving, zoals het Burgerlijk Wetboek, de Wet opneming buitenlandse kinderen ter adoptie, de Wet op de Jeugdzorg en de Pleegkinderenwet. In een zich opnieuw voordoend geval zal het kind, ook als een rechterlijke procedure aanhangig is, in de regel zo snel mogelijk in een neutraal pleeggezin geplaatst moeten worden. Dit teneinde te voorkomen dat door tijdsverloop tussen het kind en de pleegouders een band ontstaat die te kwalificeren is als «family life» en als het ware de feiten in plaats van het recht de uitkomst gaan bepalen. Met het oog op het vorenstaande zal met betrokken instanties, zoals de Raad voor de Kinderbescherming, het Interprovinciaal Overleg en de VNG, overleg worden gevoerd om een protocol op te stellen. Voor zover een protocol onvoldoende mocht blijken, zal ik bezien of aanvullende maatregelen nodig zijn. </antwoord>
      <noten afkomstig="antwoord"/>
   </antwoorden>
</kvr>
