<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gerven (SP) aan de minister van Volksgezondheid, Welzijn en Sport over bezuinigen door ziekenhuizen. (Ingezonden 1 juni 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28529
</item>
         <item attribuut="Inhoud">Vragen naar aanleiding van een artikel in NRC Handelsblad van 24 mei 2007 over ziekenhuizen die 'meer dan ooit' bezuinigen op personeel, patiëntenzorg en apparatuur vanwege financiële problemen.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Ziekenhuizen</item>
         <item attribuut="Vindplaats">Kamervragen met antwoord 2006-2007, nr. 1915, Tweede Kamer</item>
         <item attribuut="Vraagnr_bij_indiening">2060716860</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Van Gerven</persoon>
         </item>
         <item attribuut="Datum_reaktie">2007-06-20</item>
         <item attribuut="Datum_indiening">2007-06-01</item>
         <item attribuut="Document-id">KVR28529</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4047" allpagenumbers="4047 4048 4049" vetnummer="2060716860" code="0607tkkvr1915" lopendefooter="Tweede Kamer, vergaderjaar 2006–2007, Aanhangsel" filenaam="KVR28529" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1915" onderwerp="" indiendatum="2007-06-1">
         <vrager partij="SP" oorsprong="parlement">Van Gerven</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-06-20">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Wat is uw reactie op het bericht dat ziekenhuizen meer dan ooit bezuinigen op personeel, patiëntenzorg en apparatuur vanwege financiële problemen? <voetnoot nummer="1"/>
      </vraag>
      <vraag nummer="2">Vindt u dat, indien een specialist van het Medisch Centrum Alkmaar psychologische begeleiding van kankerpatiënten nodig acht, het ziekenhuis deze behoort te leveren? Zo ja, hoe gaat u dit verwezenlijken? Zo neen, waarom niet? </vraag>
      <vraag nummer="3">Erkent u dat ziekenhuizen meer dan ooit moeten bezuinigen vanwege kortingen door verzekeraars en overheid? Zo neen, waarom niet? </vraag>
      <vraag nummer="4">Wat vindt u van de brief van zorgverzekeraar Achmea aan het Scheperziekenhuis dat het principe van «boter bij de vis» wordt verlaten? </vraag>
      <vraag nummer="5">Erkent u dat de budgetten voor ziekenhuiszorg niet toereikend zijn voor de feitelijke zorgvraag? Zo ja, erkent u dat hierdoor wachtlijsten kunnen ontstaan? Zo neen, waarom niet? </vraag>
      <vraag nummer="6">Wat gaat u doen om het ontstaan van wachtlijsten te voorkomen? Hoeveel klachten van burgers, patiëntenorganisaties, medewerkers van ziekenhuizen of artsen dat patiënten te vroeg worden ontslagen in ziekenhuizen vanwege efficiencymaatregelen of financiële tekorten hebben u de afgelopen tijd bereikt? Wordt hier door de Inspectie voor de Gezondheidszorg onderzoek naar gedaan? Zo neen, bent u bereid dit te (doen) onderzoeken? </vraag>
      <vraag nummer="7">Wat is uw standpunt over het doorsturen van dure patiënten van naburige ziekenhuizen naar het Scheperziekenhuis in Drenthe? Horen patiënten niet zo dicht mogelijk bij huis te worden behandeld als dit medisch verantwoord is, en door de patiënt wordt gewenst? </vraag>
      <vraag nummer="8">Wat is uw mening over het idee van Medisch Centrum Rijnmond Zuid om patiënten, die in het Verenigd Koninkrijk wachten op een knie- of heupoperatie, hier sneller of goedkoper te opereren om zo winst te maken? Vindt u dat dit niet ten koste mag gaan van degenen die nu op een wachtlijst staan bij het betreffende ziekenhuis? Op welke wijze kunt u dit borgen? </vraag>
      <vraag nummer="9" voetnoot="2">Welke zijn de precieze ramingen voor de volume- en nominale groei van de ziekenhuiszorg in deze regeerperiode? Zijn deze aannames op basis van de feitelijke productie en uitgaven van ziekenhuizen reëel, gezien de overschrijding van de ziekenhuisbudgetten met 523 miljoen euro? <voetnoot nummer="2"/>Zo ja, op basis waarvan komt u tot deze conclusie? Bent u bereid zonodig het budget voor ziekenhuizen aan te passen? </vraag>
      <vraag nummer="10">Wilt u deze vragen beantwoorden voor het Algemeen Overleg over ziekenhuiszorg op 14 juni aanstaande? </vraag>
      <noten afkomstig="vraag">
         <noot nummer="1" datum="2007-05-24" bron="NRC Handelsblad">NRC Handelsblad, 24 mei 2007</noot>
         <noot nummer="2">Ramingen Nza, maart 2007</noot>
      </noten>
   </vragen>
   <antwoorden aantal="10">
      <antwoord nummer="1">Het NRC-artikel waarnaar in de vraag wordt verwezen is een opsomming van voorbeelden. Met sommige van die voorbeelden heb ik overigens geen moeite: het niet meer inzetten van een gespecialiseerde verpleegkundige voor het rondbrengen van het eten lijkt mij een wenselijke ontwikkeling. Het verstandig inkopen, vervolgens, is iets waar niemand op tegen kan zijn. Het Sneller Beter programma heeft vanuit allerlei invalshoeken laten zien dat veel verbeteringen mogelijk zijn. Voor wat betreft tegenvallende CAO-onderhandelingsresultaten, zoals in het artikel geldt dat ziekenhuiswerkgevers van te voren weten wat de consequenties zijn als de beschikbare loonruimte overschreden wordt bij de CAO-onderhandelingen. Voor wat betreft de uitgestelde bouwprojecten geldt dat uit een recent rapport van het CBZ («Monotoring gebouwkwaliteit algemene ziekenhuizen») blijkt dat de gebouwkwaliteit van de Nederlandse ziekenhuizen goed is. </antwoord>
      <antwoord nummer="2">Het ziekenhuis wordt geacht verantwoorde zorg te verlenen en als psychologische begeleiding daar onderdeel van uitmaakt dan dient die geleverd te worden aan de patiënt. Hoe en met welke hulpverleners het ziekenhuis daar invulling aan geeft is, met inachtneming van BIG vereisten natuurlijk, een verantwoordelijkheid van het ziekenhuis. Inzicht in de prestaties van zorgaanbieders en het oordeel van de cliënten erover (bijvoorbeeld via de ICQ-index) is een belangrijk hulpmiddel om levering van verantwoorde zorg te verwezenlijken. Niet alle ziekenhuizen zullen daarbij dezelfde scores hebben. Zorgverzekeraars, cliënten én instellingen kunnen hiervan kennis nemen en op basis daarvan keuzen maken ten aanzien van respectievelijk hun zorginkoop, ziekenhuiskeuze en organisatie van het zorgaanbod. </antwoord>
      <antwoord nummer="3">Het artikel stelt dat de overheid terugvraagt wat de ziekenhuizen gezamenlijk te veel zouden hebben uitgegeven. Daarbij wordt een bedrag van € 145 miljoen over 2005 genoemd. In de Begroting 2007 is aangegeven dat er een overschrijding bij de ziekenhuizen was geconstateerd. Deze loopt in 2007 op tot € 291 miljoen. Met de NVZ vereniging van ziekenhuizen is overeengekomen dat de ziekenhuizen voor de helft bijdragen aan het oplossen van die overschrijding en de overheid (de premiebetaler) voor de andere helft. De bijdrage van de ziekenhuizen is dus inderdaad € 145 miljoen maar gaat pas in vanaf 2007. De overheid vraagt dus van de ziekenhuizen geen bedragen terug die de ziekenhuizen in de jaren 2005 en 2006 aan patiëntenzorg hebben besteed. </antwoord>
      <antwoord nummer="4">Het boter-bij-de-vis-principe houdt in dat ziekenhuizen in het geval ze meer productie leveren dan vooraf met de verzekeraar was afgesproken, deze meerproductie in hun budget vergoed krijgen. Vanzelfsprekende voorwaarde daarbij is wel dat de verzekeraar deze meerproductie moet accorderen. Instellingen doen er dus goed aan om, voordat ze die meerproductie leveren, over de vergoeding van meerproductie met de verzekeraar nadere afspraken te maken. Omgekeerd houdt dit principe in dat, in het geval ziekenhuizen minder productie leveren dan vooraf met de verzekeraar was afgesproken, de instelling hiervoor geen vergoeding krijgt. Heeft het ziekenhuis de niet-geleverde productie al wel bevoorschot gekregen, dan moet zij dus het ten onrechte ontvangen bedrag terugbetalen. In het artikel is vermeld dat de betreffende verzekeraar eind 2004 een brief aan het Scheperziekenhuis zou hebben gestuurd waarin het principe van boter-bij-de-vis zou worden verlaten. Daarover het volgende. In juli 2004 is een prestatiecontract ziekenhuizen afgesloten dat is ondertekend door Zorgverzekeraars Nederland, de NVZ vereniging van ziekenhuizen en VWS. In het prestatiecontract zijn de voor de periode 2005 t/m 2007 op macroniveau beschikbare financiële middelen opgenomen. Tevens is in het prestatiecontract opgenomen dat het boter-bij-de-vis-principe op microniveau, het niveau van de individuele instelling, gehandhaafd blijft. Het was dus niet de intentie van het prestatiecontract dat het boter-bij-de-vis-principe zou worden verlaten. Wel kan het zo zijn dat individuele verzekeraars hebben aangegeven dat het achteraf accorderen van meerproductie geen automatisme meer zal zijn. Verzekeraars willen patenten kunnen sturen en automatisch vergoeden van productie boven hetgeen is afgesproken past daar niet bij. </antwoord>
      <antwoord nummer="5">Nee. Het voor ziekenhuiszorg beschikbare budget is in de afgelopen jaren toegenomen. In het algemeen kan worden gesteld dat de wachttijden de afgelopen jaren zijn verminderd. Dit duidt op een hogere zorgproduktie dan de zorgvraag. Anders gezegd: de structurele zorgproduktie in de afgelopen jaren was hoger dan de structurele zorgvraag. Daarmee kan naar mijn mening worden gesteld dat de budgetten op een toereikend niveau zijn. </antwoord>
      <antwoord nummer="6">Uiteraard ziet de IGZ erop toe dat instellingen verantwoorde zorg verlenen en dat patiënten niet te vroeg worden ontslagen. Mij bereiken ook geen signalen dat dit een trend zou zijn. Bij een enkel ziekenhuis loopt de gemiddelde ligduur juist weer (licht) op. Ik zie geen noodzaak om de onderzoeksactiviteiten van de inspectie gelet hierop anders te positioneren of te intensiveren. </antwoord>
      <antwoord nummer="7">In veel gevallen zijn er medische redenen om patiënten te verwijzen. Beroepsgroepen (en inspectie) stellen voor bepaalde aandoeningen een ondergrens aan het minimaal aantal te behandelen patiënten. Voor sommige zorgvormen is het vanwege de aanwezige deskundigheid dan ook noodzakelijk om verder te reizen dan het dichtstbijzijnde ziekenhuis. </antwoord>
      <antwoord nummer="8">Een ziekenhuis is vrij om aan patiënten van buiten Nederland zorg te leveren. De winst die het ziekenhuis hier mogelijk mee maakt is op dit moment niet uitkeerbaar en zal ten goede komen aan de zorgverlening in dat ziekenhuis. Contracten met verzekeraars voor Nederlandse verzekerden dienen natuurlijk te worden uitgevoerd. Als zorg aan Nederlandse verzekerden in de knel komt vanwege de zorg aan buitenlandse patenten dan zal de Nederlandse verzekeraar zeker bezwaar maken en loopt het ziekenhuis het risico dat het contract met de Nederlandse verzekeraar niet verlengd wordt. Voor een individuele patiënt geldt dat bij een onverhoopt lange wachttijd gekozen kan worden voor behandeling in een ander ziekenhuis met een kortere wachttijd. Er zijn in Nederland voldoende ziekenhuizen waar een patiënt snel terecht kan met zijn zorgvraag. De informatie op de website www.kiesbeter.nl geeft een patiënt hiervoor de noodzakelijke keuze-informatie. </antwoord>
      <antwoord nummer="9">Het CPB werkt op dit moment aan een actualisatie van de middellangetermijnverkenning voor de periode 2008–2011. Onderdeel daarvan is een geactualiseerde zorguitgavenraming. Het CPB beschikt over de meest recente uitgavenontwikkelingen in de ziekenhuizen en wordt zoals gebruikelijk door mij op de hoogte gehouden van nieuwe inzichten. Op Prinsjesdag zullen de nieuwe CPB-ramingen en de consequenties daarvan voor de VWS-Begroting worden gepresenteerd. </antwoord>
      <antwoord nummer="10">Bij deze. </antwoord>
      <noten afkomstig="antwoord"/>
   </antwoorden>
</kvr>
