<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Cloe en Wagenaar (beiden PvdA) aan de minister van Binnenlandse Zaken en Koninkrijksrelaties over grensoverschrijdende rampenbestrijding. (Ingezonden 23 maart 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9350
</item>
         <item attribuut="Rubriek">Criminaliteit en openbare orde (Rampenpreventie en -bestrijding)</item>
         <item attribuut="Trefwoorden">Grensregio's Rampenbestrijding</item>
         <item attribuut="Vindplaats">Kamervragen met antwoord 1998-1999, nr. 1356, Tweede Kamer</item>
         <item attribuut="Vraagnr_bij_indiening">2989910160</item>
         <item attribuut="Afkomstig_van">Binnenlandse Zaken en Koninkrijksrelaties</item>
         <item attribuut="Indiener">
            <persoon partij="PvdA">De Cloe</persoon>
            <persoon partij="PvdA">Wagenaar</persoon>
         </item>
         <item attribuut="Datum_reaktie">1999-05-14</item>
         <item attribuut="Datum_indiening">1999-03-23</item>
         <item attribuut="Document-id">KVR9350</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2695" allpagenumbers="2695 2696" vetnummer="2989910160" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9350" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1356" onderwerp="" indiendatum="1999-03-23">
         <vrager partij="PvdA" oorsprong="parlement">De Cloe</vrager>
         <vrager partij="PvdA" oorsprong="parlement">Wagenaar</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="14 mei 1999). Zie ook Aanhangsel Handelingen nr. 1167, vergaderjaar 1998–1999">
         <antwoorder functie="staatssecretaris" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het bericht dat de rampenbestrijding in de grensregio’s in gevaar kan komen als niet snel maatregelen worden genomen om de internationale samenwerking te verbeteren en dat tussen de Nederlandse brandweer en de Duitse Feuerwehr nauwelijks communicatie mogelijk is? Wat is uw eerste en algemene reactie op dit bericht? <voetnoot nummer="1"/>
      </vraag>
      <vraag nummer="2">Worden betrokkenen bij de rampenbestrijding gedwongen om allerlei zaken «illegaal» te regelen? Is «bestuurlijke ongehoorzaamheid» van de lagere overheden noodzakelijk om afspraken te bespoedigen? Op wat voor zaken en afspraken wordt dan gedoeld? </vraag>
      <vraag nummer="3" voetnoot="2">Geeft dit bericht niet duidelijk aan dat het uit 1997 daterende rapport «Rampen aan de grens» niet het juiste hulpmiddel is voor decentrale overheden bij het vinden van de juiste «counterparts» of moet dit rapport worden beschouwd als het meest nuttige op dit moment? <voetnoot nummer="2"/>
      </vraag>
      <vraag nummer="4">Bent u bereid serieus in te gaan op de suggestie van de Commissaris der Koningin in de provincie Gelderland om te komen tot een internationale werkovereenkomst die de Nederlands-Duitse samenwerking beter moeten regelen? Zo ja, hoe verhoudt zich dit met bijvoorbeeld reeds lopende activiteiten om knelpunten bij de grensoverschrijdende geneeskundige hulpverlening uit de weg te ruimen? Is deze suggestie in te passen in het overleg met uw collega’s in België en Duitsland? </vraag>
      <vraag nummer="5">Binnen welke termijn en met welke te ondernemen activiteiten acht u betere afspraken mogelijk voor de grensoverschrijdende rampenbestrijding en geneeskundige hulpverlening tussen Nederland, België en Duitsland? </vraag>
      <noten afkomstig="vraag">
         <noot nummer="1" datum="1999-03-15" bron="Zwolse Courant">Zwolse Courant, 15 maart 1999</noot>
         <noot nummer="2" documenttype="Kamervragen" documentnummer="789" documentjaargang="1998-1999">Aanhangsel Handelingen, nr. 789, vergaderjaar 1998–1999.</noot>
      </noten>
   </vragen>
   <antwoorden aantal="5">
      <antwoord nummer="1">Van het desbetreffende krantenartikel heb ik kennis genomen. Ook het rapport «De grens nader verkend» van de door de door het ministerie van Binnenlandse Zaken ingestelde werkgroep Grensoverschrijdende samenwerking regio Limburg maakt melding van ondervonden communicatieproblemen. In zijn algemeenheid is het niet zo dat grensoverschrijdende communicatie tussen brandweerkorpsen en ambulancediensten niet mogelijk is. Ingevolge hoofdstuk IV van de Regeling vrijstelling machtiging niet-ingezetenen hebben Belgische en Duitse hulpverleningsdiensten die in het kader van daartoe door Nederland afgesloten internationale overeenkomsten in Nederland bijstand verlenen bij het bestrijden van rampen en ongevallen, vrijstelling van het vereiste van een Nederlandse machtiging voor het gebruik van de door hen meegevoerde zendinrichtingen. Met toepassing van deze vrijstelling is in Nederland communicatie binnen de bijstand verlenende eenheden mogelijk. Waar de door bijstandverleners gebruikte apparatuur is aangepast aan (ook) de in het desbetreffende Nederlandse grensgebied gebruikte frequenties, is langs deze weg communicatie tussen Nederlandse hulpverleners en de bijstandverleners mogelijk. Communicatie vanuit Nederland met een hulpverleningsvoertuig van het buurland dat op weg is naar ons land is voorts mogelijk met gebruik van een rechtstreekse verbinding (dat kan een gewone telefoonlijn zijn) tussen de beide alarmcentrales en de normale verbindingen tussen de alarmcentrale en het voertuig. Ook op de plaats van de ramp of het ongeval kan op deze wijze worden gecommuniceerd. Een andere mogelijkheid, die nog niet op grote schaal wordt toegepast, is het aanpassen van de communicatieapparatuur in de voertuigen aan de in het buurland gebruikte frequenties. Deze regeling is kennelijk niet bij alle betrokkenen bekend. Ik zal gelet op de daardoor ontstane misverstanden de regio’s over de inhoud en (praktische) betekenis informeren. In een aantal brandweerregio’s worden in de praktijk andere mogelijkheden benut. Daar wordt op de de plaats van de calamiteit apparatuur van de bijstand ontvangende gemeente aan het bijstand verlenende brandweerkorps beschikbaar gesteld zodat communicatie op het niveau van leidinggevenden mogelijk is dan wel worden commandovoertuigen bij elkaar gezet zodat langs deze weg persoonlijk contact mogelijk is. Ik zal stimuleren dat de in de desbetreffende regio’s opgedane kennis en ervaring ook aan andere regio’s wordt overgedragen. Ook in het kader van C2000 wordt zoveel mogelijk rekening gehouden met grensoverschrijdende samenwerking. Op dit punt zijn reeds duidelijke afspraken gemaakt met België. Het overleg met Duitsland vindt thans nog plaats. </antwoord>
      <antwoord nummer="2">De grensoverschrijdende oefening die onderwerp was van het krantenartikel waaraan wordt gerefereerd behelsde een ramp en een bankoverval die tegelijkertijd plaatsvonden. De termen «illegaal» en «bestuurlijke ongehoorzaamheid» zijn gebruikt om tot uitdrukking te brengen dat de uitvoerende diensten ermee werden geconfronteerd dat zij niet steeds bevoegd zijn om hun bij dergelijke calamiteiten gebruikelijke taken ook in het andere land te verrichten. Zo werd men geconfronteerd met het gegeven dat de bevoegdheden van het ambulancepersoneel verschillend zijn. Zoals ik in antwoord 5 aangeef ben ik van mening dat door regelgeving deze juridische belemmeringen moeten verdwijnen. Ook het feit dat politieambtenaren geen bevoegdheid hebben om personen aan de andere kant van de grens te kunnen aanhouden werd als belemmering gezien. Het ligt niet in de bedoeling hierin wijziging te brengen. </antwoord>
      <antwoord nummer="3">Het rapport «Rampen op de grens» is wel degelijk nuttig voor de decentrale overheden om te komen tot grensoverschrijdende afspraken. Het rapport besteedt echter geen aandacht aan de operationele aspecten van grensoverschrijdende communicatie. </antwoord>
      <antwoord nummer="4">De commissaris van de Koningin in Gelderland heeft een overeenkomst voor ogen waarbij door de relevante decentrale overheden aan weerszijden van de grens geïnventariseerd en vastgelegd wordt wat op basis van de huidige wet- en regelgeving bij grensoverschrijdende rampenbestrijding wel en niet kan en waarin die overheden concrete afspraken maken met het oog op het grensoverschrijdend optreden. Ik juich een dergelijke overeenkomst toe. Problemen die voortvloeien uit de verschillen in wet- en regelgeving kunnen alleen door middel van een overeenkomst op het niveau van de nationale overheden worden opgelost. Ik verwijs in dit verband naar mijn antwoord op de laatste vraag. </antwoord>
      <antwoord nummer="5">Zoals ik reeds op vragen van de leden Weekers en Van den Doel heb geantwoord (Aanhangsel Handelingen nr. 789, vergaderjaar 1998–1999), ben ik voornemens in overleg met de Minister van Volksgezondheid, Welzijn en Sport te bezien hoe de knelpunten bij de grensoverschrijdende geneeskundige hulpverlening uit de weg kunnen worden geruimd. Voor onderwerpen die liggen op het terrein van andere ministeries (in het bijzonder Verkeer en Waterstaat) zal ik in overleg treden met de betrokken bewindspersonen. De met België en Duitsland gesloten bijstandsovereenkomsten noemen een aantal onderwerpen voor nadere uitwerking in aanvullende overeenkomsten. Met België is een eerste aanvullende overeenkomst gesloten. Deze overeenkomsten zullen worden geëvalueerd. Conform de aanbeveling van het rapport «De grens nader verkend» zal met Duitsland worden besproken welke onderwerpen zich lenen voor nadere uitwerking in aanvullende overeenkomsten. In het kader van deze evaluatie zal tevens worden bezien in hoeverre knelpunten in Nederlandse respectievelijk Belgische en Duitse wetgeving kunnen worden verholpen. Tevens zal in overleg met de buurlanden worden bezien in hoeverre knelpunten door aanpassing van nationale wetgeving kunnen worden verholpen. De termijn waarbinnen een en ander kan zijn gerealiseerd, is afhankelijk van het verloop van de besprekingen met België en Duitsland. In de memorie van toelichting op de begroting van het ministerie van Binnenlandse Zaken en Koninkrijksrelaties voor het jaar 2000 zal hierop worden teruggekomen. </antwoord>
      <noten afkomstig="antwoord"/>
   </antwoorden>
</kvr>
