<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Sociale Zaken en Werkgelegenheid over de positie van de LAT-relatie. (Ingezonden 13 februari 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19724
</item>
         <item attribuut="Inhoud">Vragen over het feit dat een LAT-relatie onder sommige omstandigheden door de Sociale Verzekeringsbank wordt beschouwd als een "samenwoonrelatie" als gevolg waarvan het AOW-pensioen van betrokkenen wordt verlaagd.</item>
         <item attribuut="Rubriek">Sociale zekerheid (Algemeen)</item>
         <item attribuut="Trefwoorden">Samenlevingsvormen Sociale verzekeringen</item>
         <item attribuut="Vindplaats">Kamervragen met antwoord 2003-2004, nr. 1044, Tweede Kamer</item>
         <item attribuut="Vraagnr_bij_indiening">2030408240</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2004-03-08</item>
         <item attribuut="Datum_indiening">2004-02-13</item>
         <item attribuut="Document-id">KVR19724</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2209" allpagenumbers="2209 2210" vetnummer="2030408240" code="0304tkkvr1044" lopendefooter="Tweede Kamer, vergaderjaar 2003–2004, Aanhangsel" filenaam="KVR19724" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1044" onderwerp="" indiendatum="2004-02-13">
         <vrager partij="SP" oorsprong="parlement">De Wit</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2004-03-8">
         <antwoorder functie="staatssecretaris" ministerie="Sociale Zaken en Werkgelegenheid">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is het u bekend dat een «Living-apart-together»-relatie (LAT-relatie) onder omstandigheden door de Sociale Verzekeringsbank wordt beschouwd als «een samenwoonrelatie», als gevolg waarvan het AOW-pensioen wordt verlaagd? </vraag>
      <vraag nummer="2">Is het u bekend dat dit berust op de uitleg door de Centrale Raad van Beroep van het begrip «hoofdverblijf in dezelfde woning», nu daaronder door genoemd rechtscollege tevens wordt verstaan «het op andere wijze toch een zodanig gebruik maken van de woning dat defacto van samenwonen kan worden gesproken»? </vraag>
      <vraag nummer="3">Is het u bekend dat de Sociale Verzekeringsbank heeft toegezegd een indicator te maken met behulp waarvan men kan beoordelen of er sprake is van samenwonen in geval van een LAT-relatie, maar dat die indicator er niet is gekomen? </vraag>
      <vraag nummer="4">Bent u bereid de in de praktijk zo noodzakelijke duidelijkheid te verschaffen door de bedoelde indicator op te stellen of te doen opstellen, dan wel anderszins duidelijkheid te verschaffen? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1en 2">In het kader van de toepassing van het wettelijk begrip «gezamenlijke huishouding» wordt door de Sociale Verzekeringsbank (SVB) als beleid gehanteerd dat, indien twee personen op verschillende adressen staan ingeschreven, er niettemin sprake kan zijn van een gezamenlijke huishouding als beiden hun hoofdadres hebben in dezelfde woning en zij elkaar wederzijds verzorgen. Dit beleid is in overeenstemming met vaste jurisprudentie van de Centrale Raad van Beroep. Zowel het beleid van de SVB als de jurisprudentie van de Centrale Raad van Beroep sluiten aan op het standpunt van de wetgever (Tweede Kamer, vergaderjaar 1985–1986, Kamerstuk 19 259, nr. 3, pag. 11, en nr. 5, pag. 18). Daarin is expliciet verwoord dat bij het hebben van, c.q. ingeschreven staan op twee adressen er toch sprake kan zijn van een gezamenlijke huishouding, namelijk wanneer betrokkenen feitelijk op één adres verblijven (Tweede Kamer, vergaderjaar 1985–1986, 19 259, nr. 3, pag. 15). Dit standpunt werd indertijd ingenomen, omdat het begrip gezamenlijke huishouding duidt op een feitelijke situatie. Vanuit dat perspectief komt geen belang toe aan de manier waarop de betrokken personen zelf hun relatie beleven. Van belang is slechts hoe zij zich feitelijk gedragen. De relatievorm die doorgaans met LAT-relatie wordt aangeduid, wordt in beginsel niet als een gezamenlijke huishouding aangemerkt. In geval van een LAT-relatie voeren de betrokken personen immers ieder voor zich een huishouding waarbij beiden hun hoofdverblijf hebben in verschillende woningen. Wanneer beide personen echter zo veel bij elkaar verblijven dat zij hun hoofdverblijf hebben in dezelfde woning, is het enkele feit dat één van beiden nog kan beschikken over een andere woonruimte niet langer van belang. Immers die andere woonruimte dient dan niet langer voor het voeren van een aparte huishouding. Of sprake is van een gezamenlijke huishouding zal daarom van geval tot geval moeten worden beoordeeld. </antwoord>
      <antwoord nummer="3 en 4">De Algemene Bond van Ouderen (ANBO) heeft de SVB medegedeeld dat het niet duidelijk is onder welke omstandigheden bij LAT-relaties er sprake van samenwonen in de zin van de AOW. In brochures geeft de SVB aan wanneer iemand als alleenstaand wordt beschouwd en wanneer als samenwonend, volgens de ANBO ontbreekt houvast voor grensgevallen. De SVB heeft in reactie daarop toegezegd de voorlichting te zullen verduidelijken. Het uitvoeringsorgaan had het voornemen een brochure te maken met een soort indicator, aan de hand waarvan de lezer zelf zou kunnen beoordelen of hij wel of niet samenwoont in de zin van de AOW. In die opzet is de SVB niet geslaagd. Het formuleren van sluitende criteria ten behoeve van zo’n indicator is niet mogelijk gebleken. Om de doelgroep toch beter voor te lichten kiest de SVB voor de volgende drie wegen. In de eerste plaats door voortdurende aandacht aan het onderwerp te besteden in het SVB-periodiek «Uw AOW/Anw». In elk nummer van dit periodiek zal het onderwerp samenwonen worden behandeld. In de tweede plaats maakt de SVB een brochure over samenwonen. Het uitvoeringsorgaan acht het overigens beter in dat kader te spreken over het neutralere begrip «Mijn woonsituatie». In die brochure zal de SVB breed ingaan op het al dan niet voeren van een gezamenlijke huishouding. Cliënten voor wie het onduidelijk blijft zal worden aangeraden contact op te nemen met een medewerker van de SVB die op de individuele situatie toegespitste informatie kan geven. In de derde plaats zal de SVB in de aanvraagsets-AOW en -Anw en op haar internetsite meer informatie opnemen over samenwonen. Ik ben van mening dat het uitvoeringsorgaan met de hiervoor aangegeven maatregelen op een afdoende wijze initiatieven heeft ontplooid om de door u verlangde noodzakelijke duidelijkheid te verschaffen. </antwoord>
      <noten afkomstig="antwoord"/>
   </antwoorden>
</kvr>
