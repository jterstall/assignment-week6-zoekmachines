<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verburg (CDA) aan de minister en staatssecretaris van Sociale Zaken en Werkgelegenheid over het functioneren van de UWV. (Ingezonden 16 augustus 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16409
</item>
         <item attribuut="Inhoud">De UV int sinds augustus 2002 in de schildersbedrijfstak de verschuldigde premies via een automatische afboeking, zonder dat de afzonderlijke bedrijven een machtiging hebben gegeven.</item>
         <item attribuut="Rubriek">Sociale zekerheid (Bedrijfsverenigingen) Sociale zekerheid (Sociale verzekeringspremies)</item>
         <item attribuut="Trefwoorden">Sociale verzekeringspremies Uitvoeringsinstellingen sociale verzekeringen</item>
         <item attribuut="Vindplaats">Kamervragen met antwoord 2002-2003, nr. 112, Tweede Kamer</item>
         <item attribuut="Vraagnr_bij_indiening">2010213950</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Verburg</persoon>
         </item>
         <item attribuut="Datum_reaktie">2002-10-07</item>
         <item attribuut="Datum_indiening">2002-08-16</item>
         <item attribuut="Document-id">KVR16409</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="231" allpagenumbers="231 232" vetnummer="2010213950" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16409" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="112" onderwerp="" indiendatum="2002-08-16">
         <vrager partij="CDA" oorsprong="parlement">Verburg</vrager>
         <vraagt-aan>de minister en staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="7 oktober 2002), zie ook Aanhangsel Handelingen nr. 1664, vergaderjaar 2001–2002">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Is het waar dat de UWV sinds augustus jl. in de schildersbedrijfstak de verschuldigde premies via een automatische afboeking int zonder daartoe per bedrijf een machtiging te hebben verkregen? Zo ja, hoe verklaart u dat dit zonder toestemming van de betreffende werkgever(s) gebeurt? Hoe beoordeelt u deze gang van zaken? Zo nee, bent u bereid er op toe te zien dat bedoelde werkwijze van het UWV op de korte termijn wordt stopgezet, automatisch geïnde bedragen worden teruggestort, de verhouding met de branche wordt hersteld en de Kamer hierover te informeren? </vraag>
      <vraag nummer="2">Is van een dergelijke gang van zaken ook sprake in andere branches en sectoren? Zo ja welke, en bent u bereid hier dezelfde aanpak te hanteren als in de vorige vraag bedoeld? </vraag>
      <vraag nummer="3">Wat gaat u ondernemen om dit soort problemen in de toekomst te voorkomen en ervoor te zorgen dat de UWV adequaat, en met oog voor de mensen om wie het gaat, gaat opereren? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Van 1995 tot 2002 is de uitvoering van de premievaststellings- en inningsactiviteiten voor de schilderssector door SFB UOSV uitbesteed geweest aan het Sociaal Fonds Schildersbedrijf (SFS). Daarbij werd het middel van automatische incasso gehanteerd. Met ingang van 1 januari 2002 geschiedt premievaststelling en -inning door UWV Bouwnijverheid. Om dit mogelijk te maken heeft het Sociaal Fonds Schildersbedrijf de voor UWV Bouwnijverheid noodzakelijke systemen en gegevens gekopieerd en per 1 januari 2002 aan UWV Bouwnijverheid overgedragen. UWV Bouwnijverheid heeft in december 2001 en in april 2002 door middel van een voorlichtingscampagne de werkgevers geïnformeerd over de wijziging en voorgesteld de verschuldigde premies werknemersverzekeringen op dezelfde wijze te innen als het geval was tussen 1995 en 2002, derhalve door middel van automatische incasso, tenzij de werkgever daar bezwaar tegen zou hebben. De werkgever diende dit schriftelijk kenbaar te maken. Voor de werkgevers die niet instemden met automatische incasso, werd de incasso via acceptgiro uitgevoerd. Met ingang van medio augustus 2002 heeft UWV Bouwnijverheid besloten de automatische incasso voor de bedrijfstak Schilders tijdelijk op te schorten. De reden hiervan is – zo heeft het UWV mij laten weten – dat in de praktijk bleek dat er zich technische problemen voordeden bij de gegevensaanlevering van werkgevers naar UWV Bouwnijverheid. Uit het voorgaande blijkt dat niet gesproken kan worden van automatische incasso zonder toestemming van de werkgever. Wel heeft UWV mij laten weten dat in één geval zonder toestemming premie automatisch is geïnd wat berustte op een fout van UWV. Deze fout is ontstaan omdat volgens de administratie van UWV Bouwnijverheid de desbetreffende rekening een rekening was voor automatische incasso van premies voor de sociale verzekeringen. De rekening blijkt echter een pensioenrekening te zijn. Ik betreur deze gang van zaken. Inmiddels is het ten onrechte geïnde bedrag aan belanghebbende gerestitueerd en wordt de verschuldigde premie door middel van een acceptgiro geïnd. Voor zover ik kan overzien is de verhouding met de branche niet verstoord. Teneinde op dit punt zekerheid te krijgen, zend ik deze antwoorden aan de CAO-partijen in de schildersbranche met het verzoek om aan te geven of mijn veronderstelling juist is. Indien mijn veronderstelling onverhoopt onjuist blijkt zal ik betrokken partijen vragen te investeren in herstel van een goede verhouding. </antwoord>
      <antwoord nummer="2">Ook de premies werknemersverzekeringen voor de bedrijfstakken Bouw, Stukadoors, Dakbedekking, Mortel, Steenhouwers en Railbouw worden door middel van automatische incasso geïnd. Voor werkgevers, die kenbaar maken niet via een automatische incasso te willen betalen, wordt de premie via acceptgiro geïnd. Deze gedragslijn wordt in voornoemde sectoren reeds jaren gehanteerd en geaccepteerd en heeft in de praktijk nauwelijks tot negatieve reacties bij werkgevers en sectoren geleid. Het percentage werkgevers, dat via automatische incasso betaalt, schommelt tussen de 85 – 90%. De voordelen voor beide partijen zijn groot: voor UWV geldt dat premie snel wordt geïncasseerd en verwerkt. Voor de werkgever biedt het administratief gemak, het voorkomt aanmaningen inclusief kosten en renteheffing als gevolg van te late betaling. </antwoord>
      <antwoord nummer="3">De vraag gaat uit van de veronderstelling dat UWV niet adequaat heeft geopereerd. Deze veronderstelling deel ik slechts voor zover het gaat om de, in het antwoord op vraag 1 genoemde, afboeking van de pensioenrekening. Bedacht dient overigens te worden dat het altijd zo zal zijn dat er binnen omvangrijke uitvoeringsprocessen, als waarvan bij het UWV sprake is, fouten zullen worden gemaakt. </antwoord>
      <noten afkomstig="antwoord"/>
   </antwoorden>
</kvr>
