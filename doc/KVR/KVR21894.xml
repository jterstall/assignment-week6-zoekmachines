<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dezentjé Hamming (VVD) aan de minister van Landbouw, Natuur en Voedselkwaliteit en de staatssecretaris van Financiën over de gebrekkige keuringsfaciliteiten voor fytosanitaire goederen in Rotterdam en Schiphol en de matige dienstverlening door de Plantenziektekundige Dienst (PD). (Ingezonden 3 december 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21894
</item>
         <item attribuut="Inhoud">Vragen over de nieuwe Fytorichtlijnen die een enorme congestie zullen veroorzaken aan de buitengrens van de EU (papierstroom vanwege documentencontrole aan de hand van originele fytosanitaire certificaten).</item>
         <item attribuut="Rubriek">Handel en economie (Douane) Handel en economie (Export) Handel en economie (Import) Landbouw (Plantenziekten) Verkeer, vervoer en waterstaat (Goederenvervoer) Verkeer, vervoer en waterstaat (Havens) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Douane Export Goederenvervoer Havens Import Luchthavens Planten Plantenziekten</item>
         <item attribuut="Vindplaats">Kamervragen met antwoord 2004-2005, nr. 632, Tweede Kamer</item>
         <item attribuut="Vraagnr_bij_indiening">2040504290</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="VVD">Dezentjé Hamming</persoon>
         </item>
         <item attribuut="Datum_reaktie">2004-12-20</item>
         <item attribuut="Datum_indiening">2004-12-03</item>
         <item attribuut="Document-id">KVR21894</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1327" allpagenumbers="1327 1328 1329" vetnummer="2040504290" code="0405tkkvr632" lopendefooter="Tweede Kamer, vergaderjaar 2004–2005, Aanhangsel" filenaam="KVR21894" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="632" onderwerp="" indiendatum="2004-12-3">
         <vrager partij="VVD" oorsprong="parlement">Dezentjé Hamming</vrager>
         <vraagt-aan>de minister van Landbouw, Natuur en Voedselkwaliteit en de staatssecretaris van Financiën</vraagt-aan>
      </vraagdata>
      <antwoorddata antwoorddatum="2004-12-20">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="11">
      <vraag nummer="1">Deelt u de mening dat de invoering van de nieuwe Fytorichtlijnen een enorme congestie zal veroorzaken aan de buitengrens van de EU en dat de huidige uitwerking tot gevolg zal hebben dat vliegtuigen en zeeschepen, die deze lading vervoeren, een andere (meer directe) route zullen nemen? Deelt u de mening dat deze ontwikkeling grote gevolgen kan hebben voor de luchthaven Schiphol en de haven van Rotterdam? </vraag>
      <vraag nummer="2">Waarom wordt niet voorzien in een transhipmentregeling, zoals in de veterinaire regelgeving? </vraag>
      <vraag nummer="3">Deelt u de mening dat voor fytosanitaire producten een vlotte doorgang in het logistieke proces essentieel is? Zo ja, deelt u de vrees dat door het uitvoeren van de documentencontrole aan de hand van originele certificaten voor een onaanvaardbaar oponthoud in het logistieke proces zal zorgen? </vraag>
      <vraag nummer="4">Bent u bereidt in het kader van de huidige ontwikkelingen op het gebied van automatisering, en met het oog op een papierloze douane en een efficiëntere overheid het controleproces anders in te richten? Waarom wordt niet gekozen voor een efficiëntere werkwijze, waarbij de documentencontrole uit het tijdkritische pad wordt gehaald? </vraag>
      <vraag nummer="5">Is de douane op Schiphol en Rotterdam in staat deze papierstromen te verwerken? Bent u bekend met het feit dat alleen al op Schiphol een papierstroom wordt verwacht van tussen de 160.000 en 200.000 fytosanitaire certificaten? Welke garanties kunt u geven dat geen vertragingen zullen ontstaan? </vraag>
      <vraag nummer="6">Waarom wordt enerzijds een geautomatiseerd systeem ontwikkelt ter bevordering van efficiency en een snellere doorstroom van goederen en anderzijds een enorme papierstroom gecreëerd waardoor de doorstroom vertraagd wordt? </vraag>
      <vraag nummer="7">Deelt u de mening dat documentencontrole aan de buitengrens van de EU dient plaats te vinden? Waarom heeft u zich niet hard gemaakt bij de totstandkoming van deze nieuwe richtlijn voor een algemene mogelijkheid tot verlegging van de documentcontrole? Zijn of worden er momenteel door Nederland bilaterale afwijkende afspraken gemaakt met andere landen? Wordt het belang van deze afspraken in voldoende mate onderkend? </vraag>
      <vraag nummer="8">Waarom biedt de Plantenziektekundig Dienst (PD) geen openingstijden, welke voor het product en de handel noodzakelijk zijn? Zijn de tarieven voor de controles inmiddels bekend? </vraag>
      <vraag nummer="9">Hoe is het mogelijk dat het «Client»-systeem momenteel uitsluitend communicatief benaderd kan worden via één commerciële provider, namelijk «Cargonaut»? Klopt het dat het alternatieve «OTP»-pakket niet tijdig wordt opgeleverd? Indien dit laatste het geval is, hoe denkt u de inwerkingtredingdatum van 1 januari 2005 te halen? </vraag>
      <vraag nummer="10">Is nu de invoeringsdatum van 1 januari 2005 snel nadert het gehele proces voldoende inzichtelijk gemaakt en afgerond? Geldt dit ook voor het bedrijfsleven? </vraag>
      <vraag nummer="11">Welke garanties kunnen worden gegeven met het oog op een level playing field voor het bedrijfsleven ten opzichte van zee- en luchthavens in andere lidstaten? </vraag>
      <noten afkomstig="vraag"/>
   </vragen>
   <antwoorden aantal="11">
      <antwoord nummer="1">De implementatie van de wijziging van de fytorichtlijn (2000/29/EG) per 1 januari 2005 heeft gevolgen voor de plantaardige producten die bij invoer fytosanitair geïnspecteerd moeten worden. De herziene fytorichtlijn leidt tot een aantal fundamentele wijzigingen. Inspecties moeten, terwijl de zendingen onder douanetoezicht blijven, direct aan de buitengrens of op erkende inspectieplaatsen plaatsvinden. Verleggen van de fytosanitaire inspectie over landsgrenzen heen mag alleen op basis van een bilaterale afspraak tussen betrokken lidstaten. De inspectiefrequenties kunnen verlaagd worden op basis van een goede risico-analyse en alle lidstaten moeten voor de importinspectie een tarief in rekening brengen. Dit kan voor de handelsstromen consequenties hebben die op voorhand lastig zijn in te schatten. Ik deel de mening niet dat dit automatisch een enorme congestie zal veroorzaken aan de buitengrens van de EU. Dit zal onder meer afhangen van de mate waarin binnen het kader van de richtlijn in praktische zin kan worden aangesloten bij de huidige logistiek. Op dit moment vindt hierover intensief overleg met het bedrijfsleven plaats. </antwoord>
      <antwoord nummer="2">Goederen die onder transshipment vallen, hoeven niet fytosanitair geïnspecteerd te worden. Voor deze goederen hoeft ook geen documentcontrole plaats te vinden. Er is dus geen aparte regeling voor transshipment noodzakelijk. </antwoord>
      <antwoord nummer="3">Ik deel de opvatting dat voor deze producten vlotte afhandeling essentieel is. Uitgangspunt van de herziene richtlijn is controle aan de buitengrens. Voor de documentcontroles geldt dat deze altijd aan de buitengrens dienen plaats te vinden. Een groot deel van de zendingen zal via Client worden afgehandeld. Bedrijven die elektronisch via Client verlegging van de inspectie aanvragen krijgen de mogelijkheid tot een vereenvoudigde documentcontrole die gebaseerd is op de gegevens van de aanvraag. Vervolgens moeten de originele certificaten binnen 2 x 24 uur overgelegd worden en in geval van een fysieke inspectie op het moment van inspectie. De controle van de originele papieren documenten is een verificatie van de elektronische D-controle. Bedrijven die niet via Client werken, zullen vanwege de controle op de certificaten mogelijk enige vertraging oplopen door de door de nieuwe fytorichtlijn voorgeschreven D-controle. Van vertraging is echter geen sprake indien bedrijven via Client gaan aangeven. Ik heb in overleg met het ministerie van Financiën gekozen voor een systematiek van documentcontrole waarbij het logistieke proces zo min mogelijk wordt verstoord. </antwoord>
      <antwoord nummer="4">Door de vereenvoudigde documentcontrole, gebaseerd op de elektronische aangifte via Client, is de (papieren) controle uit het tijdkritische pad gehaald. Essentieel is wel dat bedrijven een elektronische aangifte doen. Voor snijbloemen is dat het geval, voor andere producten is het bedrijfsleven druk bezig om op Client aan te sluiten. </antwoord>
      <antwoord nummer="5">De omvang van de inkomende papierstroom verandert niet per 1 januari 2005. Evenals nu het geval is, blijft de check van de papieren buiten het tijdkritische pad, mits het bedrijfsleven maximaal blijft inzetten op elektronische aangifte en bij nacontrole de elektronische aanmelding conform de papieren certificaten is. </antwoord>
      <antwoord nummer="6">Zie antwoord op vragen 4 en 5. </antwoord>
      <antwoord nummer="7">Door de elektronische aangifte te beschouwen als D-controle hoeft dit niet te leiden tot logistieke vertraging. Nederland heeft zich sterk gemaakt voor de mogelijkheid van verlegging (vervoer onder douaneverband) van de fysieke inspecties naar erkende inspectieplaatsen. Met onze buurlanden wordt gestreefd naar bilaterale afspraken over verlegging. Niet alle andere EU-landen willen verleggen mogelijk maken. Met deze landen zijn dan ook geen afspraken te maken. </antwoord>
      <antwoord nummer="8">Over openingstijden van de PD is overleg met het bedrijfsleven. Er zijn wel randvoorwaarden aan de mogelijkheden om het bedrijfsleven ter wille te zijn. De Arbeidstijdenwet staat bijvoorbeeld niet toe inspecteurs te verplichten op zondag te werken. Het moet dus op basis van vrijwilligheid. Verder moeten de PD-meerkosten op deze inspectietijden gedekt worden door de opbrengsten uit het tarief. Met betrekking tot de tarieven ben ik voornemens de huidige tarieven te handhaven tot 1 april 2005. Het voorstel voor de tarieven vanaf 1 april 2005 zal op de gebruikelijke wijze ter commentaar voorgelegd worden aan en besproken worden met het georganiseerd bedrijfsleven. </antwoord>
      <antwoord nummer="9">Met het bedrijfsleven is indertijd afgesproken dat berichtenverkeer naar OTP opgepakt zou worden door het bedrijfsleven. Het genoemde alternatieve OTP-pakket is voor 1 januari beschikbaar. Het bedrijfsleven kan dan rechtstreeks toegang krijgen tot Client zonder de tussenkomst van een commerciële provider. </antwoord>
      <antwoord nummer="10">Er wordt door LNV en de Douane hard gewerkt om alles tijdig gereed te hebben. De procedures staan op de website van de Plantenziektenkundige Dienst. Er is momenteel wekelijks overleg met de betreffende organisaties van het bedrijfsleven om vragen zoveel mogelijk te beantwoorden en problemen op te lossen. </antwoord>
      <antwoord nummer="11">Met de invoering van de gewijzigde fytorichtlijn is het level playing field verbeterd omdat nu voor alle lidstaten het in rekening brengen van inspectiekosten verplicht geworden is. Ofwel een forfaitair tarief zoals opgenomen in de richtlijn, ofwel een tarief gebaseerd op de werkelijke kosten. Tot op heden was het ook mogelijk om helemaal geen tarief in rekening te brengen. Verder hebben alle lidstaten te maken met de eisen van de herziene fytorichtlijn. Gelet op de omvang van de handelsstromen en de aard van de producten is de snelheid van afhandeling bij invoer voor ons land een belangrijke factor. Toepassing van ICT is daarbij wezenlijk. Het is in dat verband van het grootste belang dat er in Nederland met de enorme invoer en transitfunctie van plantaardige producten voortvarend verder gewerkt wordt aan een volledig elektronisch afhandelingsproces. </antwoord>
      <noten afkomstig="antwoord"/>
   </antwoorden>
</kvr>
