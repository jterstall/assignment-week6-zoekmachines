<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ormel (CDA) aan de minister van Buitenlandse Zaken over het rapport van Amnesty International inzake mensenrechtenschendingen onder nieuwe regering van Volksrepubliek China. (Ingezonden 3 november 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18944
</item>
         <item attribuut="Inhoud">Op welke manieren wordt in Europees verband met China gecommuniceerd over de mensenrechtensituatie in China.</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">China Mensenrechten</item>
         <item attribuut="Vindplaats">Kamervragen met antwoord 2003-2004, nr. 359, Tweede Kamer</item>
         <item attribuut="Vraagnr_bij_indiening">2030402290</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="CDA">Ormel</persoon>
         </item>
         <item attribuut="Datum_reaktie">2003-11-25</item>
         <item attribuut="Datum_indiening">2003-11-03</item>
         <item attribuut="Document-id">KVR18944</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="773" allpagenumbers="773 774" vetnummer="2030402290" code="0304tkkvr359" lopendefooter="Tweede Kamer, vergaderjaar 2003–2004, Aanhangsel" filenaam="KVR18944" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="359" onderwerp="" indiendatum="2003-11-3">
         <vrager partij="CDA" oorsprong="parlement">Ormel</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2003-11-25">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Heeft u kennisgenomen van het rapport «Voortdurende mishandeling onder een nieuwe regering» over de Volksrepubliek China, van Amnesty International? <voetnoot nummer="1"/>Kunt u een reactie geven op de inhoud van dit rapport? </vraag>
      <vraag nummer="2">Komt tijdens het bezoek dat de huidige voorzitter van de EU, de Italiaanse premier Berlusconi, deze week aan de volksrepubliek China brengt, de mensenrechtensituatie ter sprake? </vraag>
      <vraag nummer="3">Welke signalen worden in Europees verband afgegeven over de mensenrechtensituatie in de Volksrepubliek China en wat is de reactie van de Chinese autoriteiten op deze signalen? </vraag>
      <noten afkomstig="vraag">
         <noot nummer="1" datum="2003-10-29" bron="Amnesty International, «People’s Republic of China: Continuing abuses under a new leadership; 28 oktober jl. en Algemeen Dagblad">Amnesty International, «People’s Republic of China: Continuing abuses under a new leadership; 28 oktober jl. en Algemeen Dagblad, 29 oktober 2003</noot>
      </noten>
   </vragen>
   <antwoorden aantal="3">
      <antwoord nummer="1">Ja, ik heb kennisgenomen van dit rapport. Ik deel de zorgen van Amnesty International zoals deze in het rapport worden geschetst. Het in het rapport genoemde, omstreden wetgevingsvoorstel in Hong Kong is door het bestuur van de Speciale Administratieve Regio inmiddels voor onbepaalde tijd opgeschort vanwege de vele protesten daartegen. </antwoord>
      <antwoord nummer="2">De Italiaanse premier Berlusconi bezocht China als EU-voorzitter op 30 oktober jl. in het kader van de reguliere EU-China topontmoeting. Tijdens deze top is ook het onderwerp mensenrechten besproken. Berlusconi heeft daarbij China opgeroepen burger-, politieke en religieuze rechten te respecteren. Ook zijn het veelvuldig toepassen van de doodstraf en de noodzaak de vrijheid van meningsuiting te respecteren opgebracht. Beide partijen gaven aan waardering te hebben voor de halfjaarlijkse mensenrechtendialoog, waarbij zij benadrukten te willen streven naar meer betekenisvolle en positieve resultaten in de praktijk. Ten aanzien van terrorismebestrijding werd benadrukt dat deze in lijn moet zijn met respect voor mensenrechten. </antwoord>
      <antwoord nummer="3">De Europese Unie voert ieder half jaar een mensenrechtendialoog met China, waar een breed scala aan mensenrechtenthema’s aan de orde wordt gesteld. Ook de problemen die door Amnesty International in het rapport worden genoemd zijn hierbij regelmatig onderwerp van gesprek. Voorafgaand aan de dialoog wordt aan de Chinese autoriteiten een lijst met gevallen van politieke gevangenen overhandigd, met het verzoek informatie te verschaffen over hun welzijn en de mogelijkheid tot strafvermindering of vrijlating. In het kader van de dialoog vinden jaarlijks enkele seminars plaats op expertniveau, waar Europese en Chinese deelnemers zich buigen over diverse mensenrechtenonderwerpen. Nederland is voornemens om tijdens zijn EU-voorzitterschap in 2004 bijzondere aandacht te besteden aan de resultaten van de dialoog. Los van de mensenrechtendialoog gebruikt de EU ook andere diplomatieke middelen, waaronder verklaringen en vertrouwelijke démarches, om mensenrechtenschendingen aan te kaarten bij de Chinese autoriteiten. De Chinese reactie kenmerkt zich door een toenemende bereidheid om deze onderwerpen te bespreken. Zo bestaat aan Chinese zijde belangstelling voor uitwisseling van kennis en samenwerking bij o.m. het versterken van de rechtsstaat, het tegengaan van marteling, en bestudering van mogelijkheden om maatschappelijke organisaties een plaats te geven in het Chinese staatssysteem. Op andere vlakken moet ik echter constateren dat er aan Chinese kant minder openheid bestaat om aan de zorgen van de EU tegemoet te komen (bv. vrijheid van meningsuiting en vergadering, godsdienstvrijheid, rechten van minderheden in met name Tibet en Xinjiang). </antwoord>
      <noten afkomstig="antwoord"/>
   </antwoorden>
</kvr>
