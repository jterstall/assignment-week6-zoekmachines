<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Omtzigt (CDA) aan de minister en de staatssecretaris van Financiën over de consumptie van gedestilleerd en de accijnsverhoging. (Ingezonden 15 juli 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20878
</item>
         <item attribuut="Inhoud">De binnenlandse afzet van gedistilleerd is gedaald door de accijnsverhoging, met name in de grensregio's. Het lijkt er op dat er meer alcohol in Nederland wordt verbruikt dan verkocht.</item>
         <item attribuut="Rubriek">Belastingen (Accijnzen) Consument (Levensmiddelen)</item>
         <item attribuut="Trefwoorden">Accijnzen Alcoholgebruik Alcoholhoudende dranken Grensregio's</item>
         <item attribuut="Vindplaats">Kamervragen met antwoord 2003-2004, nr. 2069, Tweede Kamer</item>
         <item attribuut="Vraagnr_bij_indiening">2030418070</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">Omtzigt</persoon>
         </item>
         <item attribuut="Datum_reaktie">2004-08-16</item>
         <item attribuut="Datum_indiening">2004-07-15</item>
         <item attribuut="Document-id">KVR20878</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4373" allpagenumbers="4373 4374" vetnummer="2030418070" code="0304tkkvr2069" lopendefooter="Tweede Kamer, vergaderjaar 2003–2004, Aanhangsel" filenaam="KVR20878" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2069" onderwerp="" indiendatum="2004-07-15">
         <vrager partij="CDA" oorsprong="parlement">Omtzigt</vrager>
         <vraagt-aan>de minister en de staatssecretaris van Financiën</vraagt-aan>
      </vraagdata>
      <antwoorddata antwoorddatum="2004-08-16">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het artikel «Slijters in het grensgebied slaan alarm»? <voetnoot nummer="1"/>
      </vraag>
      <vraag nummer="2">Hoe hoog was volgens het Centraal Bureau voor de Statistiek (CBS) de consumptie van gedestilleerd in de jaren 2000–2003, zowel per hoofd van de bevolking als totaal (in liters)? </vraag>
      <vraag nummer="3">Over hoeveel gedestilleerd is bij de Belastingdienst accijns betaald over diezelfde jaren? </vraag>
      <vraag nummer="4">Hoe hoog was de totale verkoop van gedestilleerd (in liters) in de jaren 2000-2003 volgens het CBS? Heeft de accijnsverhoging geleid tot een daling van de alcoholconsumptie? </vraag>
      <vraag nummer="5">Hoe groot is het verschil tussen de antwoorden op de vragen 2en 3? Indien er meer alcohol in Nederland wordt verbruikt dan verkocht, hoeveel liter gedestilleerd wordt er ingevoerd in Nederland? </vraag>
      <vraag nummer="6">Kunt u voor tenminste één grensregio met Duitsland de corresponderende cijfers op de vragen 2tot en met 5 geven, bijvoorbeeld een belastingregio aan de grens? </vraag>
      <vraag nummer="7">Hoe groot is het totale verschil in belasting (accijnzen en BTW) op een fles jenever tussen Nederland, Duitsland en België? </vraag>
      <noten afkomstig="vraag">
         <noot nummer="1" datum="2004-06-10" bron="Twentsche Courant Tubantia">Twentsche Courant Tubantia, 10 juni 2004</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2t/m 5">Voor de door de heer Omzigt gevraagde vergelijking, namelijk die tussen de consumptie van gedistilleerde dranken in Nederland en de accijnsopbrengsten voor gedistilleerde dranken, ontbreken de vereiste gegevens. De hoeveelheden gedistilleerde alcohol waarover in Nederland accijns is betaald kunnen uiteraard uit de accijnsopbrengsten worden herleid. Voor de nauwkeurige vaststelling van de hoeveelheden in Nederland geconsumeerde gedistilleerde dranken ontbreken echter de gegevens. Het CBS beschikt weliswaar over een cijfer van de consumptie van pure alcohol (gedistilleerd) per jaar per hoofd van de bevolking, te weten 1,7 liter voor de jaren 2000–2003, maar hieraan kleven de nodige beperkingen. Nog los van het feit dat dit voor de jaren 2002 en 2003 een voorlopig cijfer is en overigens een afronding bevat die op het totaal van de bevolking een aanzienlijke vertekening geeft, betreft dit cijfer niet de totale consumptie. Dit cijfer is afgeleid van onder meer de statistieken van de detailhandel en de aanbodcijfers van de Nederlandse producenten en importeurs, bevat dan ook niet de elders dan in Nederland gekochte dranken en geeft dus geen zekerheid over de echte consumptie per hoofd van de bevolking. Bovendien is door het verschil in alcoholpercentages de consumptie van liters pure alcohol niet te herleiden tot de consumptie van liters gedistilleerd eindproduct. Uit het door het CBS vastgestelde consumptiecijfer per hoofd van de bevolking laat zich dan ook niet de werkelijke totale consumptie gedistilleerd afleiden. Omdat het CBS niet over de noodzakelijke cijfers beschikt, is gekeken of elders wel de voor een vergelijking noodzakelijke cijfers beschikbaar zijn. Het Productschap dranken maakt elk jaar cijfers bekend over de consumptie van gedistilleerde dranken in Nederland. Zij geven een iets nauwkeuriger beeld van de consumptie van pure alcohol (gedistilleerd) per jaar per hoofd van de bevolking voor de jaren 2000 tot en met 2003: 1,68 liter in 2000, 1,71 liter in 2001, 1,66 liter in 2002 en 1,50 liter in 2003. Ook die hoeveelheden betreffen echter niet de echte consumptie, maar alleen de hier te lande gekochte hoeveelheden uitgedrukt in liters pure alcohol. Hierna is een overzicht opgenomen van de voor de jaren 2000 tot en met 2003 gerealiseerde accijnsopbrengsten voor gedistilleerd. Deze bedragen kunnen op basis van het in de verschillende jaren geldende accijnstarief worden herleid tot de liters pure alcohol (alcohol ad 100%) waarvoor in die jaren de accijns is betaald. Een herleiding naar de verschillende drankensoorten is in verband met de diverse alcoholpercentages niet mogelijk. 2000 2001 2002 2003 Accijnsopbrengst 410 mln 398 ml 408 mln 419 mln Liters pure alcohol 27,3 mln 26,5 mln 27,1 mln 24,8 mln Als deze cijfers zouden worden herleid tot de liters gedistilleerde alcohol per hoofd van de bevolking zou – omdat feitelijk dezelfde bronnen worden gehanteerd – ongeveer op de hiervoor genoemde door het Productschap bekend gemaakte cijfers worden uitgekomen. In mijn antwoord op de vragen van de leden Bussemaker en Smeets,, 9 juli 2004, ben ik reeds uitgebreid ingegaan op de ontwikkeling van de afzet van gedistilleerde dranken. Daarbij is aangegeven dat deze afzet een dalende tendens kent en dat niet duidelijk is welke rol de accijnsverhoging daarin speelt naast de andere relevante factoren. Voor de invloed van de accijnsverhoging op de consumptie zal dit niet anders liggen. Er is dus onvoldoende materiaal beschikbaar om daaruit de hoeveelheden gedistilleerde dranken die elders dan in Nederland worden gekocht te kunnen afleiden. In de interne markt worden deze aankopen door consumenten niet waargenomen. </antwoord>
      <antwoord nummer="6">Nee, voor een dergelijk overzicht ontbreken de gegevens. </antwoord>
      <antwoord nummer="7">De accijnsverschillen tussen Nederland, Duitsland en België voor een fles jenever zijn reeds eerder aangegeven in de eerder aangehaalde beantwoording van de vragen van de leden Bussemaker en Smeets. Voor de volledigheid is dat overzicht voor een fles jenever van 1 liter à 35% hierna nogmaals opgenomen. Accijnsdruk in Nederland Accijnsdruk in Duitsland Accijnsdruk in België Accijnsverschil met Duitsland/België € 6,21 € 4,56 € 5,81 € 1,65/€ 0,40 De BTW bedraagt in Nederland 19%, in België 21% en in Duitsland 16%. Deze verschillen laten zich niet uitdrukken in absolute bedragen. Hiervoor is kennis noodzakelijk van de verkoopprijzen aan beide zijden van de grens en deze kennis ontbreekt, mede vanwege de grote verscheidenheid aan producten, wijze van distribueren en aanbieders. </antwoord>
      <noten afkomstig="antwoord"/>
   </antwoorden>
</kvr>
