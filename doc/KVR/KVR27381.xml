<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Fritsma (PVV) aan de minister voor Integratie, Jeugdbescherming, Preventie en Reclassering over het door allochtonen normaal vinden van geweld in relaties. (Ingezonden 2 februari 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27381
</item>
         <item attribuut="Inhoud">Vragen naar aanleiding van een bericht op de website www.elsevier.nl over een rapport van Ada-Awareness waaruit blijkt dat de acceptatie van seksueel en fysiek geweld binnen relaties onder allochtone mannen 'zorgwekkend groot' is. Vragensteller vraagt of de minister met hem van mening is dat deze groep mannen hard moet worden aangepakt en dat deze problemen niet langer ontkend of gebagatelliseerd mogen worden.</item>
         <item attribuut="Rubriek">Strafrecht en strafprocesrecht (Misdrijven) Welzijn (Vreemdelingen en asielzoekers)</item>
         <item attribuut="Trefwoorden">Minderheden Mishandeling</item>
         <item attribuut="Vindplaats">Kamervragen met antwoord 2006-2007, nr. 870, Tweede Kamer</item>
         <item attribuut="Vraagnr_bij_indiening">2060707050</item>
         <item attribuut="Afkomstig_van">Integratie, Jeugdbescherming, Preventie en Reclassering (IJPR)</item>
         <item attribuut="Indiener">
            <persoon partij="PVV">Fritsma</persoon>
         </item>
         <item attribuut="Datum_reaktie">2007-02-21</item>
         <item attribuut="Datum_indiening">2007-02-02</item>
         <item attribuut="Document-id">KVR27381</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1867" allpagenumbers="1867 1868" vetnummer="2060707050" code="0607tkkvr870" lopendefooter="Tweede Kamer, vergaderjaar 2006–2007, Aanhangsel" filenaam="KVR27381" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="870" onderwerp="" indiendatum="2007-02-2">
         <vrager partij="PVV" oorsprong="parlement">Fritsma</vrager>
         <vraagt-aan>de minister voor Integratie, Jeugdbescherming, Preventie en Reclassering</vraagt-aan>
      </vraagdata>
      <antwoorddata antwoorddatum="2007-02-21">
         <antwoorder functie="minister" ministerie="Integratie, Jeugdbescherming, Preventie en Reclassering">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het bericht «Geweld in relatie normaal voor allochtonen»? <voetnoot nummer="1"/>
      </vraag>
      <vraag nummer="2">Hoe beoordeelt u de conclusie uit het rapport van Ada-Awareness, dat de acceptatie van seksueel en fysiek geweld in relaties zorgwekkend groot is onder allochtone mannen, en dat de meesten zelfs begrip hebben voor plegers van eermoord? </vraag>
      <vraag nummer="3">Realiseert u het zich, dat het gedrag van deze grote groep allochtone mannen de kernwaarden van de Nederlandse samenleving, zoals de gelijkheid van man en vrouw, het afkeuren van geweld ondermijnt? Deelt u de mening dat mede naar aanleiding van deze berichten het steeds moeilijker wordt begrip op te brengen voor een cultuur waarin dit gedrag geaccepteerd wordt? </vraag>
      <vraag nummer="4">Hoe groot acht u de kans op succesvolle integratie in de Nederlandse samenleving van bevolkingsgroepen waarbinnen de volgende uitspraken «Als een vrouw vreemd gaat dan geef ik de man gelijk als hij haar doodt» en «Als je getrouwd bent, is seks het recht van de man en de plicht van de vrouw. Dan kun je toch niet praten over verkrachting», gemeengoed zijn? </vraag>
      <vraag nummer="5">Deelt u de mening, dat het van groot belang is om de grote groep van allochtone mannen die deze gewelddadige ideeën aanhangt hard aan te pakken, en niet langer in bescherming te nemen door de enorme problemen te ontkennen of zelfs te bagatelliseren? Zo ja, wat gaat u hiertoe ondernemen? </vraag>
      <noten afkomstig="vraag">
         <noot nummer="1" weblink="http://www.elsevier.nl/nieuws/nederland/artikel/asp/artnr/137189/index.html">http://www.elsevier.nl/nieuws/nederland/artikel/asp/artnr/137189/index.html</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De stichting Ada-Awareness heeft een kwalitatief onderzoek gedaan, waarbij 23 daders zijn bevraagd met als doel inzicht te verkrijgen in achtergronden, motieven en opvattingen over huiselijk geweld en eergerelateerd geweld. Daarnaast hebben groepsgesprekken plaatsgevonden waaraan in totaal 150 mannen hebben deelgenomen. Op grond hiervan heeft de Stichting Ada-Awareness haar conclusies getrokken. Dat er begrip bestaat onder allochtone mannen voor eermoord en geweld, vind ik zorgelijk en onacceptabel. Tegelijkertijd dient te worden gerealiseerd dat het rapport geen inzicht geeft in de aard en omvang van huiselijk of eergerelateerd geweld, noch over de omvang van de groep mensen die geweld pleegt of goedkeurt. </antwoord>
      <antwoord nummer="3">Ik onderschrijf uw stelling dat waar mannen geweld plegen of goedkeuren, deze personen zich niet gedragen naar de kernwaarden van de Nederlandse samenleving. Het kan hier overigens gaan om mannen van allochtone en autochtone afkomst. Overigens deel ik de door u genoemde mening niet. Het Nederlandse beleid is voor elke burger in Nederland helder: geweld wordt niet getolereerd en bestraft. Een aanpak dient zich te richten op preventie en bestrijding van het geweld. Het kabinet voert integrale beleidsprogramma’s uit voor de aanpak van huiselijk geweld en van eergerelateerd geweld. Ook met het integratiebeleid lever ik hieraan een bijdrage. Ik verwijs hiervoor naar mijn antwoord op vraag 4. </antwoord>
      <antwoord nummer="4">Ik beschouw uitspraken als deze als een aantasting van onze Nederlandse kernwaarden. Ik heb overigens geen reden om aan te nemen dat dergelijke uitspraken gemeengoed zijn onder allochtone bevolkingsgroepen. De gelijkwaardigheid van mannen en vrouwen is één van de kernwaarden in de Nederlandse samenleving. Ik ben van mening dat deze kernwaarde goed bekend moet zijn bij allochtone gemeenschappen. Om deze reden heb ik bij de herziening van het inburgeringstelsel gerealiseerd dat de gelijkwaardigheid van mannen en vrouwen en de strafbaarheid van geweld nadrukkelijk aan de orde komt in de inburgering. Daarnaast stimuleert het kabinet initiatieven zoals die van de Stichting Ada-Awareness, waarin aandacht wordt besteed aan de rol van mannen bij geweld. Initiatieven zoals deze hebben in de afgelopen jaren juist dankzij de inzet en medewerking van allochtone groepen hun preventieve waarde bewezen. Studies als deze dragen bij aan het bespreekbaar maken van de problematiek alsmede het bewerkstelligen van mentaliteitsverandering. Ook bij diverse projecten van zelforganisaties gericht op de preventie van huiselijk en eergerelateerd geweld zijn jongens of mannen betrokken of worden zij als doelgroep beschouwd. </antwoord>
      <antwoord nummer="5">Ik vind huiselijk geweld en eergerelateerd geweld onacceptabel, en in voorkomende gevallen dient tegen plegers te worden opgetreden. Het kabinet heeft voor een effectieve aanpak van huiselijk en eergerelateerd geweld beleidsprogramma’s ingericht. In het kader van de aanpak van huiselijk geweld wordt in twee politieregio’s een proefproject uitgevoerd, waarbij de herkomst van daders en slachtoffers is geregistreerd. Ik verwacht u de resultaten van het project dit voorjaar te kunnen toezenden. Binnen het beleidsprogramma eergerelateerd geweld zal via onderzoek daarnaast meer inzicht worden verkregen in daderprofielen van plegers van eergerelateerd geweld. Beide initiatieven kunnen bijdragen aan een effectievere aanpak van plegers van dit geweld. Ook in preventieve zin besteed ik in het beleidsprogramma eergerelateerd geweld aandacht aan het terugdringen van de acceptatie van eergerelateerd geweld binnen gemeenschappen. Voortbordurend op projecten die sinds 2005 zijn uitgevoerd, bereid ik met koepels van minderhedenorganisaties een meerjarig kaderprogramma voor dat moet bijdragen aan een grotere weerbaarheid van gemeenschappen tegen eergerelateerd geweld, het bevorderen van een mentaliteitsverandering onder groepen waar eergerelateerd geweld traditioneel voorkomt, en een betere samenwerking tussen gemeenschappen en instellingen. Ik zal u hierover nader berichten in de eerstvolgende voortgangsrapportage over het programma eergerelateerd geweld, die is voorzien voor mei 2007. </antwoord>
      <noten afkomstig="antwoord"/>
   </antwoorden>
</kvr>
