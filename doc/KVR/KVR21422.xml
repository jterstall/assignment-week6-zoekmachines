<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van As (LPF) aan de ministers van Binnenlandse Zaken en Koninkrijksrelaties en van Financiën over een onderzoek van Berenschot Research. (Ingezonden 29 september 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21422
</item>
         <item attribuut="Inhoud">Vragen naar aanleiding van een rapport van Berenschot Research waarin wordt geconstateerd dat gemeenten de van rijkswege opgelegde bezuinigingen door inkrimping van het Gemeentefonds afwentelen op de burger door verhoging van de lokale lasten.</item>
         <item attribuut="Rubriek">Belastingen (Overig) Overheidsfinanciën (Gemeentelijke financiën)</item>
         <item attribuut="Trefwoorden">Gemeentefinanciën Gemeentelijke belastingen</item>
         <item attribuut="Vindplaats">Kamervragen met antwoord 2004-2005, nr. 210, Tweede Kamer</item>
         <item attribuut="Vraagnr_bij_indiening">2040500610</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Financiën (FIN)</item>
         <item attribuut="Indiener">
            <persoon partij="LPF">Van As</persoon>
         </item>
         <item attribuut="Datum_reaktie">2004-10-20</item>
         <item attribuut="Datum_indiening">2004-09-29</item>
         <item attribuut="Document-id">KVR21422</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="439" allpagenumbers="439 440" vetnummer="2040500610" code="0405tkkvr210" lopendefooter="Tweede Kamer, vergaderjaar 2004–2005, Aanhangsel" filenaam="KVR21422" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="210" onderwerp="" indiendatum="2004-09-29">
         <vrager partij="LPF" oorsprong="parlement">Van As</vrager>
         <vraagt-aan>de ministers van Binnenlandse Zaken en Koninkrijksrelaties en van Financiën</vraagt-aan>
      </vraagdata>
      <antwoorddata antwoorddatum="2004-10-20">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het onderzoek van Berenschot Research <voetnoot nummer="1"/>waarin wordt geconcludeerd dat gemeenten de van rijkswege opgelegde bezuinigingen door inkrimping van het Gemeentefonds afwentelen op de burgers door verhoging van de lokale lasten? </vraag>
      <vraag nummer="2">Bent u op de hoogte van de groei van de lokale lasten van de afgelopen jaren? Vindt u het redelijk dat deze lasten zo sterk toenemen terwijl de rijksoverheid probeert de lastenverhoging voor de burger te matigen? </vraag>
      <vraag nummer="3">Wist u dat de toename van de lokale lasten soms zelfs zo hoog is dat de inkomsten van sommige gemeenten toenemen in plaats van afnemen? </vraag>
      <vraag nummer="4">Wat vindt u ervan dat de onderzoekers van Berenschot hebben moeten constateren dat veel gemeenten liever de lasten op de burger afwentelen zonder serieus te kijken naar mogelijkheden om te bezuinigen op het eigen ambtenarenapparaat of om via samenwerking met andere gemeenten kostenvoordelen te behalen? </vraag>
      <vraag nummer="5">Deelt u de mening dat de sterke verhoging van de lokale lasten het saneringsbeleid van de rijksoverheid ondergraaft en een slechte invloed heeft op de ontwikkeling van de Nederlandse economie omdat deze het bestedingsvermogen van de burgers aantast? </vraag>
      <vraag nummer="6">Bent u van plan in dit proces in te grijpen en de gemeenten op te leggen dat door de rijksoverheid opgelegde bezuinigingen niet als lastenverhogingen aan de burgers mogen worden doorbelast, maar binnen hun begroting dienen te worden opgelost? Ziet u andere mogelijkheden om de groei van de gemeentelijke belastingen aan een maximum te binden, bijvoorbeeld het niveau van de inflatie? </vraag>
      <noten afkomstig="vraag">
         <noot nummer="1" datum="2004-09-24" bron="de Volkskrant">de Volkskrant, 24 september 2004</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja, de ontwikkeling van de lokale lasten wordt weergegeven in de Monitor inkomsten lokale heffingen (Milh). De Milh 2004 is in juni door de staatssecretaris van Financiën aan u aangeboden. De ontwikkeling van de lokale lasten biedt voldoende aanleiding om deze te bespreken met betrokken partijen. Vandaar dat op 3 november een overleg gepland staat met de VNG, het IPO, VNO/NCW, MKB Nederland, Vereniging Eigen Huis, Consumentenbond, FNV en CNV over de ontwikkeling van de lokale lasten. Een van de achtergronden van dit gesprek wordt gevormd door de waarneming van de sociale partners dat de ontwikkeling van de lokale lasten het beleid gericht op matiging van loonkosten kan doorkruisen. Naar verwachting zal deze samenhang in dit gesprek dan ook aan de orde komen. </antwoord>
      <antwoord nummer="3">Het is ons bekend dat de inkomsten in het merendeel van de gemeenten de afgelopen jaren zijn gegroeid. Dat betreft zowel de inkomsten uit lokale belastingen als uit het gemeentefonds. Het jaarlijkse Financieel overzicht gemeenten van het ministerie van Binnenlandse Zaken en Koninkrijksrelaties brengt dit in beeld. </antwoord>
      <antwoord nummer="4">De vaststelling van lokale tarieven, zoals bij OZB, is binnen de huidige wettelijke kaders voorbehouden aan gemeenten. Ik onderken dat dat niet de enige «knop» is waar gemeenten aan kunnen draaien om uitgaven en inkomsten in evenwicht te brengen. Het onderzoek van Berenschot geeft daar enkele alternatieve methoden voor aan, zoals scherper inkopen, meer samenwerken en bezuinigen op overhead. Berenschot geeft aan dat de genoemde methoden door een deel tot het merendeel van de onderzochte gemeenten op het tijdstip van onderzoek niet zijn toegepast, maar tegelijkertijd de OZB-opbrengsten wel zijn verhoogd. De conclusie dat gemeenten niet serieus kijken naar mogelijkheden om te bezuinigen op het ambtelijk apparaat of door samenwerking kostenvoordelen te behalen, valt hieruit niet zondermeer af te leiden. Wel dat het resultaat van die afweging is dat kennelijk niet op overhead wordt bezuinigd. Voor mij is de kern dat gemeenten in deze tijd van bezuinigingen alle «knoppen» moeten bezien en dat een integrale afweging tussen lokale lasten en voorzieningenniveau moet plaatsvinden die het landelijk beleid van gematigde loonontwikkeling niet doorkruist. Of op het gemeentelijk apparaat bezuinigd wordt is aan de gemeente zelf. Het streven naar efficiency en effectiviteit dient mijns inziens daarbij centraal te staan. Overigens zijn er gemeenten die aangeven momenteel wel degelijk te bezuinigen op het ambtelijk apparaat. </antwoord>
      <antwoord nummer="5">Zoals gesteld zien wij voldoende aanleiding om over de ontwikkeling van lokale lasten het gesprek aan te gaan met de betrokken partijen. Bij het antwoord op vraag 2heb ik al aangegeven hoe dat zal plaatsvinden. </antwoord>
      <antwoord nummer="6">In het hoofdlijnenakkoord is opgenomen dat de OZB wordt gemaximeerd. Het wetsvoorstel dat daartoe strekt wordt zo spoedig mogelijk aan de Kamer aangeboden. Door maximering kan aanzienlijke matiging van de ontwikkeling van de lokale lasten worden bereikt. </antwoord>
      <noten afkomstig="antwoord"/>
   </antwoorden>
</kvr>
