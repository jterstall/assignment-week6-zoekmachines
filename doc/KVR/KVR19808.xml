<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="14">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) aan de minister van Financiën over valse euro's. (Ingezonden 16 februari 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19808
</item>
         <item attribuut="Inhoud">Aanvullende vragen op eerder gestelde vragen van de leden Aptroot en de Grave, ingezonden 30 januari 2004, over forse toename van het aantal valse eurobiljetten dat in Nederland circuleert, en over maatregelen om dit probleem aan te pakken.</item>
         <item attribuut="Rubriek">Criminaliteit en openbare orde (Fraude) Geld- en kapitaalmarkt (Betalingsverkeer) Geld- en kapitaalmarkt (Munten en bankbiljetten)</item>
         <item attribuut="Trefwoorden">Bankbiljetten Betalingsverkeer Fraude</item>
         <item attribuut="Vindplaats">Kamervragen met antwoord 2003-2004, nr. 1119, Tweede Kamer</item>
         <item attribuut="Vraagnr_bij_indiening">2030408320</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">2004-03-22</item>
         <item attribuut="Datum_indiening">2004-02-16</item>
         <item attribuut="Document-id">KVR19808</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2369" allpagenumbers="2369 2370 2371" vetnummer="2030408320" code="0304tkkvr1119" lopendefooter="Tweede Kamer, vergaderjaar 2003–2004, Aanhangsel" filenaam="KVR19808" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1119" onderwerp="" indiendatum="2004-02-16">
         <vrager partij="PvdA" oorsprong="parlement">Crone</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2004-03-22">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="14">
      <vraag nummer="1">Kent u de diverse recente berichten over de valse euro’s? </vraag>
      <vraag nummer="2">Kunt u een overzicht verschaffen van de ontwikkeling in de toename van het aantal vervalsingen? </vraag>
      <vraag nummer="3">Is de euro interessanter geworden voor valsemunters, omdat het aantal euro’s in omloop veel groter is dan het aantal guldens dat in omloop was? Welke andere verklaringen zijn er voor de toename van het aantal valse euro’s? </vraag>
      <vraag nummer="4">Deelt u de mening dat dit een slechte ontwikkeling is die de grootste aandacht verdient? Indien niemand meer de bankbiljetten van honderd euro zou vertrouwen, wat zouden dan daarvan de gevolgen kunnen zijn? </vraag>
      <vraag nummer="5">Hoe kan worden bevorderd dat valse euro’s beter zijn te onderscheiden van echte euro’s dan nu het geval is? Kan worden gedacht aan meer en duidelijkere kenmerken die niet kunnen worden nagemaakt? </vraag>
      <vraag nummer="6">Welke invloed kan de Nederlandse regering of de directie van De Nederlandsche Bank (DNB) uitoefenen op de vormgeving van het eurobiljet? Bent u bereid om deze invloed aan te wenden om de euro minder kwetsbaar te maken voor vervalsingen? </vraag>
      <vraag nummer="7">Hoe kunnen het MKB en de consument beter beschermd worden tegen de gevolgen van valsemunterij, gelet op het feit dat zij nu hun geld kwijt zijn als zij vals geld aangeven? </vraag>
      <vraag nummer="8">Deelt u de mening dat van consumenten geen bijzondere deskundigheid kan worden verlangd wat betreft de kenmerken van bankbiljetten? Vindt u ook dat consumenten daarom schadeloos gesteld zouden moeten worden? </vraag>
      <vraag nummer="9">Bent u bereid om te bevorderen dat de controleapparatuur wordt gestandaardiseerd, omdat er nu veel ondeugdelijke apparatuur schijnt te zijn? </vraag>
      <vraag nummer="10">Bent u bereid om te bevorderen dat op veel openbare plaatsen controlepunten komen waar burgers en bedrijven hun biljetten kunnen toetsen op echtheid? </vraag>
      <vraag nummer="11">Deelt u de mening dat het MKB, en in het bijzonder de detailhandel, zich zou moeten kunnen verzekeren tegen de gevolgen van valsemunterij? </vraag>
      <vraag nummer="12">Deelt u de mening dat een verzekering met een eigen risico een aanzuigende werking op valsemunters kan voorkomen, en tegelijkertijd de onrechtvaardige gevolgen van valsemunterij grotendeels ongedaan kan maken? </vraag>
      <vraag nummer="13">Bent u bereid een dergelijke verzekering te bevorderen? Zo ja, hoe? </vraag>
      <vraag nummer="14">Deelt u de mening dat bij het ontbreken van een vergoeding de verkeerde prikkel blijft bestaan om bankbiljetten niet in te leveren, maar toch uit te geven, zodat ze langer in omloop blijven? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van de leden Aptroot en De Grave (beiden VVD), ingezonden 30 januari 2004. </toelichting>
   <antwoorden aantal="14">
      <antwoord nummer="1">Ja. </antwoord>
      <antwoord nummer="2">In antwoord op eerdere kamervragen van de leden Aptroot en De Grave (Aanhangsel Handelingen nr. 1118, vergaderjaar 2002–2004) is inzicht geboden in de actuele situatie met betrekking tot het aantal valse bankbiljetten dat is aangetroffen. </antwoord>
      <antwoord nummer="3">In de voornoemde antwoorden op kamervragen (Aanhangsel Handelingen nr. 1118, vergaderjaar 2002–2004) is aangegeven dat het vervalsen van eurobiljetten profijtelijker geworden is omdat het afzetgebied vele malen groter is dan voorheen bij de nationale valuta het geval was. Daarnaast is de stijging mede het gevolg van de uitgebreidere mogelijkheden op het terrein van ICT (digitale reproductietechnieken). </antwoord>
      <antwoord nummer="4">Het feit dat het vervalsen van eurobiljetten profijtelijker geworden vormt een negatief bijeffect van de introductie van de euro. Dit neemt niet weg dat de ontwikkeling in het aantal valse bankbiljetten dat in omloop wordt gebracht de grootste aandacht heeft van zowel de nationale als de Europese autoriteiten. Het zou een slechte zaak zijn wanneer niemand meer vertrouwen heeft in het bankbiljet van 100 euro, omdat hierdoor het algemene vertrouwen in de euro als wettig betaalmiddel aangetast wordt. Op het moment dat niemand meer vertrouwen zou hebben in bankbiljetten van honderd euro kan een verschuiving plaatsvinden in de richting van lagere coupures. Tevens zullen consumenten en bedrijven overwegen om vaker gebruik te maken van elektronische betaalmiddelen. </antwoord>
      <antwoord nummer="5">Zoals aangegeven in voornoemde antwoorden op kamervragen (Aanhangsel Handelingen nr. 1118, vergaderjaar 2003–2004) is de ECB gestart met voorbereidende werkzaamheden voor de volgende serie bankbiljetten. De ECB heeft de verwachting uitgesproken dat de uitgifte hiervan naar verwachting aan het einde van dit decennium zal plaatsvinden. De nieuwe biljetten zullen voorzien zijn van state-of-the-art beveiligingstechnieken en echtheidskenmerken, waarbij de nadruk ligt op het nog verder bemoeilijken van namaak en op het gebruikersgemak (ondermeer de mogelijkheid een biljet te controleren op echtheid). Feit is dat nu en in de toekomst het van belang blijft dat biljetten door iedereen op basis van meerdere kenmerken wordt gecontroleerd. Hiervoor is van belang dat winkeliers en consumenten hun kennis op peil houden van de echtheidskenmerken van de coupures die zij gebruiken. </antwoord>
      <antwoord nummer="6">De Nederlandsche Bank neemt in ECB-verband actief deel aan de ontwikkeling en vormgeving van de volgende serie bankbiljetten. Aldus heeft zij invloed op de uiteindelijke vaststelling van de nieuwe ontwerpen door de Raad van Bestuur van de ECB. De Nederlandse regering heeft geen bevoegdheden te treden in de verantwoordelijkheid die de Nederlandsche Bank en de Europese Centrale Bank in dezen hebben. </antwoord>
      <antwoord nummer="7">MKB en consumenten vormen een belangrijke factor in de strijd tegen valsemunterij. Zoals aangegeven in de antwoorden op eerdere kamervragen is van belang dat biljetten op basis van meerdere echtheidskenmerken worden gecontroleerd. Tot op heden zijn namelijk nog geen vervalsingen ontdekt die met gebruikmaking van de reguliere controle op echtheidskenmerken niet aan het licht komen. Een grotere bekendheid met de echtheidskenmerken is dan ook van belang. Op deze wijze kunnen MKB en consumenten al een belangrijke bijdrage leveren aan de bescherming tegen valsemunterij. Voor het verkrijgen van contant geld maken consumenten veelal gebruik van de geldautomaat van een bank. Een belangrijk element in de bescherming van consumenten en toonbankinstellingen bestaat er dan ook uit dat bancaire geldautomaten enkel bankbiljetten uitgeven die door de banken, de professionele geldverwerkers of DNB gecontroleerd zijn op echtheid. Het overgrote deel van de stroom bankbiljetten die door consumenten wordt aangeboden aan toonbankinstellingen komen via de bancaire geldautomaat in circulatie. Zeker wanneer consumenten op andere wijze in bezit komen van chartaal geld strekt het tot aanbeveling dat zij zich vergewissen van de echtheid ervan door een snelle controle van een aantal echtheidskenmerken. Dit belang is des te groter bij hoge coupures. Daarnaast kunnen consumenten en toonbankinstellingen ervoor kiezen om zoveel mogelijk transacties elektronisch af te handelen. Toonbankinstellingen kunnen consumenten stimuleren te kiezen voor een elektronisch betaalproduct. De uiteindelijke afweging is echter aan individuele toonbankinstellingen en consumenten zelf. Zoals aangegeven in voornoemde antwoorden op kamervragen wordt daarnaast zeer serieus werk gemaakt van de opsporing en vervolging van valsmunters. </antwoord>
      <antwoord nummer="8">Deelt u de mening dat van consumenten geen bijzondere deskundigheid kan worden verlangd wat betreft de kenmerken van bankbiljetten? Vindt u ook dat consumenten daarom schadeloos gesteld zouden moeten worden? Zoals aangegeven in de antwoorden op voornoemde kamervragen (Aanhangsel Handelingen nr. 1118, vergaderjaar 2003–2004) is van belang dat consumenten biljetten op basis van meerdere echtheidskenmerken controleren. Het credo «kijken, kantelen, voelen» moet daarbij consequent worden toegepast. Dit vraagt geen bijzondere deskundigheid, anders dan dat consumenten de echtheidskenmerken kennen en een aantal daarvan consequent toepassen. </antwoord>
      <antwoord nummer="9">Een goede controle door consumenten en toonbankinstellingen is een effectief middel om het aanbieden van valse bankbiljetten onaantrekkelijk te maken. Een goede controle van biljetten door consumenten reduceert de risico’s voor de toonbankinstellingen en vice versa. In de beroepsmatige praktijk wordt vaak gebruik gemaakt van detectieapparatuur, om klanten zonder al te veel oponthoud te kunnen bedienen. Het gebruik van goede controleapparatuur beperkt dan ook het risico dat een toonbankinstelling een consument in ontvangst neemt of onbedoeld een vals biljet uitreikt. Het aanbieden van detectieapparatuur gebeurt op basis van vrij ondernemerschap. Verplichte standaardisering van detectieapparatuur ligt dan ook niet voor de hand. In dit kader is het van belang te weten dat leveranciers en importeurs van detectieapparatuur nu al terecht kunnen bij DNB om hun apparatuur te laten testen met behulp van test-falsificaten. Met de resultaten van deze test kunnen zij hun apparatuur steeds beter afstellen en kan aldus in de praktijk een zekere mate van standaardisatie plaatsvinden. Verplichte standaardisering kan veroorzaken dat de investering in apparatuur niet aansluit op de schaalgrootte van de toonbankinstelling. Een toonbankinstelling die slechts enkele transacties per dag afsluit kan er voor opteren inkomende biljetten handmatig te controleren. Van belang is wel dat toonbankinstellingen in staat worden gesteld om een gefundeerde keuze te maken voor een bepaald detectieapparaat. Daarom onderzoekt de Nederlandsche Bank de mogelijkheid haar testfaciliteiten uit te breiden. Een en ander wordt in het Maatschappelijk Overleg Betalingsverkeer verder besproken. </antwoord>
      <antwoord nummer="10">Het plaatsen van openbare controlepunten zou betekenen dat de overheid enkele duizenden vandalismebestendige detectieapparaten zou moeten aanschaffen, plaatsen en onderhouden. De maatschappelijke kosten hiervan zouden vele malen hoger zijn dan de baten, juist vanwege het feit dat biljetten ook handmatig nog steeds op echtheid kunnen worden gecontroleerd. </antwoord>
      <antwoord nummer="11">Van verschillende maatschappijen is bekend dat zij zogenaamde geld- en fraudeverzekeringen aanbieden die, uiteraard onder voorwaarden, ondernemers bescherming bieden tegen schade ingevolge het aannemen van vals geld door het eigen personeel. </antwoord>
      <antwoord nummer="12">Bestendige praktijk is dat schadeverzekeraars werken met een eigen risico bij dergelijke verzekeringen. Hierdoor blijft de prikkel voor de verzekerde bestaan om bankbiljetten zorgvuldig te controleren en blijft tegelijkertijd de potentiële schade voor ondernemers beperkt. </antwoord>
      <antwoord nummer="13">Zoals aangegeven voorziet de private sector reeds in het aanbieden van dergelijke verzekeringen. </antwoord>
      <antwoord nummer="14">Het ontbreken van een vergoeding van overheidswege vormt een duidelijke prikkel voor consumenten en bedrijven om bankbiljetten zorgvuldig te controleren op echtheid. Wanneer een ieder dit doet wordt valsmunterij vanzelf een onaantrekkelijk metier. </antwoord>
      <noten afkomstig="antwoord"/>
   </antwoorden>
</kvr>
