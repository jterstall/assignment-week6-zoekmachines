<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kalsbeek (PvdA) aan de minister van Justitie over inzage in politieregisters. (Ingezonden 13 september 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12396
</item>
         <item attribuut="Inhoud">Betreft civiele procedures die worden aangespannen door verdachten in strafzaken om inzage te krijgen in politieregisters, o.a. CID.</item>
         <item attribuut="Rubriek">Criminaliteit en openbare orde (Persoonsregistratie en identificatie) Criminaliteit en openbare orde (Politie) Strafrecht en strafprocesrecht (JustitiÃ«le documentatie en strafregisters)</item>
         <item attribuut="Trefwoorden">JustitiÃ«le documentatie Openbaarheid van bestuur</item>
         <item attribuut="Vindplaats">Kamervragen met antwoord 2000-2001, nr. 67, Tweede Kamer</item>
         <item attribuut="Vraagnr_bij_indiening">2990015710</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Kalsbeek</persoon>
         </item>
         <item attribuut="Datum_reaktie">2000-10-05</item>
         <item attribuut="Datum_indiening">2000-09-13</item>
         <item attribuut="Document-id">KVR12396</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="137" allpagenumbers="137 138" vetnummer="2990015710" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12396" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="67" onderwerp="" indiendatum="2000-09-13">
         <vrager partij="PvdA" oorsprong="parlement">Kalsbeek</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2000-10-5">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Bent u op de hoogte van het feit dat het inmiddels meerdere malen is voorgekomen dat verdachten in strafzaken via een civiele procedure inzage trachten te krijgen in politieregisters, waaronder registers van de CID? </vraag>
      <vraag nummer="2">Bij vonnis van 25 mei 2000 (zaak/rekestnr. 130121/HA RK 99-701) besliste de arrondissementsrechtbank te Rotterdam dat één stuk (er was om meer gevraagd) ter inzage aan verzoeker moest worden overlegd. Is het u bekend of in vergelijkbare zaken de rechter eveneens heeft geoordeeld dat stukken ter inzage moeten worden gegeven aan een verzoeker? Wilt u een overzicht geven van de jurisprudentie terzake? </vraag>
      <vraag nummer="3">Kunt u uiteenzetten hoeveel civiele zaken inmiddels zijn aangespannen met het doel inzage te krijgen in politieregisters, terwijl verzoeker verdachte is in een strafproces? </vraag>
      <vraag nummer="4">Acht u het wenselijk dat door middel van civiele procedures (persoonsgerichte) informatie wordt verkregen die in het strafproces afgeschermd wordt? Zo ja, waarom? Zo neen, welke (wetgevende) maatregelen denkt u te nemen om aan deze ongewenste situatie een eind te maken? </vraag>
      <vraag nummer="5">Is voor politie en justitie voldoende duidelijk hoe zij moeten handelen indien zij door middel van een civiele procedure gevorderd worden informatie te verstrekken? </vraag>
      <vraag nummer="6">Wat is de rol van de Registratiekamer in dit type zaken? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2, 3 en 6">Artikel 20 van de Wet politieregisters geeft in beginsel iedere belanghebbende het recht op kennisneming. Dit artikel bepaalt dat de beheerder eenieder desgevraagd (mondeling) moet meedelen of, en zo ja welke, gegevens over deze persoon in enig onder hem ressorterend register zijn opgenomen. Ingevolge artikel 21 van de Wet politieregisters dient een dergelijke mededeling achterwege te blijven wanneer dit noodzakelijk is voor de goede uitvoering van de politietaak dan wel gewichtige belangen van derden zich daartegen verzetten. Dit betekent dat de beheerder bij ieder individueel verzoek een belangenafweging moet maken tussen de belangen van de verzoeker enerzijds en genoemde weigeringsgronden anderzijds. Indien deze belangenafweging resulteert in een afwijzing van het verzoek, kan de betrokkene zich ingevolge artikel 23 van de Wet politieregisters wenden tot de rechter met het schriftelijk verzoek, de beheerder te bevelen alsnog aan het verzoek tot kennisneming te voldoen. Over een dergelijk verzoekschrift kan de rechter bij de Registratiekamer advies inwinnen. De gememoreerde beslissing van de rechtbank te Rotterdam is genomen naar aanleiding van een verzoekschrift ingevolge het eerdergenoemde artikel 23 van de Wet politieregisters. De Registratiekamer heeft mij desgevraagd meegedeeld dat tot nu toe zes maal door haar is geadviseerd in het kader van een verzoekschriftenprocedure met betrekking tot het recht op kennisneming van criminele inlichtingen bij de rechter, waarvan in twee gevallen het verzoek afkomstig was van een verdachte. Drie van deze zaken zijn nog onder de rechter. Twee maal heeft de rechter bevolen tot gedeeltelijke kennisneming van persoonsgegevens. Opgemerkt zij dat het hier ging om gegevens waarvan de betrokkene op grond van de reglementen voor die politieregisters kon weten dat deze te zijnen aanzien in het register waren vastgelegd. Aangezien er ten aanzien van de verzoekschriftprocedure geen verplichting tot adviesaanvraag aan de Registratiekamer bestaat, zal mijn ambtgenoot van Binnenlandse Zaken en Koninkrijksrelaties zekerheidshalve bij de korpsbeheerder navraag doen naar eventuele procedures waarbij de Registratiekamer niet om advies is gevraagd. Indien deze inventarisatie een ander beeld oplevert, zal de Tweede Kamer daarover nader worden bericht. </antwoord>
      <antwoord nummer="4">Zoals uit mijn antwoord op de vragen 2, 3 en 6 blijkt is de verzoekschriftprocedure bij de rechter geregeld in de Wet politieregisters. Het gaat hier om een recht inzake de bescherming van de persoonlijke levenssfeer dat rechtstreeks voortvloeit uit artikel 10 van de Grondwet en artikel 8 van het EVRM. Eveneens mag uit het antwoord op de vragen 2, 3 en 6 worden afgeleid dat bij een juiste toepassing van de regels inzake het recht op kennisneming de belangen van de opsporing en vervolging niet worden geschaad. </antwoord>
      <antwoord nummer="5">De Registratiekamer heeft geconstateerd dat met name verzoeken om kennisneming van gegevens uit het register zware criminaliteit door de meeste korpsen categorisch worden geweigerd. Teneinde dit tegen te gaan – er is immers sprake van een wettelijke verplichting tot belangenafweging – is in de toelichting op het binnenkort te publiceren modelreglement register zware criminaliteit uiteengezet dat ten aanzien van ieder individueel verzoek een concrete belangenafweging dient te worden gemaakt. Daarmee wordt eveneens het bewustzijn bevorderd dat registratie van gegevens in het register zware criminaliteit, die elders ook reeds zijn vastgelegd bij voorkeur achterwege dient te blijven, indien met een verwijzing kan worden volstaan. Dit voorkomt onnodige opslag van gegevens. Het gaat hier bijvoorbeeld om gegevens die zijn opgenomen in het kader van het opmaken van een proces-verbaal terzake van een misdrijf (ook wel genoemd: HKS-gegevens). Mede omdat de betrokkene reeds uit de reglementen kan opmaken dat dergelijke gegevens in een politieregister worden vastgelegd, ligt het in de regel niet voor de hand dat de kennisneming daarvan op grond van een goede belangenafweging wordt onthouden, ook niet wanneer de gegevens ad informandum zijn opgenomen in het register zware criminaliteit. Zo bezien draagt het bestaan van de regeling inzake het recht op kennisneming bij aan een verantwoorde, proportionele en doelconforme opslag van persoonsgegevens. </antwoord>
      <noten afkomstig="antwoord"/>
   </antwoorden>
</kvr>
