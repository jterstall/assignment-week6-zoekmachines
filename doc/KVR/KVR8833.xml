<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de staatssecretaris van Justitie over de uitzetting van een asielzoeker die een klacht tegen de Nederlandse Staat heeft ingediend. (Ingezonden 29 januari 1999); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8833
</item>
         <item attribuut="Inhoud">Betreft de klacht die Joseph Rajendram heeft indgediend bij de Committee Against Torture op grond van schending van het Verdrag tegen foltering en andere wrede, onmenselijke of onterende behandeling of bestraffing, en het verzoek van de Committee om de uitzetting naar Sri Lanka op te schorten tot na behandeling van de klacht.</item>
         <item attribuut="Rubriek">Staats- en bestuursrecht (Grondrechten) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Mensenrechten Vluchtelingen</item>
         <item attribuut="Vindplaats">Kamervragen met antwoord 1998-1999, nr. 897, Tweede Kamer</item>
         <item attribuut="Vraagnr_bij_indiening">2989906730</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">1999-03-03</item>
         <item attribuut="Datum_indiening">1999-01-29</item>
         <item attribuut="Document-id">KVR8833</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1837" allpagenumbers="1837" vetnummer="2989906730" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8833" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="897" onderwerp="" indiendatum="1999-01-29">
         <vrager partij="GroenLinks" oorsprong="parlement">Halsema</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="1999-03-3">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder>de staatssecretaris van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Bent u op de hoogte van het feit dat Joseph Rajendram op 8 december jl. een klacht heeft ingediend bij de Committee Against Torture tegen de Nederlandse Staat op grond van schending van het Verdrag tegen foltering en andere wrede, onmenselijke of onterende behandeling of bestraffing? Bent u eveneens op de hoogte van het verzoek dat de Committee op 15 december jl. heeft gedaan aan de Nederlandse Staat om de uitzetting naar Sri Lanka op te schorten totdat de Committee de klacht heeft behandeld? </vraag>
      <vraag nummer="2">Waarom hebt u tot op heden nog geen beslissing genomen op dit verzoek? Welke beslissing gaat u nemen en op welke termijn? Zijn er in het verleden vaker dergelijke verzoeken door het Committee Against Torture aan de Nederlandse Staat gedaan? Zo ja, wat is daarop uw reactie geweest? </vraag>
      <vraag nummer="3">Deelt u de mening dat een staat een dergelijk verzoek van het Committee altijd zal moeten honoreren om elke schending van artikel 3 van bovengenoemd verdrag te voorkomen? Zo neen, waarom niet? </vraag>
      <vraag nummer="4">Zijn er nog redenen om, indien u besluit om de uitzetting van Joseph Rajendram op te schorten, hem nog langer op grond van artikel 7a Vreemdelingenwet in bewaring te houden? Zo ja, welke zijn dat? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Bij brief van 5 februari 1999 is aan de raadsman van de heer Rajendram medegedeeld dat de regering nog deze maand haar inhoudelijke reactie op de onderhavige klacht zal doen toekomen aan het Comité tegen Foltering (CAT) en dat in deze reactie ook zal worden medegedeeld dat de uitzetting van de heer Rajendram niet zal worden opgeschort. Tevens heb ik de raadsman meegedeeld dat de uitzetting niet wordt geëffectueerd dan nadat dit technisch mogelijk is en nadat deze memorie bij het CAT is ingediend. In het verleden is door het CAT twee maal een verzoek aan de Staat gedaan om een klager niet uit te zetten gedurende de procedure voor het Comité. Daaraan is door de regering in beide gevallen gehoor gegeven. </antwoord>
      <antwoord nummer="3 en 4">Voorop wordt gesteld dat er op staten geen juridische verplichting rust om gehoor te geven aan verzoeken van het CAT om uitzetting van klagers op te schorten hangende een procedure voor het Comité. Uitgangspunt van de regering is dat dergelijke verzoeken in beginsel worden ingewilligd. Er kunnen zich echter situaties voordoen waarin een uitzondering op dit uitgangspunt is gerechtvaardigd. Een dergelijke situatie doet zich voor in de onderhavige zaak. Daarbij speelt mede een rol dat de aanvraag om toelating als vluchteling van de heer Rajendram kennelijk ongegrond is bevonden, ook na rechterlijke toetsing, waarbij de vereisten van artikel 3 van het Europees Verdrag voor de Rechten van de Mens – naar strekking gelijk met artikel 3 van het Verdrag tegen Foltering – in de beschouwingen zijn betrokken. Voorts is hierbij het belang van een effectieve grensbewaking aan de Schengen-buitengrens in aanmerking genomen, nu betrokkene geen toegang tot Nederland heeft gekregen en hem een maatregel ex artikel 7a van de Vreemdelingenwet is opgelegd. </antwoord>
      <noten afkomstig="antwoord"/>
   </antwoorden>
</kvr>
