<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Ardenne-van der Hoeven (CDA) over de mogelijke mond- en klauwzeerepidemie. (Ingezonden 18 augustus 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7754
</item>
         <item attribuut="Inhoud">Vragen over controle op invoer van vleesproducten vanuit Turkije i.v.m. een nieuwe variant van het mond- en klauwzeervirus in Turkije.</item>
         <item attribuut="Rubriek">Consument (Levensmiddelenkeuring) Handel en economie (Import) Veeteelt (Veeziekten) Veeteelt (Vlees)</item>
         <item attribuut="Trefwoorden">Import Levensmiddelenkeuring Turkije Veeziekten Vlees</item>
         <item attribuut="Vindplaats">Kamervragen met antwoord 1997-1998, nr. 1739, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">1998-09-07</item>
         <item attribuut="Datum_indiening">1998-08-18</item>
         <item attribuut="Document-id">KVR7754</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3575" allpagenumbers="3575 3576" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7754" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1739" onderwerp="" indiendatum="1998-08-18">
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan/>
      </vraagdata>
      <antwoorddata antwoorddatum="1998-09-7">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de berichten over de mond- en klauwzeerepidemie in Turkije? <voetnoot nummer="1"/>
      </vraag>
      <vraag nummer="2">Sinds wanneer is uw ministerie op de hoogte van de uitbraak van mond- en klauwzeer in Turkije? Sedert wanneer controleert de douane de invoer van risico-producten uit Turkije? </vraag>
      <vraag nummer="3">Wordt alleen op Schiphol gecontroleerd? Zo ja, waarom wordt niet aan andere grensposten op het land en bij zee- en luchthavens gecontroleerd? </vraag>
      <vraag nummer="4">Wordt in Duitsland reeds enige weken intensief op de invoer van met mond- en klauwzeer besmette producten uit Turkije gecontroleerd? Heeft u over een mogelijke afstemming van de controle contact gehad met de Duitse autoriteiten? </vraag>
      <vraag nummer="5">Zijn op Europees niveau reeds afspraken gemaakt over een gezamenlijke aanpak van de controle aan de buitengrenzen? Zo neen, bent u bereid dit in Europees verband aan de orde te stellen? </vraag>
      <vraag nummer="6">Is vanuit Nederland of vanuit de Europese Unie reeds initiatief genomen om met Turkije te spreken over een aanpak van de epidemie aan de bron? </vraag>
      <vraag nummer="7">Hoe groot acht u de kans dat inmiddels met mond- en klauwzeer besmette producten Nederland zijn binnengekomen? </vraag>
      <noten afkomstig="vraag">
         <noot nummer="1" datum="1998-08-14" bron="Ochtendjournaals NOS en RTL-4">Ochtendjournaals NOS en RTL-4, 14 augustus 1998</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 3">Er heerst al jaren Mond- en Klauwzeer (MKZ) in Turkije. Voor risico-producten geldt een communautair invoerverbod. In Nederland wordt dit verbod gehandhaafd door de Rijksdienst voor de keuring van Vee en Vlees (RVV) en de Douane. Begin april 1998 werd echter bekend dat sommige uitbraken in Turkije door een nieuwe variant van het Mond- en Klauwzeervirus veroorzaakt werden, waarvoor op dat moment nog geen vaccin beschikbaar was in de EU. Voor uit Turkije terugkerende vakantiegangers is een publiciteitscampagne in gang gezet om de insleep van het virus door meegebrachte producten te voorkomen. Daarnaast is vanaf 3 augustus, gelet op het toeristisch seizoen, de controle door de RVV en de Douane op uit Turkije terugkerende reizigers op alle lucht- en zeehavens sterk geïntensiveerd. Met name op Schiphol en de luchthavens van Rotterdam en Maastricht, omdat dit de plaatsen zijn waar toeristen direct vanuit Turkije Nederland binnen kunnen komen. Controles aan de landsgrenzen vinden niet plaats. Sinds 1993, met de totstandkoming van de interne markt, worden de communautaire invoerverboden, waaronder de onderhavige, aan de buitengrenzen van de EU gehandhaafd. Echter om alle reizigers te bereiken, is in voorgaande jaren op luchthavens informatie verstrekt. In 1998 heeft publieksvoorlichting plaatsgevonden via de algemene media. In de zomers van 1996 en 1997 is een vergelijkbare actie ondernomen, echter dit jaar is de controle geïntensiveerd vanwege het opduiken van een nieuwe variant van het MKZ-virus. </antwoord>
      <antwoord nummer="4">Duitsland controleert steekproefsgewijs op de luchthavens op illegale invoer van mogelijk besmette producten uit Turkije. Er is geen direct contact geweest met de Duitse autoriteiten. Wel is de Europese Commissie door Nederland benaderd met het verzoek om nadere maatregelen te treffen, met name ook om de Turkse autoriteiten hierover te benaderen. </antwoord>
      <antwoord nummer="5">De Chief Veterinary Officer heeft de Europese Commissie geïnformeerd over de Nederlandse aanpak en de Commissie verzocht er bij de Turkse autoriteiten op aan te dringen er op toe te zien dat de EU gevrijwaard blijft van MKZ-risico’s door een versterking van de grenscontroles. Verder is door wijziging in de Nederlandse regelgeving het regime met betrekking tot de reiniging en ontsmetting van veewagens terugkerend uit Derde landen niet alleen van toepassing op varkenstransporten, maar ook op het transport van runderen, schapen en geiten. De Commissie heeft andere lidstaten verzocht om conform de Nederlandse aanpak, de controle te intensiveren en de toeristen naar Turkije te waarschuwen. In Brussel wordt voorts gewerkt aan actualisatie van de wetgeving om de bescherming tegen en de bestrijding van MKZ up to date te maken. </antwoord>
      <antwoord nummer="6">In opdracht van de Europese Unie is vaccin bereid tegen de betrokken nieuwe stam. De Europese Commissie heeft dit vaccin beschikbaar gesteld aan Turkije om in het Europese deel van Turkije een entcampagne uit te voeren. Deze entcampagne is eind juli gestart en zal naar verwachting eind augustus worden afgerond. </antwoord>
      <antwoord nummer="7">Met de huidige inzet van de overheid wordt een forse inzet gepleegd om insleep van de MKZ-besmetting vanuit Turkije te voorkomen. De agrarische sector, de transporteurs en de handel zullen zelf ook zeer alert moeten zijn om dit risico te beperken. Een geïsoleerd incident als gevolg van nonchalant optreden kan insleep van het MKZ-virus veroorzaken. In die zin is de afgelopen jaren sprake van een blijvend gevaarlijke situatie. Tot nu toe is Nederland gevrijwaard gebleven en slechts door grote alertheid van alle betrokkenen kan dit zo blijven. </antwoord>
      <noten afkomstig="antwoord"/>
   </antwoorden>
</kvr>
