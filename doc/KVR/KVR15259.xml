<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Mosterd en Biesheuvel (beiden CDA) aan de staatssecretarissen van Volksgezondheid, Welzijn en Sport en van Volkshuisvesting, Ruimtelijke Ordening en Milieubeheer over huizen voor gehandicapten. (Ingezonden 31 januari 2002); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15259
</item>
         <item attribuut="Inhoud">Vragen naar aanleiding van een artikel in de Telegraaf van 28 januari 2002 over het tekort aan aangepaste woningen voor gehandicapten.</item>
         <item attribuut="Rubriek">Volkshuisvesting (Aangepaste woningen) Welzijn (Geestelijk gehandicapten) Welzijn (Lichamelijk gehandicapten)</item>
         <item attribuut="Trefwoorden">Aangepaste woningen Gehandicapten</item>
         <item attribuut="Vindplaats">Kamervragen met antwoord 2001-2002, nr. 796, Tweede Kamer</item>
         <item attribuut="Vraagnr_bij_indiening">2010205260</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Mosterd</persoon>
            <persoon partij="CDA">Biesheuvel</persoon>
         </item>
         <item attribuut="Datum_reaktie">2002-03-12</item>
         <item attribuut="Datum_indiening">2002-01-31</item>
         <item attribuut="Document-id">KVR15259</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1669" allpagenumbers="1669 1670 1671" vetnummer="2010205260" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15259" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="796" onderwerp="" indiendatum="2002-01-31">
         <vrager partij="CDA" oorsprong="parlement">Mosterd</vrager>
         <vrager partij="CDA" oorsprong="parlement">Biesheuvel</vrager>
         <vraagt-aan>de staatssecretarissen van Volksgezondheid, Welzijn en Sport en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-03-12">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het artikel «Groot tekort huizen voor gehandicapten»? <voetnoot nummer="1"/>
      </vraag>
      <vraag nummer="2">Onderschrijft u de stelling dat Nederland een schrijnend tekort aan aangepaste woningen met voorzieningen voor gehandicapten heeft? </vraag>
      <vraag nummer="3">Loopt Nederland internationaal wat betreft aanpassingen voor gehandicapten van woningen ver achter bij andere landen; bijvoorbeeld de Scandinavische landen? </vraag>
      <vraag nummer="4">Hoeveel aangepaste woningen voor gehandicapten zijn nodig, en heeft de regering een plan van aanpak om dit tekort op te lossen? </vraag>
      <vraag nummer="5">Welke wachttijden zijn er voor aangepaste woningen voor gehandicapten, en op welke wijze zal de regering deze wachttijden terugbrengen? </vraag>
      <vraag nummer="6">Door welke oorzaken wordt de bouw van aangepaste woningen voor gehandicapten het meest vertraagd? Gaat het hier om budgettaire oorzaken of gaat het om oorzaken die liggen op het terrein van ruimtelijke ordening en gebrek aan bouwinitiatieven? Wat kan en zal de regering doen om deze oorzaken van vertraging weg te nemen? </vraag>
      <noten afkomstig="vraag">
         <noot nummer="1" datum="2002-01-28" bron="De Telegraaf">De Telegraaf, 28 januari 2002</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Neen, zeker niet met betrekking tot het aantal aangepaste woningen. Op basis van de Kwalitatieve woningregistratie van 2000 is het aantal woningen dat zowel intern als extern toegankelijk is bijna 1,5 miljoen. Deze woningen zijn in principe geschikt of geschikt te maken voor mensen met beperkingen. Ook neemt de voorraad specifiek aangepaste woningen met evt. voorzieningen jaarlijks toe. In de periode van 1994 tot 2000 zijn ruim 330 000 woningen ingrijpend of minder ingrijpend aangepast met een bijdrage van de Wet voorzieningen gehandicapten (Wvg). Ook zijn ruim 330 000 personen in diezelfde periode verhuisd naar een geschikte of geschikt te maken woning, ook hiervoor is een bijdrage verstrekt op basis van de Wvg. Het beleid van VROM is erop gericht dat alle nieuwbouwwoningen integraal toegankelijk zijn en dus in principe geschikt zijn of eenvoudig geschikt zijn te maken voor mensen met beperkingen. Vanaf 1 juli 1997 zijn extra eisen in het Bouwbesluit daarover opgenomen, zodat woningen waarvoor na die datum een bouwvergunning is verleend integraal toegankelijk zijn. Ook met het zogenoemde opplusexperiment en de tijdelijke liftenregeling voor bestaande woongebouwen is het aantal geschikte woningen voor mensen met lichte beperkingen toegenomen. Enerzijds met ruim 10 000 opgepluste woningen en anderzijds zijn door het aanbrengen van liften in circa 1800 woongebouwen circa 48 000 woningen met lift bereikbaar geworden. Meer recent zijn met de wooncorporaties in het kader van het Nationaal Akkoord Wonen 2001–2006 afspraken gemaakt over een tempoversnelling om voorzieningen voor zorgbehoevenden te realiseren en in het Besluit Beheer Sociale Huursector is onlangs een zogenoemd 6e prestatieveld toegevoegd op het gebied van wonen en zorg. De koepels voor zorginstellingen, wooncorporaties, thuiszorg welzijnsorganisaties (Arcares, Aedes, LVT en MO-Groep) streven er in het project Projectimpuls gezamenlijk naar in twee jaar tijd 12 000 zorgwoningen te realiseren waarin in principe 24-uurszorg mogelijk is, en om 120 000 bestaande woningen geschikt te maken voor bewoning door ouderen en gehandicapten met lichte beperkingen. Tijdens de door staatssecretaris Remkes gevoerde gesprekken over het verstedelijkingsbeleid tot 2010 met lokale en regionale overheden is de huisvesting voor ouderen en mensen met een beperking expliciet op de agenda gezet. In een brief aan de colleges van GS en B&amp;W van 22 augustus 2001 is nogmaals aandacht gevraagd voor mogelijkheden van deze overheden wonen en zorg op maat te stimuleren. Tenslotte is sinds oktober 2000 de Tijdelijke woonzorgstimuleringsregeling van kracht, bedoeld voor vernieuwing op het terrein van wonen en zorg (totaal beschikbaar: circa EUR 58 mln). Eind 2001 is binnen deze regeling ook de mogelijkheid geopend voor een financiële tegemoetkoming voor bijkomende voorzieningen aan de woning (zorginfrastructuur; totaal beschikbaar: circa EUR 25 mln). In het krantenartikel waaraan uw leden refereren wordt specifiek aandacht besteed aan zgn. Fokus-woningen. Dit is een zeer specifieke vorm van aangepaste woningen in combinatie met ADL-assistentie. Hiervoor geldt dat in toenemende mate behoefte is aan deze vorm van wonen. </antwoord>
      <antwoord nummer="3">Navraag bij de CG-raad leert dat men Noorwegen, Zweden en Finland vooral heeft aangedragen als voorbeelden van landen waar «community care» zich in een vergevorderd stadium bevindt. In deze landen is het gewoner dan in Nederland om in de wijk te wonen. Zoals u bekend stimuleert dit kabinet deze ontwikkeling ook voor Nederland, onder meer door de scheiding van Wonen en Zorg in de AWBZ, maar ook door versterking van de Sociaal Pedagogische Diensten, waardoor het voor mensen met een handicap eenvoudiger kan worden zelfstandig te wonen. Voor zover bekend, zijn er vanuit de Scandinavische landen geen gegevens beschikbaar over het aantal aangepaste woningen. In Finland heeft men, vergelijkbaar met Nederland, de verantwoordelijkheid voor aanpassingen in woningen op het lokale niveau neergelegd. De situatie uit deze landen is uiteraard niet zonder meer één op één te vertalen naar Nederland. In Nederland is ruimte bijvoorbeeld een zeer schaars goed. Voor de Scandinavische landen geldt dit minder. Dit betekent dat ruim bouwen hier niet zo makkelijk mogelijk is. </antwoord>
      <antwoord nummer="4">Het is moeilijk te zeggen hoeveel aangepaste woningen voor gehandicapten nodig zijn. Allereerst is al moeilijk vast te stellen hoeveel mensen met een handicap er precies zijn. Daarnaast kan de aard van de handicap sterk verschillen en daarmee ook de aanpassingen waaraan men behoefte heeft. De aanpassing kan zowel bouwtechnisch van aard zijn als in de voorzieningensfeer liggen. Met een toenemende vergrijzing, heeft aanpasbaar bouwen uiteraard de volle aandacht van het kabinet. Per 1 juli van dit jaar treedt het Bouwbesluit 2002 in werking. Dit betekent dat alle nieuwbouwwoningen en te verbouwen woningen aan bepaalde, aangescherpte, minimum toegankelijkheidseisen moeten voldoen; dit in aanvulling op toegankelijkheidseisen die reeds vanaf 1 juli 1997 gelden. Via de Wet voorzieningen gehandicapten (Wvg) kunnen aanpassingen in de woonsfeer, die gericht zijn op het opheffen of verminderen van beperkingen die iemand met een handicap bij het normale gebruik van zijn woning ondervindt, vergoed worden. De toekomst van de Wvg is momenteel onderwerp van studie. De minister van Sociale Zaken en Werkgelegenheid heeft uw Kamer voor het voorjaar van 2002 een bouwstenennotitie over de toekomst van de Wvg toegezegd. Hierin zal nader ingegaan worden op woonvoorzieningen. Eveneens zal bezien worden in hoeverre het onderwerp wonen in een mogelijke uitbreiding van het wetsvoorstel gelijke behandeling op grond van handicap of chronische ziekte kan worden neergelegd. Hierover heb ik uw Kamer geïnformeerd in mijn brief als reactie op de motie van uw lid Passtoors c.s. (TK 2000–2001, 24 170, nr. 70). </antwoord>
      <antwoord nummer="5">Er zijn geen wachttijden bekend voor het aanpassen van woningen op grond van de Wvg. Wel is bekend dat het een geruime tijd kan duren voordat een woning ingrijpend is aangepast. Dat is o.a. de tijd die nodig is voor o.a. de voorbereiding, het maken van een ontwerp, de begroting van de kosten en de daadwerkelijke uitvoering van het aanpassingsplan. Ook ten aanzien van de specifieke ADL-clusterwoningen is het moeilijk de (gemiddelde) wachttijd nauwkeurig aan te geven. Wachtlijstkandidaten voor dit type woningen kunnen namelijk maximaal vijf voorkeursplaatsen kenbaar maken. Sommige kandidaten hebben slechts één voorkeursplaats opgegeven en maken daardoor grote kans lang(er) op de betreffende wachtlijst te blijven staan. De cijfers over oplevering geven wel een indicatie: tegenover de jaarlijkse wachtlijst van ruim 1000 kandidaten staat een jaarlijkse oplevering van ca. 60 woningen (= vijf nieuwe clusters), uitgaande van de reguliere investeringsruimte van EUR 3,4 miljoen op jaarbasis, die de van toepassing zijnde subsidieregeling biedt. </antwoord>
      <antwoord nummer="6">Over de hele linie ondervindt de woningbouwproductie vertraging dus ook de bouw van aangepaste woningen. De omvang van de woningbouwproductie blijft achter bij de eerdere verwachtingen. Op grond van die ontwikkelingen heeft staatssecretaris Remkes in het najaar van 2001 het initiatief genomen tot de instelling van de Taskforce Woningbouwproductie. Op 21 februari 2002 heeft staatssecretaris Remkes een brief naar de Kamer gestuurd over «Mensen, Wensen, Wonen»: de implementatie. In die brief, mede naar aanleiding van de uitgevoerde Taskforce Woningbouwproductie, zijn de oorzaken aangegeven van de stagnatie van de bouwproductie. Als hoofdoorzaken zijn genoemd de omvang en complexiteit van de regelgeving en van de procedures en in samenhang daarmee de capaciteits- en kwaliteitsproblemen bij vooral gemeenten en bij marktpartijen. In de brief zijn maatregelen aangekondigd om de woningbouwproductie structureel te verhogen. Ten aanzien van de zgn. Fokus-woningen biedt de wachtlijstaanpak in de gehandicaptensector mogelijkheden. Zoals gezegd, is er per jaar financiële ruimte voor de bouw van vijf nieuwe clusters. In het kader van het oplossen van de bestaande wachtlijsten in de gehandicaptenzorg is aangegeven dat de wachtlijstmiddelen 2001 in principe ook voor ADL-assistentie in ADL-clusters bestemd zijn. Dat heeft tot gevolg dat in korte tijd 17 plannen voor de realisering van nieuwe ADL-clusters zijn opgesteld, waarvan ca. 10 al in een gevorderd stadium verkeren (voorgelegd voor advies aan College voor Zorgverzekeringen). Probleem daarbij is wel dat de betreffende algemene wachtlijstmiddelen wel voor de feitelijke ADL-assistentie kunnen worden aangewend, maar niet mede zijn «berekend» op de realisering van extra clusterbouw. Daarbij komt dat het bouwvolume in de praktijk minder groot is dan gewenst. Er zijn dus ook minder bouwlocaties die geschikt zijn voor de realisering van ADL-clusters. Aan de bouw van ADL-clusterwoningen gaan doorgaans een aantal jaren van voorbereiding vooraf. ADL-clusterwoningen maken altijd deel uit van een groter plan, maar kennen toch aparte regels. Zo kan het gebeuren dat een bepaalde bouwstroom al op gang is gekomen, terwijl de aanvraag voor een daaraan gerelateerd ADL-cluster nog niet beoordeeld resp. behandeld kan worden door het College Bouw resp. het College voor Zorgverzekeringen. </antwoord>
      <noten afkomstig="antwoord"/>
   </antwoorden>
</kvr>
