<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Egerschot en Blok (beiden VVD) aan de minister van Financiën over een uitspraak van de rechtbank Amsterdam inzake de Autoriteit Financiële Markten. (Ingezonden 19 september 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24073
</item>
         <item attribuut="Inhoud">Vragen naar aanleiding van de uitspraak van de Rechtbank Amsterdam van 14 september 2005 waarin de Autoriteit Financiële Markten (AFM) wordt veroordeeld tot het vergoeden van de schade die beleggers hebben geleden als gevolg van onrechtmatig handelen van de AFM. Indieners vragen in hoeverre en op welke gronden toezichthouders aansprakelijk kunnen worden gesteld. Moet de aansprakelijkheid van toezichthouders scherper geregeld worden, naar aanleiding van de uitspraak? In zijn antwoord verwijst minister Zalm (Fin) onder meer naar de toezegging, gedaan tijdens de Tweede-Kamerbehandeling van het de Wet op het financieel toezicht (Handelingen II, 2004-2005, nr. 59) van een extern onderzoek naar aansprakelijkheid van toezichthouders.</item>
         <item attribuut="Rubriek">Bedrijfsleven en industrie (Accountancy en administratie) Bedrijfsleven en industrie (Bank- en verzekeringswezen)</item>
         <item attribuut="Trefwoorden">Economische delicten Schadevergoeding Toezicht</item>
         <item attribuut="Vindplaats">Kamervragen met antwoord 2005-2006, nr. 148, Tweede Kamer</item>
         <item attribuut="Vraagnr_bij_indiening">2040521580</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Van Egerschot</persoon>
            <persoon partij="VVD">Blok</persoon>
         </item>
         <item attribuut="Datum_reaktie">2005-10-12</item>
         <item attribuut="Datum_indiening">2005-09-19</item>
         <item attribuut="Document-id">KVR24073</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="319" allpagenumbers="319 320" vetnummer="2040521580" code="0506tkkvr148" lopendefooter="Tweede Kamer, vergaderjaar 2005–2006, Aanhangsel" filenaam="KVR24073" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="148" onderwerp="" indiendatum="19september 2005">
         <vrager partij="VVD" oorsprong="parlement">Van Egerschot</vrager>
         <vrager partij="VVD" oorsprong="parlement">Blok</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2005-10-12">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de uitspraak van de rechtbank Amsterdam van 14 september 2005 <voetnoot nummer="1"/>waarbij de Autoriteit Financiële Markten (AFM) wordt veroordeeld tot het vergoeden van de schade die beleggers hebben geleden als gevolg van onrechtmatig handelen van de AFM? </vraag>
      <vraag nummer="2">Wat is uw reactie op deze uitspraak? Verwacht u dat naar aanleiding van deze uitspraak er meer partijen toezichthouders aansprakelijk zullen stellen voor geleden schade? </vraag>
      <vraag nummer="3">Kunt u aangeven in hoeverre toezichthouders aansprakelijk gesteld kunnen worden? Op welke gronden kunnen toezichthouders aansprakelijk gesteld worden? </vraag>
      <vraag nummer="4">Kunt u aangeven welke toezichthouders eventueel aansprakelijk gesteld kunnen worden? Is er een mogelijkheid deze aansprakelijkheid te beperken? Zo ja, waarom is deze niet toegepast? Zo neen, wat beschermt de overheid dan tegen grote claims van gedupeerden? </vraag>
      <vraag nummer="5">Kunt u aangeven hoeveel gerechtelijke procedures er op dit moment aanhangig zijn tegen toezichthouders, en hoeveel schadevergoeding hier geëist wordt? </vraag>
      <vraag nummer="6">Ziet u in bovenstaande uitspraak redenen de aansprakelijkheid van toezichthouders scherper te regelen? </vraag>
      <noten afkomstig="vraag">
         <noot nummer="1">LJN: AU2638</noot>
      </noten>
   </vragen>
   <antwoorden aantal="5">
      <antwoord nummer="1">Ik heb inderdaad kennis genomen van de uitspraak van de rechtbank Amsterdam van 14 september 2005 inzake BeFra. De rechtbank oordeelt in deze uitspraak niet alleen dat de Autoriteit Financiële Markten (AFM) aansprakelijk is voor de door beleggers geleden schade, maar ook dat een aantal betrokken banken hiervoor aansprakelijk kunnen worden gehouden. Volgens de rechtbank zijn de AFM en de banken hoofdelijk aansprakelijk voor tweederde van de schade die beleggers hebben geleden als gevolg van het onrechtmatig handelen van de AFM en de banken. Daarnaast hebben de beleggers volgens de rechtbank ook bijgedragen aan het ontstaan van de schade: Zij dragen eenderde van de veroorzaakte schade wegens eigen schuld. </antwoord>
      <antwoord nummer="2">Het aansprakelijkheidsrecht heeft als functie dat deelnemers aan het rechtsverkeer scherp worden gehouden. Indien er desondanks ongelukken gebeuren, zorgt het aansprakelijkheidsrecht ervoor dat de veroorzaker de schade betaalt. Dit geldt voor alle deelnemers aan het rechtsverkeer, dus ook voor toezichthouders. Het oordeel van de rechtbank in de zaak BeFra kan in dit licht worden bezien: Dit oordeel komt er op neer dat het bestaan van financiële toezichthouders niemand ontslaat van een eigen verantwoordelijkheid bij het deelnemen aan het (rechts)verkeer op de financiële markten. De rechtbank heeft naar de rol van alle betrokkenen gekeken en heeft gemeend dat alle betrokken partijen in deze zaak, behalve de notaris, een eigen verantwoordelijkheid hebben en dus een deel van de schade dienen te dragen. Het is de eerste keer dat de AFM door een rechtbank jegens beleggers aansprakelijk wordt gehouden wegens onrechtmatig handelen in het kader van haar toezichtstaak. Of een rechter de AFM en DNB in een ander concreet geval aansprakelijk houdt voor de ontstane schade, zal steeds afhangen van de omstandigheden van het geval. In die zin valt niet te verwachten dat de AFM en DNB na de uitspraak in de zaak BeFra vaker aansprakelijk zullen worden gesteld. Het aansprakelijkheidsrecht heeft als functie dat deelnemers aan het rechtsverkeer zo veel als mogelijk het ontstaan van schade voorkomen. Indien er desondanks schade ontstaat, zorgt het aansprakelijkheidsrecht ervoor dat de veroorzaker de schade betaalt. Dit geldt voor alle deelnemers aan het rechtsverkeer, dus ook voor toezichthouders. Het oordeel van de rechtbank kan in dit licht worden bezien: Dit oordeel komt er in feite op neer dat het bestaan van financiële toezichthouders niemand ontslaat van een eigen verantwoordelijkheid bij het deelnemen aan het (rechts)verkeer op die financiële markten. De rechtbank heeft naar de rol van alle betrokkenen gekeken en heeft gemeend dat alle betrokken partijen in deze zaak, behalve de notaris, een eigen verantwoordelijkheid hebben en dus een deel van de schade dienen te dragen. Het is de eerste keer dat de AFM door een rechtbank jegens beleggers aansprakelijk wordt gehouden wegens onrechtmatig handelen in het kader van haar toezichtstaak. De rechtbank bevestigt de in de jurisprudentie ten aanzien van toezichthouders ontwikkelde norm dat een toezichthouder redelijk dient te handelen. Of een rechter een financiële of markttoezichthouder ook in een concreet geval aansprakelijk houdt voor de ontstane schade, zal steeds afhangen van de specifieke omstandigheden van het geval. In die zin valt niet te verwachten dat financiële en markttoezichthouders door de uitspraak in de zaak BeFra vaker aansprakelijk zullen worden gesteld. </antwoord>
      <antwoord nummer="3" voetnoot="1">De aansprakelijkheid van de financiële en markttoezichthouders wordt niet in bijzondere wetten als de Wet toezicht effectenverkeer 1995 of de Mededingingswet geregeld. Het algemeen aansprakelijkheidsrecht zoals neergelegd in het Burgerlijk Wetboek geldt voor alle deelnemers aan het (rechts)verkeer, dus ook voor financiële en markttoezichthouders. Net als alle andere deelnemers aan het rechtsverkeer kunnen zij op grond van een onrechtmatige daad (artikel 6:162 B.W.) aansprakelijk gesteld worden. In hoeverre de financiële en markttoezichthouders aansprakelijk kunnen worden gesteld hangt (met name) <voetnoot nummer="1"/>af van de vraag of een toezichthouder in een concreet geval als redelijk handelend toezichthouder zijn toezichtstaak heeft uitgeoefend. </antwoord>
      <antwoord nummer="4 en 6" voetnoot="2">In maart van dit jaar heb ik de Tweede Kamer tijdens de kamerbehandeling van het Algemeen deel van de Wet op het financieel toezicht laten weten <voetnoot nummer="2"/>dat het ministerie van Justitie een extern onderzoek laat uitvoeren naar de aansprakelijkheid van toezichthouders in het algemeen. Het onderzoek is rechtsvergelijkend van aard en gaat in op de vraag of de aansprakelijkheid van toezichthouders beperkt kan worden en zo ja of dit wenselijk is. Destijds heb ik aan de Tweede Kamer meegedeeld dat ik dit onderzoek bijzonder nuttig vind en graag de resultaten wil afwachten. Naar verwachting zal het onderzoek eind dit jaar worden afgerond. Naar aanleiding van de resultaten van dit onderzoek zal ik bezien of de aansprakelijkheid van de financiële toezichthouders nader moet worden geregeld. </antwoord>
      <antwoord nummer="5">Hieronder volgt per financiële en markttoezichthouder een overzicht van het aantal procedures dat er op dit moment aanhangig is en waarin de aansprakelijkheid wegens tekortschietend toezicht centraal staat. NMA Twee ondernemingen zijn een schadevergoedingsprocedure op basis van onrechtmatige daad gestart tegen de NMa. In de zaak Accell heeft het Gerechtshof te Den Haag op 24 februari 2005 geoordeeld dat de NMa onrechtmatig heeft gehandeld en dat de NMa aansprakelijk is voor de door Accell geleden schade. Op dit moment loopt de schadestaatprocedure en zal Accell de schadeposten moeten substantiëren en het causaal verband per post aannemelijk maken. In de zaak Gfk heeft de rechtbank in Den Haag op 21 september 2005 de vordering van Gfk afgewezen, omdat er geen causaal verband was tussen de onrechtmatige daad en de gevorderde schade. Gfk heeft hoger beroep ingesteld bij het Hof in Den Haag. OPTA Er is tot op heden één procedure aanhangig gemaakt. Deze procedure is aangespannen door KPN. Het betreft de publicatie betreffende de introductie van CPS-lokaal door de OPTA in augustus 2002. De rechter heeft in april 2005 geoordeeld dat OPTA op bepaalde onderdelen onrechtmatig heeft gehandeld bij deze publicatie en daarvoor schadeplichtig is. KPN moet nu in een schadestaatprocedure aangeven wat de omvang van de geleden schade is. AFM Naast de BeFra-zaak zijn er op dit moment twee civielrechtelijke procedures aanhangig tegen de AFM, waarin AFM aansprakelijk is gesteld en waarin schadevergoeding van AFM wordt gevorderd. In de ene procedure wordt EUR 512.385 (exclusief wettelijke rente) gevorderd. In de andere procedure is niet duidelijk hoeveel schadevergoeding er wordt gevorderd, deze moet nog nader bij staat opgemaakt worden. Het gaat hier om procedures waarbij anderen dan gedupeerde beleggers de AFM in rechte hebben betrokken. Ik hecht er verder aan te benadrukken dat in deze zaken de rechter nog geen eindoordeel heeft gegeven over de vraag of de AFM ook daadwerkelijk aansprakelijk is voor de schade. DNB Op dit moment zijn er vijf civielrechtelijke procedures aanhangig tegen DNB, waarin DNB aansprakelijk is gesteld en waarin schadevergoeding van DNB wordt gevorderd. In het merendeel van deze gevallen is de omvang van de gevorderde schadevergoeding nog niet bekend en zal nader opgemaakt moeten worden bij staat. Ook hier hecht ik er aan te benadrukken dat in deze zaken de rechter nog geen eindoordeel heeft gegeven over de vraag of DNB ook daadwerkelijk aansprakelijk is voor de schade. </antwoord>
      <noten afkomstig="antwoord">
         <noot nummer="1">Naast een onrechtmatige gedraging, zijn schade, causaliteit en relativiteit vereisten voor toekenning van schadevergoeding</noot>
         <noot nummer="2">Handelingen, 15 maart 2005 TK 59, 59-3850</noot>
      </noten>
   </antwoorden>
</kvr>
