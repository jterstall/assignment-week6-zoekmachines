<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Halsema en Hermann (beiden GroenLinks) aan de ministers van Justitie en van Volksgezondheid, Welzijn en Sport over het schip «Maydin Reefer». (Ingezonden 20 februari 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15316
</item>
         <item attribuut="Inhoud">Vragen naar aanleiding van het vonnis van de rechtbank Den Haag, dat bij het niet betalen van verschuldigde havengelden van het zeeschip dat in de haven bij Den Haag ligt, de gemeente over mag gaan tot openbare verkoop. Het betreft vragen over het lot van de bemanningsleden, die al sinds juni 2001 niet van boord zijn geweest.</item>
         <item attribuut="Rubriek">Arbeid (Arbeidsomstandigheden) Burgerlijk recht en burgerlijk procesrecht (Executie en beslag) Verkeer, vervoer en waterstaat (Schepen) Verkeer, vervoer en waterstaat (Zeescheepvaart)</item>
         <item attribuut="Trefwoorden">Arbeidsomstandigheden Dwangmiddelen Schepen Zeelieden</item>
         <item attribuut="Vindplaats">Kamervragen met antwoord 2001-2002, nr. 852, Tweede Kamer</item>
         <item attribuut="Vraagnr_bij_indiening">2010206580</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
            <persoon partij="GroenLinks">Hermann</persoon>
         </item>
         <item attribuut="Datum_reaktie">2002-03-19</item>
         <item attribuut="Datum_indiening">2002-02-20</item>
         <item attribuut="Document-id">KVR15316</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1791" allpagenumbers="1791 1792" vetnummer="2010206580" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15316" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="852" onderwerp="" indiendatum="2002-02-20">
         <vrager partij="GroenLinks" oorsprong="parlement">Halsema</vrager>
         <vrager partij="GroenLinks" oorsprong="parlement">Hermann</vrager>
         <vraagt-aan>de ministers van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-03-19">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Kent u het vonnis in kort geding van de president van de rechtbank Den Haag, 19 september 2001 waarin de eigenaar van het schip «Maydin Reefer» veroordeeld is tot het betalen van aan de gemeente Den Haag verschuldigde havengelden en waarin, bij het ontbreken van betaling, de gemeente Den Haag de bevoegdheid heeft gekregen over te gaan tot verkoop? </vraag>
      <vraag nummer="2">Weet u dat er zich op de «Maydin Reefer» 25 bemanningsleden bevinden, die sinds 11 juni 2001 niet van boord zijn geweest? Bent u op de hoogte van de humanitaire omstandigheden? Op welke wijze garandeert u de medische zorg aan de bemanningsleden? </vraag>
      <vraag nummer="3">Onderschrijft u de stelling dat bij conservatoir c.q. vreemdelingenbeslag op zeeschepen de beslaglegger, naast de overheid, een zorgplicht heeft voor de op dat schip aangemonsterde bemanning? </vraag>
      <vraag nummer="4">Op welke wijze is de openbare verkoop van de «Maydin Reefer» te verwachten? Indien de verkoop nog lang op zich laat wachten, hoelang acht u nog aanvaardbaar om de 25 bemanningsleden op het schip te laten verblijven? Bent u bereid de bemanningsleden toe te staan voor korte tijd in Nederland te laten verblijven? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ja. De Inspectie Verkeer en Waterstaat (divisie Scheepvaart) is verzocht zich op de hoogte te stellen van de humanitaire omstandigheden aan boord van het schip en zal daarover aan de minister van Volksgezondheid, Welzijn en Sport rapport uitbrengen. In Nederland is vrijwel iedereen verplicht of vrijwillig verzekerd tegen ziektekosten. Indien iemand niet verzekerd is en/of niet rechtmatig in Nederland verblijft, heeft hij desondanks toegang tot gezondheidszorg. De medische ethiek staat borg voor het verlenen van medisch noodzakelijke zorg aan allen die deze behoeven. Het onderscheid tussen medisch noodzakelijke zorg, acute zorg en algemene hulp kan alleen aan de hand van de medische professionaliteit worden gemaakt. Medische zorg kan noodzakelijk zijn zonder dat er sprake is van ernstig gevaar voor het leven van de patiënt of van ernstig gevaar voor de volksgezondheid bij uitblijven van de behandeling. De kosten van de verleende zorg moet degene die niet verzekerd is en/of niet rechtmatig in Nederland verblijft zelf betalen. Indien betrokkene over onvoldoende financiële middelen beschikt, verleent de arts of het ziekenhuis toch medisch noodzakelijke zorg en wordt daarvoor in voorkomende gevallen naar redelijkheid vanuit het Koppelingsfonds of de budgetafspraken gecompenseerd. </antwoord>
      <antwoord nummer="3">Nee. Naar Nederlands recht rust op de beslaglegger geen verplichting voor de zorg van de op dat schip aangemonsterde bemanning. De exploitant van het schip is verantwoordelijk voor de zorg voor het schip en zijn bemanning en blijft dat ook indien hier beslag op wordt gelegd. Naar Nederlands recht staat de exploitant (debiteur) met zijn gehele vermogen in voor zijn schulden. Dit betekent dat, afgezien van eventuele verdragsrechtelijke beperkingen ingeval van beslag op zeeschepen, een crediteur in beginsel op alle vermogensbestanddelen van de debiteur beslag kan leggen om zijn vordering veilig te stellen. In dit geval is beslag gelegd op een schip. België, Frankrijk, Duitsland en Engeland kennen evenmin voorschriften omtrent een verplichting van de beslaglegger tot onderhoud van de bemanning tijdens het beslag. Dit blijkt uit een door het Wetenschappelijk Onderzoek en Documentatiecentrum uitgevoerd onderzoek, getiteld «Telling beslag op zeeschepen in Nederland en de omringende landen» dat recentelijk bij de indiening van het wetsvoorstel tot wijziging van Boek 8 van het Burgerlijk wetboek met betrekking tot een hogere preferentie van havengelden en vorderingen inzake maatregelen met betrekking tot een schip die noodzakelijk waren ter waarborging van de veiligheid van de haven of van derden, aan de Tweede Kamer is aangeboden. In dit rapport wordt overigens geconcludeerd dat Nederland van de onderzochte landen in de praktijk het meest humane beleid jegens bemanningen voert. In de praktijk nemen de havens de zorg voor de bemanning op zich. Zo heeft Rotterdam samen met de Sociale Dienst de stichting «Garantiefonds zeevarenden» opgericht voor de bemanning van buitenlandse schepen omdat die in Nederland niet voor een uitkering in aanmerking komen. Hieruit worden de kosten vergoed voor bijvoorbeeld voedsel, water, medische zorg, verwarmings- en ventilatiekosten, het ophalen van huisvuil en soms tickets naar huis. Rotterdam besteedt jaarlijks ongeveer 907.56 euro hieraan. Amsterdam betaalt deze sociale kosten uit eigen voorzieningen. Ook in andere landen worden deze kosten veelal betaald door charitatieve of soortgelijke instellingen. Ook in internationaal verband wordt aan de positie van de bemanning aandacht besteed. Door de Internationale Maritieme Organisatie van de Verenigde Naties en de Internationale Arbeids Organisatie zijn recentelijk twee aanbevelingen aanvaard inzake het financiële onderhoud van vorderingen van bemanningsleden en repatriëringskosten. Met de hierboven genoemde maatregelen als ook de ter zake geldende Nederlandse wetgeving wordt reeds aan deze aanbevelingen uitvoering gegeven. </antwoord>
      <antwoord nummer="4">Bij vonnis in kort geding van 19 oktober 2001 van de president van de rechtbank Den Haag (rolnummer KG 01/1099) is de eigenaar van het schip «Maydin Reefer», bij verstek veroordeeld tot betaling aan de gemeente Den Haag van onder meer de zeehavengelden, gasolie-, sleep- en loodskosten vermeerderd met de wettelijke rente. Het vonnis is uitvoerbaar bij voorraad verklaard, hetgeen betekent dat het vonnis executabel is en een eventueel ingesteld verzet de tenuitvoerlegging niet schorst (artikel 145 Wetboek van Burgerlijke Rechtsvordering). Indien de gedaagde niet overgaat tot betaling van de door de gemeente Den Haag ingestelde vordering kan, indien is voldaan aan de voorgeschreven wettelijke regels, tot executoriale verkoop van het schip worden overgegaan. De executieopbrengst van het schip wordt via een bepaalde verdeelsleutel verdeeld over de schuldeisers die een vordering hebben ingesteld. Voor de bemanning is van belang dat zij ook een vordering in kunnen stellen tot nakoming van de uit de arbeidsovereenkomst ontstane vorderingen. Het antwoord op de vraag hoelang de 25 bemanningsleden nog aan boord kunnen blijven, zal afhangen van de onder vraag 2 genoemde rapportage van de Inspectie Verkeer en Waterstaat. De bemanningsleden mogen passagieren in de gemeente Den Haag en aangrenzende gemeenten. Indien de bemanningsleden aangeven naar huis te willen, kunnen zij een transitvisum krijgen met de geldigheidsduur van vijf dagen. </antwoord>
      <noten afkomstig="antwoord"/>
   </antwoorden>
</kvr>
