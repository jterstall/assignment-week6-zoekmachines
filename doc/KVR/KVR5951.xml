<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Apostolou, Oudkerk (beiden PvdA) en De Graaf (D66) over de vergunning die uw ministerie mogelijk heeft verleend aan een bedrijf voor het kweken van marihuana voor medische doeleinden. (Ingezonden 13 oktober 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5951
</item>
         <item attribuut="Inhoud">Vragen naar aanleiding van het VPRO-radioprogramma Argos van 3 oktober 1997 waarin werd gemeld dat het ministerie van VWS een vergunning heeft verleend aan Hortapharm BV voor het kweken van marihuana voor medische doeleinden.</item>
         <item attribuut="Rubriek">Criminaliteit en openbare orde (Drugsbestrijding) Gezondheidszorg (Geneesmiddelen)</item>
         <item attribuut="Trefwoorden">Geneesmiddelen Softdrugs</item>
         <item attribuut="Vindplaats">Kamervragen met antwoord 1997-1998, nr. 243, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Apostolou</persoon>
            <persoon partij="PvdA">Oudkerk</persoon>
            <persoon partij="D66">De Graaf</persoon>
         </item>
         <item attribuut="Datum_reaktie">1997-11-05</item>
         <item attribuut="Datum_indiening">1997-10-13</item>
         <item attribuut="Document-id">KVR5951</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="493" allpagenumbers="493 494" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5951" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="243" onderwerp="" indiendatum="1997-10-13">
         <vrager partij="PvdA" oorsprong="parlement">Apostolou</vrager>
         <vrager partij="PvdA" oorsprong="parlement">Oudkerk</vrager>
         <vrager partij="D66" oorsprong="parlement">De Graaf</vrager>
         <vraagt-aan/>
      </vraagdata>
      <antwoorddata antwoorddatum="1997-11-5">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1 2">Hebt u kennis genomen van de inhoud van het VPRO-radioprogramma Argos <voetnoot nummer="1"/>over de vergunning die uw ministerie heeft verleend aan Hortapharm BV voor het kweken van marihuana voor medische doeleinden? <voetnoot nummer="2"/>
      </vraag>
      <vraag nummer="2">Is een dergelijke vergunning door uw ministerie verleend? Zo ja, wanneer en onder welke voorwaarden? Is deze vergunning nog geldig? </vraag>
      <vraag nummer="3">Wat is uw reactie op het bericht dat deze vergunning is verleend aan een bedrijf waarvan de directeur in de VS is gearresteerd onder meer voor het illegaal kweken van marihuana bestemd voor de handel? Kunt u aangeven waarom de vergunning juist aan Hortapharm BV is verleend? Welke motieven lagen hieraan ten grondslag? </vraag>
      <vraag nummer="4">Heeft uw ministerie aan andere bedrijven in Nederland vergunningen voor de kweek van cannabisproducten verleend? Zo ja, aan welke en met welk doel? </vraag>
      <vraag nummer="5">Is het waar dat aan Hortapharm BV geen vergunning meer wordt verleend voor de verkoop van de door haar ontwikkelde hasj-olie? Welke zijn de redenen hiervoor? </vraag>
      <vraag nummer="6">Hoe zijn de uitspraken van medewerkers van uw ministerie met elkaar te rijmen dat enerzijds bij het verstrekken van dit soort vergunningen geen antecedentenonderzoek wordt ingesteld naar de aanvrager en dat anderzijds bij hun weten niets ten nadele van de aanvrager bekend was? Wordt een antecedentenonderzoek ingesteld bij de verlening van dergelijke vergunningen? </vraag>
      <vraag nummer="7">Kunt u de Kamer mededelen welke procedure wordt gevolgd bij de afgifte van dit soort vergunningen? </vraag>
      <noten afkomstig="vraag">
         <noot nummer="1" datum="1997-10-3" bron="Radio 1,">Radio 1,, 3 oktober 1997</noot>
         <noot nummer="2" datum="1997-10-3" bron="Persbericht">Persbericht, 3 oktober 1997</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Neen, aan Hortapharm is geen vergunning voor het kweken van marihuana voor medische doeleinden verleend. Zie voor verdere beantwoording van deze vraag het antwoord op vraag 5. </antwoord>
      <antwoord nummer="3">Opiumverloven worden slechts afgegeven op aanvraag. Er zijn drie doelen waarvoor een verlof kan worden afgegeven: volksgezondheidsbelang, wetenschappelijke doeleinden of instructieve doeleinden. De aanvrager moet de noodzaak van het verlof aantonen. Indien een verlof wordt afgegeven kunnen er beperkende voorwaarden worden gesteld, bijv. ten aanzien van de hoeveelheid opiumwetmiddel en ten aanzien van een sluitende administratie m.b.t. het betreffende opiumwetmiddel. Na afgifte van een verlof controleert de Inspectie voor de Gezondheidszorg (inspectie) de verlofhouders. Hierbij wordt o.a. bekeken of zij zich aan de voorwaarden houden die zijn gesteld bij het verlenen van het verlof. Hortapharm heeft in 1994 een aanvraag ingediend voor een opiumverlof voor wetenschappelijke doeleinden ten behoeve van het ontwikkelen van een hennepplant met een hoog THC-gehalte. De achtergrond hiervan was het op termijn kunnen ontwikkelen van een grondstof voor geneesmiddelen. Hortapharm stelde destijds dat de daadwerkelijke productie in het buitenland zou plaatsvinden. Het verlof werd afgewezen met een zodanige beperking dat slechts onderzoek met de plant uitgevoerd kon worden (wetenschappelijke doeleinden) en niet de productie van een grondstof mocht plaatsvinden. Overige beperkende voorwaarden waren o.a.: beperkt tot twee genoemde percelen, ten hoogste 10 gram THC voorhanden, uitsluitend vervoeren van de ene naar de andere locatie, sluitende administratie van (alle) opiumwetmiddelen, looptijd van het verlof 3 jaar. Deze looptijd is overigens op 16 september 1997 verstreken. De informatie over de arrestatie van de heer Watson in de VS was op dat moment niet aan VWS bekend. Wel was er twijfel over de betrouwbaarheid van het verzoek van Hortapharm, met name of het telen van hennep enkel en alleen wetenschappelijke doelen zou dienen. Deze twijfels waren op dat moment niet hard te maken. Bovendien bevat de Opiumwet geen concrete afwijzingsgrond op de antecedenten van de aanvrager. Het juridisch risico van een afwijzing op basis van twijfels en vermoedens over de aanvrager werd te groot geacht. </antwoord>
      <antwoord nummer="4">Ja. 1. Centrum voor Plantenveredelings- en reproductieonderzoek (CPRO-DLO) in Wageningen ten behoeve van registratieonderzoek Cannabis sativa (voor de Raad voor Kwekersrecht). 2. Instituut voor Agrotechnologisch Onderzoek (ATO-DLO) in Wageningen, drie proefboerderijen, ten behoeve van het testen van bruikbaarheid hennepvezel van verschillende soorten Cannabis als bouwmateriaal. 3. Institute for Human Psychopharmacology in Maastricht, ten behoeve van het testen van het effect van cannabis-olie op rijvaardigheid. 4. Vakgroep Agronomie Landbouwuniversiteit Wageningen ten behoeve van onderzoek aan hennep. 5. Stichting Kwaliteitsbewaking Klinische Geneesmiddelenanalyse en Toxicologie, Den Haag, onderzoek ten behoeve van de kwaliteit van analytisch onderzoek aan drugs. </antwoord>
      <antwoord nummer="5">Aan Hortapharm BV is nooit een opiumverlof ten behoeve van de productie en handel in grondstoffen voor geneesmiddelen (verkregen door het kweken en opwerken van de veredelde plant) verleend. Hortapharm BV heeft wel een zodanige aanvraag gedaan, maar deze is afgewezen omdat Nederland gebonden is aan het Enkelvoudig Verdrag inzake verdovende middelen van de Verenigde Naties. Dit verdrag bepaalt dat een lidstaat het telen van hennep voor andere doeleinden dan de winning van zaad of vezel of voor de instandhouding en veredeling van planten, slechts mag toestaan onder toezicht van een regeringsbureau. Zo’n bureau is er in Nederland niet. Zolang de geneeskundige werking van hennep niet wetenschappelijk is aangetoond ligt het oprichten van een regeringsbureau, om de kweek van hennep voor medische doeleinden mogelijk te maken, niet voor de hand. Voor het klinisch onderzoek naar de geneeskundige werking van marihuana, dat ik in Nederland wil faciliteren, zal de hennep zo mogelijk uit de VS worden geïmporteerd. </antwoord>
      <antwoord nummer="6">Bij de behandeling van een aanvraag wordt de Inspectie voor de Gezondheidszorg (inspectie) om een advies gevraagd. Indien de inspectie aanwijzingen heeft ten nadele van de aanvrager, wordt dit aan de directie die de aanvraag behandelt medegedeeld. Van het actief opvragen van persoonlijke gegevens uit het politieregister is echter geen sprake, dus kan niet van een antecedentenonderzoek gesproken worden. Ik ben wel van plan dit op korte termijn in te voeren. </antwoord>
      <antwoord nummer="7">Voor het indienen van de aanvraag moet een aanvraagformulier worden gebruikt. Na ontvangst van een aanvraag door de betreffende directie wordt de inspectie om advies gevraagd. De inspectie gaat ter plekke de situatie bekijken alvorens een advies uit te brengen. Na advies van de inspectie wordt door de betreffende directie, namens de Minister, een besluit genomen. Als het verlof is afgegeven wordt door de inspectie regelmatig gecontroleerd op de naleving van de voorwaarden die aan het verlof zijn verbonden. De beleidsregels omtrent de afgifte van opiumverloven zijn recent aangescherpt en zullen binnenkort gepubliceerd worden. </antwoord>
      <noten afkomstig="antwoord"/>
   </antwoorden>
</kvr>
