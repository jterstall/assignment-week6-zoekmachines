<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bakker (D66) en Van Hoof(VVD) over de principe-overeenkomst tussen de partijen in de bouwsector over de nieuwe CAO (Ingezonden 21 april 1995); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1458
</item>
         <item attribuut="Inhoud">Betreft onder andere de vraag of de bepaling over de in Nederland gedetacheerde buitenlandse werknemers in strijd is met de Europese concurrentiebepalingen.</item>
         <item attribuut="Rubriek">Bouw (Algemeen) Inkomen en rechtspositie (Arbeidsovereenkomsten en CAO's)</item>
         <item attribuut="Trefwoorden">Bouwnijverheid CAO's</item>
         <item attribuut="Vindplaats">Kamervragen met antwoord 1994-1995, nr. 814, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="D66">Bakker</persoon>
            <persoon partij="VVD">Van Hoof</persoon>
         </item>
         <item attribuut="Datum_reaktie">1995-05-22</item>
         <item attribuut="Datum_indiening">1995-04-21</item>
         <item attribuut="Document-id">KVR1458</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1657" allpagenumbers="1657 1658 1659" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="814" onderwerp="" indiendatum="1995-04-21">
         <vrager partij="D66" oorsprong="parlement">Bakker</vrager>
         <vrager partij="VVD" oorsprong="parlement">Van Hoof</vrager>
         <vraagt-aan/>
      </vraagdata>
      <antwoorddata antwoorddatum="1995-05-22">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Kent u de in het Paasweekend tussen de partijen in de bouwsector opgestelde principe-overeenkomst over de nieuwe CAO? </vraag>
      <vraag nummer="2">Acht u de daarin opgenomen scherpere bepalingen over detachering, die impliceren dat voor in Nederland gedetacheerde buitenlandse werknemers in dienst van buitenlandse werkgevers de CAO bepalingen reeds na e´e´n maand (voorheen 1 jaar) onverkort van toepassing zijn, in overeenstemming met letter en geest van Europese verdragsbepalingen en overige Europese regelgeving? </vraag>
      <vraag nummer="3">Leidt de overeengekomen bepaling over detachering (wijziging artikel 1 lid 5j van de CAO) tot een belemmering voor de totstandkoming van een Europese interne markt voor bouwprojecten? Zijn zij daardoor in strijd met de Europese concurrentiebepalingen? Leidt deze bepaling tot een versterking van het «bouwkartel», hetgeen ook los van Europese bepalingen niet in het belang kan worden geacht van een dynamische en flexibele economie en arbeidsmarkt? </vraag>
      <vraag nummer="4" voetnoot="1">Hoe oordeelt u overigens over de bepalingen over de zogenaamde inloopschalen? Acht u de afspraken over deze schalen, die maximaal een jaar van toepassing kunnen zijn, gedurende welk jaar het salaris aanvangt op een niveau duidelijk boven het minimumloon en tijdens dat jaar bovendien nog toeneemt, in overeenstemming met uw uitgangspunten voor het algemeen verbindend verklaren van CAO’s, zoals u deze tijdens de begrotingsbehandeling van Sociale Zaken en Werkgelegenheid hebt uiteengezet <voetnoot nummer="1"/>? </vraag>
      <vraag nummer="5">Bestaat overigens al meer inzicht in de wijze waarop in de in dit jaar afgesloten CAO’s met de ruimte tussen minimumloon en lagere loonschalen wordt omgegaan? </vraag>
      <vraag nummer="6">Hoe is voorts uw oordeel over de principe-afspraak om aan de minister van Sociale Zaken en Werkgelegenheid te verzoeken het thans bestaande uitzendverbod in de bouw gedurende een nader te formuleren experiment te handhaven? Hoe staat het met de voornemens het vergunningenstelsel ten aanzien van uitzendarbeid af te schaffen en het uitzendverbod (naast de bouwsector ook in de grafische sector en het beroepsgoederenvervoer) op te heffen? </vraag>
      <vraag nummer="7">Acht u algemeen verbindendverklaring van de op basis van dit principe-akkoord te sluiten CAO mogelijk, gelet op Europese regelgeving, respectievelijk uw eigen uitgangspunten en voorgenomen beleid? </vraag>
      <noten afkomstig="vraag">
         <noot nummer="1" documenttype="Handelingen" documentnummer="12" documentpagina="2268" documentjaargang="1994-1995">Handelingen II, nr. 12, blz. 2268, vergaderjaar 1994–1995.</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3" voetnoot="1">Algemeen verbindend verklaren van de in het Principe-akkoord cao Bouwbedrijf opgenomen detacheringsbepaling leidt ertoe dat de cao na een maand van toepassing zal zijn op buitenlandse werknemers die in dienst van een in het buitenland gevestigde onderneming hier te lande werkzaamheden verrichten. Dit is eerder dan in de huidige situatie, waarin nog sprake is van een termijn van 12 maanden alvorens de cao moet worden toegepast op gedetacheerde werknemers. Wij zien echter geen aanleiding voor de conclusie dat daarmee in strijd met het Europese recht zou worden gehandeld. In het kader van de jurisprudentie van het Hof van Justitie van de EG inzake het vrij verkeer van diensten heeft het Hof opgemerkt dat «het gemeenschapsrecht de Lid-Staten niet belet, hun wetgeving of collectieve arbeidsovereenkomsten tussen de sociale partners te laten gelden voor een ieder die – zelfs tijdelijk – arbeid in loondienst op hun grondgebied verricht, ongeacht het land van vestiging van de werkgever» Dit wordt ook vastgesteld door de Juridische Dienst van de Raad in haar advies van 26 oktober 1992. Eventuele beperkingen die een Lid-Staat stelt aan het door de artikelen 59 en 60 van het EG-Verdrag gegarandeerde vrij verkeer van diensten zullen ingevolge de jurisprudentie van het Hof hun rechtvaardiging moeten vinden in het algemeen belang en geen formele of materie¨le discriminatie van onderdanen van andere Lid-Staten mogen inhouden. Hoewel het Hof geen uitdrukkelijke uitspraak heeft gedaan over de vraag in hoeverre een algemeen verbindend verklaring van cao’s in het kader van de genoemde artikelen is toegestaan zie ik geen aanknopingspunten om tot de conclusie te komen dat met een algemeen verbindend verklaring van de onderhavige cao-Bouwbedrijf in strijd zou worden gehandeld met deze door het Hof geformuleerde uitgangspunten. Daarbij wijzen wij voorts op de in Europees verband in voorbereiding zijnde Richtlijn detachering, waarover de Kamer laatstelijk is bericht bij brief van 5 april jl. <voetnoot nummer="1"/>In deze ontwerp-richtlijn wordt voor een aantal onderwerpen als uitgangspunt de regelgeving van het werkland, waaronder algemeen verbindend verklaarde cao’s, aangewezen als de op gedetacheerde werknemers van toepassing zijnde regelgeving. Met de detacheringsbepaling in het Principe-akkoord wordt op de totstandkoming van deze richtlijn vooruitgelopen. Een eventuele inwerkingtreding en implementatie van die richtlijn zal, gelet op de stand van de discussie, in elk geval nog de nodige tijd op zich laten wachten. Algemeen verbindend verklaring van de betrokken cao zal buitenlandse diensten op de Nederlandse markt aan te bieden. Zij kunnen dat dan doen onder vrijwel dezelfde voorwaarden als die welke gelden voor de Nederlandse bedrijven in deze sector. Dit is het effect van de detacheringsregeling in het Principe-akkoord, dat daarmee een weg volgt die ook in andere cao’s gebruikelijk is. Wel zullen bedrijven in de bouw-sector in geringere mate dan voorheen kunnen profiteren van mogelijke kostenvoordelen die het gevolg zijn van lagere loonbetalingsverplichtingen in hun land van vestiging. Deze begrenzing van de uitgangspunten van vrij verkeer van diensten wordt evenwel, zoals boven aangegeven, niet in strijd geacht met het Europese recht. </antwoord>
      <antwoord nummer="4 en 5">De Inspectiedienst I.SZW heeft een rapportage in voorbereiding ten aanzien van cao-afspraken aan de onderkant van de arbeidsmarkt. Een belangrijke bevinding is dat de aandacht in cao’s voor de onderkant fors is toegenomen: in 1993 gelden «onderkant-afspraken» in cao’s van toepassing op 9% van de cao-werknemers, in 1994 in cao’s van toepassing op 59% van de werknemers en in de cao’s die in 1995 ingaan is dat opgelopen tot cao’s voor 82% van de werknemers. Van de 133 onderzochte grotere cao’s (4,2 miljoen werknemers) is in 42 cao’s een afspraak over de onderkant van het loongebouw opgenomen (van toepassing op 43% van de werknemers). In de meeste cao’s (20) betreft het de invoering van nieuwe schalen; in 10 cao’s gaat het om een verlaging van de bestaande loonschaal. Van de 20 cao’s met nieuwe schalen betreft het in 13 cao’s een aanloopschool, met in bijna alle gevallen een doorstroomtermijn van 1 jaar. In het algemeen bestaat de voorlopige indruk dat meer nodig en mogelijk is. Uiteindelijk gaat het uiteraard om de feitelijke opvulling van de nieuwe schalen aan de onderkant ten behoeve van personen die anders niet of zeer moeilijk werk zouden kunnen vinden. Het is nog te vroeg om daarover te oordelen; implementatie van cao-afspraken kost immers enige tijd. Een belangrijk aandachtspunt is of de invulling van het onderste segment in de cao’s een knelpunt vormt voor het realiseren in het onderste segment van de arbeidsmarkt. De uitwerking van de beleidsregels zal daarop moeten zijn gericht. In komende voorjaarsoverleg met sociale partners zullen – zoals afgesproken – de ISZW-gegevens worden gee¨valueerd en mede in dit kader zijn dan ook de voorgenomen beleidsregels inzake het algemeen verbindend verklaren aan de orde. </antwoord>
      <antwoord nummer="6">Initiatieven die gericht zijn op of ertoe kunnen leiden dat met een grotere mate van flexibiliteit kan worden voorzien in de behoefte aan arbeidskrachten ten behoeve van de bouwwerkzaamheden, worden door ons positief beoordeeld. Het bedoelde «uitzendverbod» is vastgelegd in de «Regeling voor ter beschikkingstellen van arbeidskrachten». Deze Regeling is, op basis van artikel 94, lid 1, van de Arbeidsvoorzieningswet laatstelijk vastgesteld bij besluit van het Centraal Bestuur voor de Arbeidsvoorziening (CBA) van 11 maart 1993. Artikel 9 van deze Regeling bepaalt: «de vergunninghouder stelt geen arbeidskrachten ter beschikking voor werkzaamheden die vallen binnen de werkingssfeer van de collectieve arbeidsovereenkomsten Bouwbedrijf, Schilders- en Afwerkingsbedrijf, Natuursteenbedrijf en Stucadoors-, Afbouw- en terrazzobedrijf. Het CBA is bevoegd deze bepaling te wijzigen. Partijen kunnen dus direct een verzoek tot het CBA richten om deze bepaling zo te wijzigen dat het door hen beoogde experiment mogelijk wordt. Daarbij gaan wij er van uit dat het experiment op een marktconforme manier wordt vormgegeven en niet leidt tot verstoring van de concurrentieverhoudingen tussen de op dit deel van de markt aktieve ondernemers. Voorshands zien wij geen aanleiding om de verdere besluitvorming omtrent de afschaffing van het vergunningenstelsel inzake het ter beschikking stellen van arbeidskrachten en daarmee het vervallen van het genoemde uitzendverbod in de bouw afhankelijk te stellen van de uitvoering dan wel de uitkomsten van een eventueel experiment. Een wetsvoorstel tot wijziging van de Arbeidsvoorzieningenwet op dit punt is inmiddels in voorbereiding. Deze voorbereiding neemt meer tijd dan verwacht vanwege de rol die de vergunning vervult bij de vrijwaring van de inlenersaansprakelijkheid bedoeld in artikel 16a Coo¨rdinatiewet Sociale Verzekering en artikel 43 Invorderingswet 1990. </antwoord>
      <antwoord nummer="7">Bij de bespreking van de Notitie Beleidsregels AVV in december 1994 is in het debat met de Kamer onderstreept dat nieuwe beleidsregels tijdig vooraf bekend moeten worden gemaakt en lopende cao-onderhandelingen niet als nieuw gegeven mogen doorkruisen. De implicatie hiervan, zoals toegelicht, dat de voorziene beleidsregels niet reeds konden worden gehanteerd voor het cao-seizoen 1995. Bij een verzoek om AVV van nieuw afgesloten cao’s dient in dat licht de tot nu toe gevolgde beleidslijn als uitgangspunt te worden gehanteerd (zie ook het antwoord op vraag 5). Bij de behandelen van een verzoek om AVV wordt nagegaan of sprake is van strijdigheid met wettelijke regels. Een verzoek om avv zal pas worden gedaan wanneer het thans gesloten principe-akkoord is uitgewerkt in een concrete cao-tekst. Zoals uit het voorgaande blijkt zijn er naar ons oordeel geen aanknopingspunten voor de conclusie dat het principe-akkoord in strijd zou zijn met Europese regelgeving. Dit laat onverlet dat de definitieve tekst van de cao zoals gebruikelijk getoetst zal moeten worden op overeenstemming met geldende regelgeving. </antwoord>
      <noten afkomstig="antwoord">
         <noot nummer="1">Kamerstukken II, 1994/95, 21 501-18, nr. 43</noot>
      </noten>
   </antwoorden>
</kvr>
