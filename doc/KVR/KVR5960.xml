<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dankers, Bremmer en Soutendijk-Van Appeldoorn (allen CDA) over forensische gehandicaptenzorg. (Ingezonden 13 oktober 1997); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5960
</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Gezondheidszorg (Geestelijke gezondheidszorg)</item>
         <item attribuut="Trefwoorden">Gedetineerden Geestelijke gezondheidszorg Psychiatrie</item>
         <item attribuut="Vindplaats">Kamervragen met antwoord 1997-1998, nr. 248, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Dankers</persoon>
            <persoon partij="CDA">Bremmer</persoon>
            <persoon partij="CDA">Soutendijk-Van Appeldoorn</persoon>
         </item>
         <item attribuut="Datum_reaktie">1997-11-07</item>
         <item attribuut="Datum_indiening">1997-10-13</item>
         <item attribuut="Document-id">KVR5960</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="503" allpagenumbers="503 504 505" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5960" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="248" onderwerp="" indiendatum="1997-10-13">
         <vrager partij="CDA" oorsprong="parlement">Dankers</vrager>
         <vrager partij="CDA" oorsprong="parlement">Bremmer</vrager>
         <vrager partij="CDA" oorsprong="parlement">Soutendijk-Van Appeldoorn</vrager>
         <vraagt-aan/>
      </vraagdata>
      <antwoorddata antwoorddatum="1997-11-7">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de staatssecretaris van Volksgezondheid, Welzijn en Sport en de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Kunt u de eerste concept-aanvraag forensische gehandicaptenzorg van Stichting De Wendel uit Venlo van 16 januari 1995? Geldt dit ook voor de op 23 oktober 1996 ingediende formele volledige WZV-aanvraag terzake? </vraag>
      <vraag nummer="2">Hebt u kennisgenomen van de medio 1996 door de Prof. Mr. W. J. Pompekliniek, Stichting Philadelphia, Hoeve Boschoord en Nieuw Spraeland ondertekende intentieverklaring inzake het over en weer ondersteunen van initiatieven ter realisatie van vergroting van de TBS-uitstroom respectievelijk vermindering van de TBS-instroom? Hebt u hieraan uw steun betuigd? Is u bekend, dat die intentieverklaring is ondertekend nadat de Kamercommissie van VWS op 21 mei 1996 een gesprek met Stichting De Wendel over een afdeling forensische gehandicaptenzorg had gevoerd? </vraag>
      <vraag nummer="3">Welke ondersteuning hebben u, de Hoofdinspectie, de provincie Limburg en het College voor Ziekenhuisvoorzieningen (CvZ) inmiddels aan eventuele beleidsmatige inwilliging van die aanvragen verleend? </vraag>
      <vraag nummer="4">Wordt de moeizame voortgang van de subsidie-aanvrage veroorzaakt door beleidsmatige bezwaren van een van de drie betrokken beleidssectoren? Zo ja, welke zijn dit dan? Zo neen, ligt het dan aan één of meer van de reguliere kaders waarbinnen de aanvrage moet worden afgedaan, justitie, psychiatrische of verstandelijk gehandicaptenzorg? Zo dit laatste oorzaak van het probleem zou zijn – wellicht inherent aan een innovatief (samenwerkings) project –, zijn er dan mogelijkheden tot versnelling, b.v. via een experimenteerartikel of een hardheidsclausule in lager regelgeving? </vraag>
      <vraag nummer="5">Staan de door de indiener terzake de oprichting van een forensische afdeling gehandicaptenzorg tussen januari 1995 en heden verrichte inspanningen en gemaakte kosten nog wel in een redelijke verhouding tot de verleende medewerking hierbij door VWS, Justitie respectievelijk het CvZ? </vraag>
      <vraag nummer="6">Welke beleidsmatige bezwaren tegen bedoelde WZV-aanvraag moeten nu eerst nog worden/zijn overwonnen? </vraag>
      <vraag nummer="7">Wanneer kan de Kamer VWS-besluitvorming terzake tegemoet zien? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Per brief van 5 februari 1996 hebben de Stichting De Wendel en de Stichting Hoeve Boschoord mij in kennis gesteld van de conclusies van een werkgroep, op hun initiatief ingesteld ter verkenning van de problematiek rond behandeling en opvang van licht verstandelijk gehandicapte/zwakbegaafde delinquenten. Genoemde brief vormde tevens de vooraankondiging van een verklaringsaanvraag in het kader van de Wet ziekenhuisvoorzieningen. Op 4 juni 1996 heeft (o.a. over dit onderwerp) een gesprek plaatsgevonden met De Wendel. De uitwerking i.c. omvorming ervan in de vorm van een complete aanvraag zoals bedoeld in het Besluit toestemmingsprocedures Wet ziekenhuisvoorzieningen heeft De Wendel vervolgens op 24 oktober 1996 bij VWS ingediend. </antwoord>
      <antwoord nummer="2">De intentieverklaring van genoemde instellingen was als bijlage bij de aanvraag verklaring WZV van 24 oktober 1996 opgenomen en is aldus op deze wijze bij mij bekend geworden. Aangezien de aanvraag was gericht op het verkrijgen van een verklaring ex WZV en geen verzoek inhield om steun te betuigen aan de intentieverklaring, heb ik hierop niet afzonderlijk gereageerd. Wel ben ik in het algemeen van mening dat het de voorkeur verdient dat instellingen, alvorens aanvragen in te dienen, reeds samenwerkingsafspraken met andere relevante instellingen maken. Ik ga er van uit dat bij de totstandkoming van de intentieverklaring diverse gesprekken zijn gevoerd. Van het gesprek tussen De Wendel en de Kamercommissie op 21 mei 1996 ben ik niet op de hoogte gesteld. </antwoord>
      <antwoord nummer="3">Nadat ik de WZV-aanvraag van 24 oktober 1996 had ontvangen heb ik De Wendel de ontvangstbevestiging daarvan gestuurd, waarin ik een aantal beleidsmatige vragen heb gesteld over de aanvraag. Deze vragen hadden betrekking op de kenmerken en afbakening van de doelgroep, de te verwachten behoefte aan de beoogde vorm van behandeling c.q. verblijf, de afstemming met het aanbod van andere voorzieningen/sectoren, de zorgzwaarte van de doelgroep, de duur en de te verwachten resultaten van de behandeling en de keuze voor de beoogde vorm (experiment). Ik heb de aanvraag tevens voor advies voorgelegd aan het College voor ziekenhuisvoorzieningen, de Inspectie voor de gezondheidszorg en Gedeputeerde Staten van de provincie Limburg, met het verzoek de adviesprocedure te starten op het moment van beantwoording door De Wendel van de door mij gestelde vragen. De Wendel heeft de vragen per brief van 1 april 1997 beantwoord. Op dit moment heb ik nog geen adviezen ontvangen. Omdat de adviestermijn van 6 maanden inmiddels is verlopen, heb ik de adviesinstanties een rappel gestuurd met het verzoek zo spoedig mogelijk te adviseren. (Zie in dit verband ook mijn antwoord op vraag 7) </antwoord>
      <antwoord nummer="4">Voor advisering over een verklaringsaanvraag WZV (dus geen subsidieaanvraag) wordt in de regel een ordeningstermijn van 6 maanden gehanteerd. In zoverre is in mijn optiek geen sprake van een moeizame voortgang van de procedure. Ik acht een goede voorbereiding door initiatiefnemer reeds in de fase waarin een verklaringsaanvraag wordt gedaan van groot belang. De verklaring, als eerste formele document voor veranderingen in het aanbod, is de afgelopen jaren steeds belangrijker geworden. De effecten van wijzigingen in het zorgaanbod van instellingen kunnen beleidsmatig en financieel erg groot zijn. Sinds 1992 behoren instellingen zogenaamde «verzwaarde verklaringen» aan te vragen, waarin de instelling volledige informatie geeft over het initiatief en de gevolgen ervan voor het zorgaanbod. Op deze wijze kunnen de beschikbare financiële middelen uit het sectorale zorgkader zo verantwoord mogelijk worden ingezet. Het is dus van groot belang dat projecten al in de verklaringsfase voldoende zijn uitgewerkt, dusdanig dat de adviesinstanties in staat zijn om optimaal te adviseren. De onderhavige aanvraag als zodanig was qua inhoud in redelijke mate onderbouwd, de gevolgen ervan waren echter nog niet voldoende uitgewerkt. Geconstateerd kan worden dat het om een relatief nieuw aanbod gaat; relatief, omdat er inmiddels binnen de gehandicaptenzorg al wel ervaring is met behandelplaatsen/ verblijfplaatsen (tbv. sterk gedragsgestoorde licht verstandelijk gehandicapten). De uitbreiding is nieuw, in die zin dat deze bestemd is voor een groep die, ondanks het bestaande aanbod in de gehandicaptenzorg, psychiatrie en justitiële inrichtingen, kennelijk buiten de boot valt. Er blijkt een groep mensen te zijn die op het snijvlak van genoemde sectoren aangetroffen wordt, waarvan een onbekend deel tevens op enig moment in de AWBZ-voorzieningen instroomt. Beleidsmatig wordt getracht zicht te krijgen op de kenmerken en omvang van deze groep mensen, de huidige verblijfplaats en de mogelijkheden die aanwezig zijn of ontwikkeld moeten worden in de betrokken beleidssectoren. Trends zijn nog slechts fragmentarisch zichtbaar, zoals de toename van instroom in het AWBZ-circuit. Ook het veld zelf heeft nog geen pasklare antwoorden op de complexe zorgvragen van deze groep mensen. In dit verband kan ook het rapport van de werkgroep Forensische Zorg over het gevangeniswezen en de geestelijke gezondheidszorg van december 1996 (dit rapport is ook naar de Tweede Kamer gestuurd) worden genoemd, waarin werd geconstateerd dat de groep verstandelijk gehandicapten onder de gedetineerden de laatste jaren groeiende is. Om een fundamentele oplossing te bieden voor dit vraagstuk of onderdelen daarvan is een goede voorbereiding en uitwerking van initiatieven als het onderhavige noodzakelijk. Er is dus geen sprake van beleidsmatige bezwaren, op voorhand, tegen dit initiatief. Het initiatief wordt in het kader van de gehandicaptenzorg behandeld; daarbij vindt uiteraard afstemming plaats met de andere betrokken beleidssectoren. Om de voortgang van het onderhavige initiatief te bespoedigen mede in relatie tot de samenhang met beleidsontwikkelingen in genoemde aanpalende sectoren, vindt dit jaar nog overleg plaats met de betrokken partijen. Daarin zal ik bevorderen dat heldere afspraken terzake worden gemaakt. Eén van de afspraken kan de wenselijkheid en mogelijkheid van een experimentele status van het project betreffen. </antwoord>
      <antwoord nummer="5">Ik heb geen inzicht in de omvang van de inspanningen en van de reële kosten die ter voorbereiding door De Wendel zijn verricht c.q. gemaakt. Uit de beantwoording van vraag 4 moge blijken dat ik van mening ben dat een gedegen voorbereiding noodzakelijk is. De termijn die inmiddels vanaf de indiening in 1996 is verstreken, is overigens in vergelijking met andere projecten niet exorbitant lang te noemen. </antwoord>
      <antwoord nummer="6">In de eerste plaats zullen de adviesinstanties hun advies dienen te geven. Aan de hand van de adviezen zal ik besluiten op welke wijze d.m.v. afgifte van de verklaring en vervolgens de vergunning een daadwerkelijke start kan worden gemaakt met dit project. Voor het overige verwijs ik naar mijn antwoord op vraag 4. </antwoord>
      <antwoord nummer="7">Afhankelijk van het moment waarop de adviezen worden afgegeven streef ik naar eventuele afgifte van een verklaring begin 1998. Eén en ander is sterk afhankelijk van de inhoud van de door mij gevraagde adviezen. </antwoord>
      <noten afkomstig="antwoord"/>
   </antwoorden>
</kvr>
