<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van de Camp en Van Haersma Buma (beiden CDA) aan de ministers van Justitie en van Binnenlandse Zaken en Koninkrijksrelaties over criminelen afkomstig uit Oost-Europa. (Ingezonden 21 oktober 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24355
</item>
         <item attribuut="Inhoud">Vragen naar aanleiding van uitzending NOS-journaal van 19 oktober 2005 over strooptochten in Nederland door Oost-Europese bendes. Hierbij wordt gerefereerd naar eerdere vragen over winkeldiefstal door deze bendes (Aanhangsel van de Handelingen II, 2004-2005, 424).</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Strafrecht en strafprocesrecht (Misdrijven) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Criminaliteitsbestrijding Diefstal Oost-Europa Opsporingen</item>
         <item attribuut="Vindplaats">Kamervragen met antwoord 2005-2006, nr. 395, Tweede Kamer</item>
         <item attribuut="Vraagnr_bij_indiening">2050601900</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Van de Camp</persoon>
            <persoon partij="CDA">Van Haersma Buma</persoon>
         </item>
         <item attribuut="Datum_reaktie">2005-11-22</item>
         <item attribuut="Datum_indiening">2005-10-21</item>
         <item attribuut="Document-id">KVR24355</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="849" allpagenumbers="849 850" vetnummer="2050601900" code="0506tkkvr395" lopendefooter="Tweede Kamer, vergaderjaar 2005–2006, Aanhangsel" filenaam="KVR24355" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="395" onderwerp="" indiendatum="2005-10-21">
         <vrager partij="CDA" oorsprong="parlement">Van de Camp</vrager>
         <vrager partij="CDA" oorsprong="parlement">Van Haersma Buma</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-11-22">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de uitzending van het NOS-journaal over de strooptochten in Nederland door Oost-Europese bendes? <voetnoot nummer="1"/>
      </vraag>
      <vraag nummer="2">Hoe vaak en op welke plaatsen in Nederland zijn strooptochten door Oost-Europese bendes voorgekomen? </vraag>
      <vraag nummer="3">Is bekend uit welke landen de criminelen afkomstig zijn? Gaat het daarbij om lidstaten van de EU? Is er contact met de regeringen van deze landen? Zo ja, nemen deze regeringen zelf maatregelen? Zo neen, waarom niet? </vraag>
      <vraag nummer="4">Moeten de criminelen door ons omringende buurlanden naar hun thuisland reizen? Zo ja, is er contact met de politie in deze landen? Zo neen, waarom niet? </vraag>
      <vraag nummer="5" voetnoot="2">Is het project-Polaris en het onderzoek waarvan gewag wordt gemaakt in de reportage, dat is aangekondigd in antwoord op eerdere schriftelijke vragen? <voetnoot nummer="2"/>
      </vraag>
      <vraag nummer="6">In hoeverre heeft de implementatie van het project er toe geleid dat de informatie-uitwisseling tussen de verschillende korpsen op een aanvaardbaar niveau is gebracht? </vraag>
      <vraag nummer="7">Heeft u reeds een besluit genomen over een regeling die het mogelijk maakt dat criminelen uit het buitenland voor afloop van hun straf worden uitgezet naar het land van herkomst onder dreiging van tenuitvoerlegging van het strafrestant bij terugkeer naar Nederland? </vraag>
      <vraag nummer="8">In hoeverre is gebruik gemaakt van het instrument van de ongewenstverklaring om voor deze problematiek een oplossing te vinden? </vraag>
      <noten afkomstig="vraag">
         <noot nummer="1" datum="2005-10-19" bron="Uitzending NOS-journaal">Uitzending NOS-journaal, 19 oktober 2005</noot>
         <noot nummer="2" documenttype="Kamervragen" documentnummer="424" documentjaargang="2004-2005">Aanhangsel Handelingen, nr. 424, vergaderjaar 2004–2005.</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2 en 3" voetnoot="1 2">De uitzending van het NOS-journaal was gebaseerd op de presentatie van het project Polaris. Dit betrof een tijdelijk project dat in 2003 is opgezet toen de criminaliteit uit Polen en Litouwen toenam. In het kader van het project zijn gegevens verzameld over rondreizende bendes uit Polen en Litouwen <voetnoot nummer="1"/>. Deze gegevens betreffen dadergroepen die in ieder geval in de negen noordoostelijke politieregio’s actief zijn geweest. In de periode van oktober 2003 tot eind 2004 zijn door Polaris (met name uit de genoemde regio’s) 38 Poolse en Litouwse criminele samenwerkingsverbanden bekend geworden, die structureel vermogensdelicten pleegden, waaronder winkeldiefstallen, het uitgeven van vals geld, vrachtwagendiefstal en series auto-inbraken. Cijfers afkomstig uit de centrale registratie van het landelijke herkenningsdienst-systeem (HKS) wijzen uit dat criminele bezoekers relatief vaak in stedelijke regio’s in de randstad zijn gesignaleerd. De mobiele bendes die bij Polaris bekend waren, kozen overwegend kleine provincieplaatsen uit in de nabijheid van snelwegen. De belangrijkste landen van herkomst van criminele bezoekers <voetnoot nummer="2"/>uit het oostelijk deel van Europa in 2004 zijn volgens het HKS-systeem achtereenvolgens: Polen, de Federale Republiek Joegoslavië (thans de uniestaat Servië en Montenegro), de Sovjet Unie (wellicht vallen inmiddels hieronder ook onafhankelijke staten als Georgië en Wit-Rusland), Litouwen, Roemenië en Bulgarije. De HKS cijfers verwijzen in principe naar individuele verdachten, er is geen onderzoek gedaan naar de mate waarin wordt samengewerkt. Polen en Litouwen zijn sinds 1 mei 2004 EU-lid. Om de aanpak van grensoverschrijdende georganiseerde misdaad te verbeteren is in Polen een aantal wetswijzigingen doorgevoerd. Ook ratificeerde Polen samenwerkingsovereenkomsten met Duitse, Estse en Litouwse politiediensten en grensbewaking ter voorbereiding op het EU lidmaatschap. In Polen is krachtig opgetreden tegen de bendes en achterliggende organisaties waardoor met name ramkraakploegen zijn getroffen. Ook Litouwen heeft op tal van terreinen de opsporing gemoderniseerd in aanloop naar en als gevolg van het EU lidmaatschap. In Litouwen zijn successen geboekt tegen groepen die valse eurobiljetten produceerden en in omloop brachten. Ook Litouwen werkt samen met diverse buurlanden op het terrein van migratie en grensbewaking. </antwoord>
      <antwoord nummer="4">De bendes reizen voor zover bekend overwegend met personenauto’s en nemen daarbij de kortste route. De bendes reizen met name door Duitsland naar hun thuisland. Met de Duitse politie is in het kader van het Project Polaris intensief samengewerkt. Daarbij ging het enerzijds om het uitwisselen van algemene informatie over bijvoorbeeld werkwijzen. Het Duitse Bundeskriminalamt besteedt al enige jaren aandacht aan dit probleem. Anderzijds werd ook op operationeel niveau samengewerkt met Bundesländer die aan Nederland grenzen, te weten Niedersachsen en Nordrhein-Westfalen in opsporingsonderzoeken naar bendes die in de grensstreek actief waren en door aansluiting te zoeken bij 100%-controles van het Korps Landelijke Politie Diensten (KLPD) langs de snelwegen. Tevens is regelmatig contact gehouden met Belgische Federale Politiediensten die zich richten op de bestrijding van rondtrekkende dadergroepen. Ook na de afronding van het project Polaris bestaat er een intensief en geregeld contact met de Duitse politie in het kader van de opsporing van georganiseerde criminaliteit. </antwoord>
      <antwoord nummer="5">Ja. </antwoord>
      <antwoord nummer="6">Het voordeel van een informatieknooppunt als het Project Polaris is dat het zich richt op het verkrijgen van alle gegevens die relevant zijn voor één specifiek thema. Met het afsluiten van het Project is ook deze taak komen te vervallen, maar het KLPD onderzoekt momenteel de mogelijkheden om een dergelijk knooppunt op landelijk niveau voort te zetten. Hierover zal binnen afzienbare tijd een besluit worden genomen. </antwoord>
      <antwoord nummer="7">Het wetsvoorstel inzake voorwaardelijke invrijheidstelling dat uw Kamer zal worden aangeboden, zal geen specifiek op vreemdelingen gerichte regeling kennen die het mogelijk maakt om strafrechtelijk gedetineerde vreemdelingen die Nederland na ommekomst van hun straf moeten verlaten, eerder dan het wettelijk bepaalde tijdstip voorwaardelijk in vrijheid te stellen. </antwoord>
      <antwoord nummer="8">Indien een vreemdeling in aanmerking komt voor ongewenstverklaring ingevolge artikel 67 Vreemdelingenwet 2000 vindt, gelet op de verstrekkende gevolgen van de ongewenstverklaring, altijd een belangenafweging plaats tussen de persoonlijke belangen van de vreemdeling en het algemeen belang. Indien de belangenafweging daartoe aanleiding geeft, zal het instrument van de ongewenstverklaring worden toegepast. </antwoord>
      <noten afkomstig="antwoord">
         <noot nummer="1">Het project Polaris was een tijdelijk samenwerkingsverband tussen de Unit Noord- en Oost-Nederland van de Nationale Recherche, de Koninklijke Marechaussee, De Bovenregionale Recherche Noord-en Oost-Nederland en de negen noordoostelijke politiekorpsen. Polaris was gericht op (dagelijkse) informatie-uitwisseling, informatieanalyse en de vertaling hiervan naar aandachtvestingen en projectvoorstellen met als doel de aanpak van criminaliteit gepleegd door met name Polen en Litouwers. Het project richtte zich op delicten als auto-inbraken, vals geld, ramkraken/overvallen en winkeldiefstal</noot>
         <noot nummer="2">Criminele bezoekers: verdachten zonder een woonplaats in Nederland</noot>
      </noten>
   </antwoorden>
</kvr>
