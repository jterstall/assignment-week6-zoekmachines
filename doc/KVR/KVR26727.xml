<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Azough en Özütok (beiden GroenLinks) en Lambrechts (D66) aan de ministers van Binnenlandse Zaken en Koninkrijksrelaties, van Justitie en voor Vreemdelingenzaken en Integratie over prestatieafspraken voor het in vreemdelingenbewaring stellen van illegale vreemdelingen. (Ingezonden 11 oktober 2006); Antwoord</item>
         <item attribuut="Bestand">29Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26727
</item>
         <item attribuut="Inhoud">Vragen over het prestatiecontract met de politie over het aantal aan te houden illegalen in 2007.</item>
         <item attribuut="Rubriek">Criminaliteit en openbare orde (Politie) Welzijn (Vreemdelingen en asielzoekers)</item>
         <item attribuut="Trefwoorden">Politie Vreemdelingen</item>
         <item attribuut="Vindplaats">Kamervragen met antwoord 2006-2007, nr. 294, Tweede Kamer</item>
         <item attribuut="Vraagnr_bij_indiening">2060701190</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS) Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Özütok</persoon>
<persoon partij="GroenLinks">Azough</persoon>
            <persoon partij="D66">Lambrechts</persoon>
         </item>
         <item attribuut="Datum_reaktie">2006-11-06</item>
         <item attribuut="Datum_indiening">2006-10-11</item>
         <item attribuut="Document-id">KVR26727</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="631" allpagenumbers="631 632 633 634" vetnummer="2060701190" code="0607tkkvr294" lopendefooter="Tweede Kamer, vergaderjaar 2006–2007, Aanhangsel" filenaam="KVR26727" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="294" onderwerp="" indiendatum="2006-10-11">
         <vrager partij="GroenLinks" oorsprong="parlement">Özütok</vrager>
<vrager partij="GroenLinks" oorsprong="parlement">Azough</vrager>
         <vrager partij="D66" oorsprong="parlement">Lambrechts</vrager>
         <vraagt-aan>de ministers van Binnenlandse Zaken en Koninkrijksrelaties, van Justitie en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2006-11-6">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de ministers voor Vreemdelingenzaken en Integratie en van Justitie</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Is het waar dat de prestatieafspraken over de intensivering van het vreemdelingentoezicht erop neerkomen dat als nulwaarde voor 2007 is vastgesteld dat de politie 40.000 eerstelijns respectievelijk 11.883 tweedelijns onderzoeken ter vaststelling van de identiteit moet doen? Zo ja, waar zijn deze cijfers op gebaseerd? <voetnoot nummer="1"/>
      </vraag>
      <vraag nummer="2">Is het waar dat de politie geen heldere definities heeft van eerstelijns en tweedelijns onderzoeken ter vaststelling van de identiteit en dat deze onderzoeken ook in elk politiekorps anders worden geregistreerd? Hoe zouden die definities moeten luiden? Hoe moet kwantitatief gemeten worden of de prestatienorm is gehaald? </vraag>
      <vraag nummer="3">Hoe verhouden deze prestatieafspraken zich tot de in het Nederlandse recht gehuldigde beginselen van proportionaliteit en subsidiariteit? </vraag>
      <vraag nummer="4">Deelt u de menig dat het onethisch is om aan de politie een «ambitieniveau» op te leggen om illegale vreemdelingen waaronder gezinnen met kinderen, die niets op hun kerfstok hebben, aan te houden en in vreemdelingenbewaring te stellen? Zo neen, waarom niet? </vraag>
      <vraag nummer="5">Wat zijn volgens u toelaatbare methoden om illegale vreemdelingen op te sporen? </vraag>
      <vraag nummer="6">Welke quota worden aan respectievelijk grote, middelgrote en kleine steden gemiddeld opgelegd? </vraag>
      <vraag nummer="7">Wat zijn de gevolgen, als politiekorpsen niet aan de prestatieafspraken voldoen, gezien het dalend aantal asielzoekers en reguliere vreemdelingen? Hoe groot acht u de kans dat politiekorpsen onder dermate grote druk komen te staan om aan deze prestatieafspraken te voldoen dat daarmee maatschappelijk ongewenste praktijken zouden kunnen ontstaan? </vraag>
      <vraag nummer="8">Is het waar dat de prestatieafspraken gekoppeld zijn aan financiële prikkels? Zo ja, deelt u de mening dat het in het vooruitzicht stellen van financiële prikkels op het opsporen van illegale vreemdelingen waaronder gezinnen met kinderen, die niets op hun kerfstok hebben, onethisch te noemen is? Zo neen, waarom niet? </vraag>
      <vraag nummer="9">Bent u bereid om af te zien van het stellen van deze prestatie-eisen? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-09-27" bron="Trouw">Trouw, 27 september 2006</noot>
      </noten>
   </vragen>
   <antwoorden aantal="9">
      <antwoord nummer="1">Het Landelijk Kader Nederlandse Politie is een verzameling prestatieafspraken gemaakt door de ministers van Justitie en van Binnenlandse Zaken en Koninkrijksrelaties enerzijds en de korpsbeheerders anderzijds. In het Landelijk Kader Nederlandse Politie 2007 is een afspraak opgenomen op het terrein van de Minister voor Vreemdelingenzaken en Integratie. Deze afspraak betreft de intensivering van het vreemdelingentoezicht. Eerder was deze afspraak al opgenomen in het Landelijk Kader Nederlandse Politie 2003–2006. Het doel van deze prestatieafspraak is naast het realiseren van de beleidsdoelstellingen van de Minister voor Vreemdelingenzaken en Integratie ook het krijgen van inzicht in de prestaties van de politie op het gebied van vreemdelingentoezicht en het maken van afspraken met ketenpartners. Bij het vaststellen van de streefwaarden is rekening gehouden met extra capaciteit die de politie heeft gekregen door de overdracht van reguliere taken aan de IND, het aantal illegalen dat – geschat – in Nederland verblijft en de capaciteit van de totale vreemdelingenketen. Hieronder vindt u de gevraagde inzet van de politie ten aanzien van de 1 e </antwoord>
      <antwoord nummer="en 2" voetnoot="1 1">e lijns identiteitsonderzoeken: Streefwaarde 1 e lijns identiteitsonderzoeken Streefwaarde 2 e lijns identiteitsonderzoeken Inbewaringstellingen 2005 35.000 17.500 10.423 (gerealiseerd volgens opgave PSH-V <voetnoot nummer="1"/>) 2006 40.000 20.000 11.883 2007 40.000 – 11.883 <voetnoot nummer="1"/>Politie Suite Handhaving – Vreemdelingen. Volgens opgave van de korpsen hebben in 2005 totaal ca 50.000 1ste lijns identiteitsonderzoeken plaatsgevonden. Bij evaluatie eind 2005 bleek dat de registratie van 2 e lijns identiteitsonderzoeken niet overal op dezelfde wijze plaatsvond waardoor het lastig is om de inspanningen van korpsen te vergelijken. Toen is na gedegen analyse en uitvoerig overleg besloten voor de 2 e lijns identiteitsonderzoeken het aantal inbewaringstellingen te tellen. In 2005 zijn 10.423 inbewaringstellingen gerealiseerd. De inbewaringstellingen zijn wel eenduidig en uniform te tellen en bijkomend voordeel is dat een inbewaringstelling altijd wordt getoetst door een hulpofficier van justitie en dat een rechterlijke toets mogelijk is. Omdat niet elk 2 e lijns identiteitsonderzoek een inbewaringstelling inhoudt, is het aantal 2 e lijns identiteitsonderzoeken verlaagd. Wel is het aantal inbewaringstellingen indicatief voor het aantal 2 e lijns identiteitsonderzoeken. </antwoord>
      <antwoord nummer="2">Hieronder de definitie van 1 e lijns identiteitsonderzoek zoals die door de politie wordt gehanteerd en waarop de tellingen zijn gebaseerd: </antwoord>
      <antwoord nummer="1">e lijns identiteitsonderzoek: Van een persoon waarvan niet terstond/bij voorbaat de identiteit en het rechtmatig verblijf op grond van de vreemdelingenwet kan worden vastgesteld, het onderzoeken, verifiëren en vastleggen van de identificerende gegevens op basis waarvan een eerste toetsing van rechtmatig verblijf in Nederland kan worden uitgevoerd. Ten aanzien van een persoon waarvan bij een eerste contact met de politie (bijvoorbeeld bij een controle) niet terstond/bij voorbaat de identiteit en het rechtmatig verblijf kan worden vastgesteld wordt een identiteitsonderzoek ingesteld bestaande uit een aantal (meetbare) activiteiten zoals het overbrengen en ophouden van de persoon, verhoor, regelen rechtsbijstand/tolk en cel, dactyloscoperen, fotograferen, onderzoek kleding/lichaam en zaken en registratie BVV. Het betreft de volgende vier categorieën: 1. De persoon die in het kader van artikel 50 van de Vreemdelingenwet wordt staande gehouden en die: – Omdat niet onmiddellijk zijn identiteit kan worden vastgesteld, wordt overgebracht naar een plaats bestemd voor verhoor (lid 1). – Omdat de identiteit onmiddellijk kan worden vastgesteld en blijkt dat deze persoon geen rechtmatig verblijf geniet, dan wel niet onmiddellijk blijkt dat hij rechtmatig verblijf heeft, wordt overgebracht naar een plaats bestemd voor verhoor (lid 2). 2. De persoon die stelt Nederlander te zijn, maar dit niet kan aantonen en op wie op grond daarvan het dwangmiddel van artikel 50 lid 2 van de Vreemdelingenwet wordt toegepast. 3. De persoon die zich om andere redenen (reeds) bevindt op een plaats van verhoor (bv. naar aanleiding van een strafvorderlijke aanhouding) en waarvan de vaststelling van de identiteit op grond van de Wet op de Identificatieplicht feiten en omstandigheden opleveren die, naar objectieve maatstaven gemeten, een redelijk vermoeden van illegaal verblijf opleveren. 4. De vreemdeling die een eerste asielaanvraag doet op grond artikel 29 Vreemdelingenwet 2000 (asiel) en die niet in het bezit is van een geldig document voor grensoverschrijding. De 1 e lijns identiteitsonderzoeken behoren tot dagelijkse werkzaamheden van de politieorganisatie. Deze 1 e lijns identiteitsonderzoeken worden op verschillende wijze geregistreerd in de eigen systemen. Om te komen tot eenduidige cijfers is momenteel een onderzoek gaande waarbij de korpsen is gevraagd om op basis van deze definitie een meetprotocol op te stellen. Dit meetprotocol wordt getoetst. De streefwaarden voor de 1 e lijns identiteitsonderzoeken worden volgens dit protocol geteld. Voor de 2 e lijns identiteitsonderzoeken geldt dat deze onderzoeken altijd worden verricht door de Vreemdelingenpolitie. De Vreemdelingenpolitie gebruikt voor de registratie de Politie Suite Handhaving – Vreemdelingen (PSH-V). Eind 2005 is gebleken dat er onderlinge verschillen waren tussen korpsen in de wijze van registratie. Op basis van die ervaringen is nu een werkgroep bezig om te komen tot een eenduidige registratie van 2 e lijns identiteitsonderzoeken in PSH-V. Naar verwachting worden in 2007 2 e lijns identiteitsonderzoeken op een eenduidige wijze geregistreerd. Zoals eerder beschreven worden vooralsnog de inbewaringstellingen geteld omdat deze cijfers eenduidig zijn en indicatief voor het aantal 2 e lijns identiteitsonderzoeken. </antwoord>
      <antwoord nummer="3">Ik ga ervan uit dat met deze vraag wordt gedoeld op de verhouding tussen prestatieafspraken en de voorwaarden voor toepassing van de bevoegdheid tot inbewaringstelling. In dit verband wil ik verwijzen naar de brief van de Minister voor Vreemdelingenzaken en Integratie van 3 oktober jongstleden inzake Kinderen in Bewaring. In deze brief heeft zij aangegeven dat het bestaan van deze prestatieafspraken niets afdoet aan de voorwaarden die in wet- en regelgeving worden gesteld aan de toepassing van de bevoegdheid tot inbewaringstelling. In de wet- en regelgeving is heel duidelijk omschreven wanneer tot inbewaringstelling van vreemdelingen kan worden overgegaan. De proportionaliteit en subsidiariteit komen daarin nadrukkelijk aan de orde. De bewaring dient te worden gevorderd door de openbare orde of de nationale veiligheid. Bezien wordt of kan worden volstaan met een minder vergaande maatregel dan vrijheidsontneming (zoals een meldplicht). Veelal dient er sprake te zijn van een risico dat betrokkene zich zou kunnen onttrekken aan het toezicht. Ook is het noodzakelijk dat er daadwerkelijk zicht is op uitzetting. Dit alles wordt ook door de rechter getoetst. Wanneer het specifiek gaat om gezinnen dan is het beleid dat terughoudend moet worden omgegaan met het instrument bewaring. Daarnaast wil ik aangeven dat deze prestatieafspraak geen doel op zich, maar een middel om tot goede uitvoering van de Vreemdelingenwet 2000 te komen. Onderzoeken door Politie en Wetenschap en door het CPB geven duidelijk aan dat de prestaties van de politie de laatste jaren zijn verbeterd. Uit verschillende onderzoeken is gebleken dat de prestatiecontracten een positieve aanjagende rol gespeeld hebben bij de professionalisering van de politie. Ze hebben een einde gemaakt aan vrijblijvendheid ten aanzien van de sturing en verantwoording van de politie. De regering heeft een vreemdelingenbeleid waarbij op grond van de Vreemdelingenwet 2000 duidelijke doelstellingen zijn afgesproken. Deze doelstellingen moeten door de gehele vreemdelingenketen gezamenlijk worden gerealiseerd. De afspraken ten aanzien van de intensivering van het vreemdelingentoezicht zijn daarom opgenomen in het Landelijk Kader Nederlandse Politie 2007. </antwoord>
      <antwoord nummer="4 en 5">Uitgangspunt van het Kabinet is dat illegaal verblijf van vreemdelingen in Nederland krachtig zal worden tegengegaan. Hiertoe heeft de minister voor Vreemdelingenzaken en Integratie in de illegalennota van 2004 een pakket maatregelen aangekondigd. Die maatregelen zijn inmiddels met instemming van de Kamer geïmplementeerd. Eén van de maatregelen betrof het intensiveren van het vreemdelingentoezicht. Hiertoe zijn de bevoegdheden van de politie in het kader van het binnenlands toezicht op vreemdelingen verruimd. De verruiming van deze bevoegdheden heeft expliciet tot doel om actief invulling te geven aan de ambitie van de regering om illegaal verblijf van vreemdelingen in Nederland krachtig te bestrijden. Op basis van prestatie-afspraken kan, naast een betere ketensturing óók beter inzicht worden verkregen in de mate van effectiviteit van het gevoerde beleid. Het is niet zo dat de politie een «ambitieniveau» wordt opgelegd om illegale vreemdelingen aan te houden en in vreemdelingenbewaring te stellen. De korpsen hebben in overleg met de Minister voor Vreemdelingenzaken en Integratie realistische afspraken gemaakt over de inzet die de politie in 2007 zal plegen op het terrein van het vreemdelingentoezicht. Ik wil nogmaals voorop stellen dat het hier uitvoering betreft van door het parlement goedgekeurd beleid. Binnen de politiële vreemdelingentaak is op basis van het visiedocument «Samenhang, de politiële vreemdelingentaak» in 2004 door de ministers van Justitie en van Binnenlandse Zaken en Koninkrijksrelaties en de korpsbeheerders van de politieregio’s een volgorde afgesproken betreffende de prioriteitsstelling bij de aanpak van groepen vreemdelingen. Deze afspraken zijn leidend voor de uitvoering en de prioriteitsstelling van het landelijk binnenlandse vreemdelingentoezicht. De «Schijf van vijf» luidt als volgt: 1. Criminele vreemdelingen, al dan niet illegaal; 2. Vreemdelingen die de openbare orde verstoren of anderszins overlast veroorzaken; 3. De uitzetting en het vertrek onder toezicht van vreemdelingen aan wie (voortgezet) verblijf niet is toegestaan; 4. De aanpak van individuen en groepen die voordeel hebben bij illegaliteit van vreemdelingen (zoals werkgevers van illegale vreemdelingen, huisvesters van illegale vreemdelingen, organisaties die zich bezighouden met mensensmokkel en of -handel; 5. Vreemdelingen die bij onderzoeken of controles op grond van andere wetgeving in aanraking komen met de politie. </antwoord>
      <antwoord nummer="6">Er worden geen quota opgelegd aan respectievelijk grote, middelgrote en kleine steden. Er is een landelijke streefwaarde en de regionale verdeling vindt plaats door de korpsen zelf op basis van het gemiddelde van het aantal BVE’s (budgetverdeeleenheden) en het percentage vreemdelingen dat een regio van het landelijk aantal heeft, gebaseerd op gegevens van de IND. Voor de drie grootstedelijke regio’s Amsterdam-Amstelland, Rotterdam-Rijnmond en Haaglanden heeft hierop een ophoging plaatsgevonden wat weer in mindering komt bij andere regio’s. Voorts wordt hierbij rekening gehouden met de bijzondere positie van de regio’s Kennemerland en Groningen in verband met de aanwezigheid van een aanmeldcentrum. </antwoord>
      <antwoord nummer="7 en 8">Voor 2007 gaat er circa 3,9 miljard euro naar de politiekorpsen (incl KLPD) waarvan 36 miljoen (= nog geen 1% van het totaalbudget) naar 6 onderwerpen uit de prestatieafspraken. Vreemdelingentoezicht is één van die zes onderwerpen. De exacte verdeling van het geld naar prestatie-indicator moet nog worden vastgelegd maar waarschijnlijk wordt ieder onderwerp even zwaar meegeteld. Als het evenredig wordt verdeeld dan betekent dat 6 miljoen euro voor het vreemdelingentoezicht. Gemiddeld per korps is dat zo’n 240.000 euro op een totaalbudget van (gemiddeld) 149 miljoen per korps (= 0.16%) Voor de prestatieafspraak zijn streefwaarden genoemd. Als een korps de streefwaardes niet haalt dan treden de ministeries van Justitie en van Binnenlandse Zaken en Koninkrijksrelaties in overleg met de korpsleiding om de oorzaak daarvan te achterhalen. Daarnaast is ook de vreemdelingenketen in beweging door o.a. de komst van de Dienst Terugkeer &amp; Vertrek die in januari 2007 van start gaat en de mogelijke invoering van bestuurlijke handhaving. Dit alles kan van invloed zijn op het uiteindelijke ambitieniveau. Dus de kans is klein dat korpsen onder dermate grote druk komen te staan dat daardoor maatschappelijk ongewenste praktijken zouden ontstaan. Wel ga ik ervan uit dat als korpsen afspraken maken zij deze na trachten te komen, maar zeker niet tot elke prijs. Voorop staat een zorgvuldige uitvoering van de politiële vreemdelingentaak en – in het geval van inbewaringstelling – het naleven van alle wettelijke rechtswaarborgen waarmee een inbewaringstelling is omkleed. Zie hiertoe de brief van 3 oktober jl. van de Minister voor Vreemdelingenzaken en Integratie aan de Tweede Kamer. De koppeling van deze prestatieafspraak aan een financiële prikkel is niet onethisch te noemen. Het betreft hier uitvoering van door het parlement goedgekeurd beleid waarbij sprake is van allerlei rechtswaarborgen. Zo hebben vreemdelingen recht op een advocaat en bescherming in de procedures van een onafhankelijke rechter. Inbewaringstelling vindt, getoetst door een hulpofficier van justitie, alleen plaats als er zicht is op uitzetting en er gevaar voor de openbare orde of nationale veiligheid bestaat. </antwoord>
      <antwoord nummer="9">Nee, gezien de goede ervaringen met de prestatieafspraken uit het Landelijk Kader Nederlandse Politie 2003–2006 hebben de minister van Justitie en ik – in nauw overleg met de korpsbeheerders en hoofdcommissarissen – deze lijn voortgezet in het Landelijk Kader Nederlandse Politie 2007. Deze zijn op 9 oktober jl. ondertekend. De prestatieafspraak betreffende de intensivering van het vreemdelingentoezicht is in het Landelijk Kader Nederlandse Politie 2007 opgenomen. De reden hiervoor is dat het maken van afspraken leidt tot een kwaliteitsimpuls van de politiële vreemdelingentaak en een betere sturing van de totale vreemdelingenketen. Daarnaast heb ik er alle vertrouwen in dat de politie de Vreemdelingenwet op een duidelijke, integere en beschaafde wijze handhaaft. </antwoord>
      <noten afkomstig="antwoord"/>
   </antwoorden>
</kvr>
