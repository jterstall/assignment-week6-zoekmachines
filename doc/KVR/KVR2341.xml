<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rabbae en Oedayraj Singh Varma (beiden GroenLinks) over een uitstroom van Amsterdamse schoolverlaters. (Ingezonden 24 november 1995); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2341
</item>
         <item attribuut="Inhoud">Betreft de uitkomst van een onlangs verschenen rapport van het Amsterdamse Bureau voor Onderzoek en Statistiek inzake de zeer hoge ongediplomeerde uitstroom van Amsterdamse middelbare-schoolverlaters.</item>
         <item attribuut="Rubriek">Voortgezet onderwijs (Leerlingen) Welzijn (Minderheden)</item>
         <item attribuut="Trefwoorden">Minderheden Schoolverlaters Voortgezet onderwijs</item>
         <item attribuut="Vindplaats">Kamervragen met antwoord 1995-1996, nr. 404, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="GroenLinks">Rabbae</persoon>
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">1995-12-22</item>
         <item attribuut="Datum_indiening">1995-11-24</item>
         <item attribuut="Document-id">KVR2341</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="821" allpagenumbers="821 822 823" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="404" onderwerp="" indiendatum="1995-11-24">
         <vrager partij="GroenLinks" oorsprong="parlement">Rabbae</vrager>
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan/>
      </vraagdata>
      <antwoorddata antwoorddatum="1995-12-22">
         <antwoorder functie="staatssecretaris" ministerie="Onderwijs, Cultuur en Wetenschappen">Netelenbos</antwoorder>
         <mede-antwoorder>de ministers van Sociale Zaken en Werkgelegenheid en Binnenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het onlangs verschenen rapport van het Amsterdamse Bureau voor Onderzoek en Statistiek inzake de zeer hoge ongediplomeerde uitstroom van Amsterdamse middelbare-schoolverlaters? <voetnoot nummer="1"/>
      </vraag>
      <vraag nummer="2">Bent u bereid het geconstateerde probleem met betrekking tot Amsterdamse scholen die leerlingen in september opnemen om vervolgens na een paar weken weer weg te sturen, nader te onderzoeken, dit met name omdat het volgens wethouder Van der Aa zou gaan om pogingen van scholen om boven de opheffingsnorm te blijven? </vraag>
      <vraag nummer="3">Deelt u de mening van de wethouder, dat bindende afspraken met scholen nodig zijn om genoemd probleem tegen te gaan en dat de scholen verantwoordelijk moeten worden gesteld voor het vinden van een plaats op een nieuwe opleiding voor een weggestuurde leerling? </vraag>
      <vraag nummer="4">Welke mogelijkheden ziet u om de relatief hoge uitval van Amsterdamse middelbare scholieren tegen te gaan? Deelt u in dit verband de mening van de wethouder, dat basisscholen en ouders hun kinderen naar te hoge opleidingen sturen en dat daardoor de leerweg onnodig wordt verlengd en de uitval wordt bevorderd? </vraag>
      <vraag nummer="5">Welke mogelijkheden ziet u om het bestaande achterstandsbeleid (op het gebied van onderwijs, werkgelegenheid en minderheden) toe te spitsen op het feit, dat allochtone jongeren minder vaak solliciteren en van een geringer aantal zoekkanalen gebruik maken dan autochtone jongeren? </vraag>
      <vraag nummer="6">Bent u voornemens een onderzoek in te stellen naar de «stille discriminatie» als e´e´n van de oorzaken voor de hoge werkloosheid onder allochtone schoolverlaters? </vraag>
      <noten afkomstig="vraag">
         <noot nummer="1">NRC Handelsblad van 22 november ’95 en De Volkskrant van 23 november ’95</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het door u bedoelde probleem is niet eerder aan mij ter kennis gebracht. Ik heb geen aanwijzingen dat verwijdering van leerlingen na de teldatum in verband met de opheffingsnorm een landelijk probleem vormt. Mede gelet op de uitgangspunten van de regering voor het lokaal onderwijsbeleid en het Convenant dat op 12 juli 1995 is afgesloten met de vier grote gemeenten ga ik ervan uit dat Amsterdam zelf nader onderzoekt in hoeverre dit probleem speelt, en welke maatregelen op lokaal niveau kunnen worden genomen. Voorts verwijs ik naar mijn antwoord op de derde vraag. In verband hiermee merk ik op dat ik wel een studie uitvoer naar de gevolgen van schoolverlaten na de teldatum voor de bekostiging van scholen. Het is mogelijk dat bepaalde scholen systematisch een deel van hun bekostiging missen doordat zij na de teldatum (veel) meer leerlingen opnemen dan er tussentijds die scholen verlaten. </antwoord>
      <antwoord nummer="3">De Wet op het voortgezet onderwijs (art. 27) schrijft voor dat een leerling niet definitief van school verwijderd mag worden dan nadat het bevoegd gezag heeft zorg gedragen dat een andere school deze leerling zal toelaten. Van deze regel kan pas worden afgeweken indien aantoonbaar gedurende 8 weken zonder succes is gezocht naar een andere school. Volgens het Inrichtingsbesluit vwo-havo-mavo-vbo (art. 14) kan een verwijdering alleen plaatsvinden in overleg met de inspectie. De landelijke regelgeving voorziet dus al in garanties dat bij verwijdering een zorgvuldige procedure wordt doorlopen en dat er voor verwijderde leerlingen een andere school wordt gezocht. Ik ben het met de wethouder eens dat het goed zou zijn als er aanvullend op de landelijke regelgeving op lokaal niveau ter zake nadere afspraken zouden worden gemaakt. </antwoord>
      <antwoord nummer="4">Wat betreft de mogelijkheden om de relatief hoge schooluitval van Amsterdamse middelbare scholieren tegen te gaan wil ik in de eerste plaats wijzen op het Convenant met de vier grote gemeenten, dat ik reeds noemde in het antwoord op vraag 2. In verband met dit Convenant heb ik met de gemeenten onder meer de afspraak gemaakt dat zij in vier jaar het aantal voortijdige schoolverlaters met 35% verlagen. Voorts wijs ik op de Regeling voor de Regionale Meld- en Coo¨rdinatiefunctie die sinds 1 januari 1994 van kracht is. Deze regeling heeft tot doel per regio een sluitend netwerk tot stand te brengen voor de melding, opvang en teruggeleiding naar het onderwijs van voortijdige schoolverlaters. Wat betreft het beleid op langere termijn wijs ik op de voornemens met betrekking tot het mavo en vbo op grond van het advies van de Commissie van Veen, «Recht doen aan verscheidenheid», en wel in het bijzonder op de voornemens met betrekking tot de arbeidsmarkt- gerichte leerweg en de constructie van regionale zorgbudgetten. De mening van de wethouder over de oorzaken van de hoge schooluitval in Amsterdam is in elk geval consistent met resultaten uit landelijk onderzoek waaruit blijkt dat allochtone leerlingen op de basisschool in vergelijking met autochtone leerlingen «hoge» adviezen krijgen voor het vervolgonderwijs. Dit gegeven zou op zichzelf overigens niet nadelig uitvallen voor allochtone leerlingen. In hoeverre er in Amsterdam nog andere mechanismen een rol spelen die tot verhoogde schooluitval leiden, kan dezerzijds niet worden beoordeeld. </antwoord>
      <antwoord nummer="5">Binnen het onderwijs ligt de verantwoordelijkheid om (allochtone) jongeren voor te bereiden op adequaat zoekgedrag op de arbeidsmarkt bij de scholen en de instellingen die zich bezig houden met beroeps- en studiekeuzebegeleiding. Verder is begin 1992 ter bestrijding van langdurige werkloosheid onder jongeren en ter bevordering van de participatie in de samenleving het Activerend Arbeidsmarktbeleid voor Jongeren (AAJ) gestart. Het AAJ bestaat uit drie fasen en kent een sluitende aanpak. Dat wil zeggen dat in de eerste en derde fase alle jongeren tot en met 22 jaar eronder vallen; met betrekking tot de tweede fase betekent dit dat alle schoolverlaters tot en met 22 jaar en werklozen tot en met 20 jaar er onder vallen. In de eerste fase vindt een inspanning van de RBA’s plaats, die erop gericht dient te zijn voor de jongeren zo spoedig mogelijk na het moment van inschrijving een reguliere arbeidsplaats, danwel scholingsplaats te vinden. Deze fase omvat een half jaar. De termijn kan met een half jaar worden verlengd. Afhankelijk van de positie van de jongere op de arbeidsmarkt worden in deze periode met een wisselende mate van intensiteit in het kader van het zoekproces informatie en advies verstrekt, directe bemiddeling verricht, instrumenten als scholing en sollicitatieclubs ingezet, en zonodig doorverwezen naar JWG-organisaties. Van belang hierbij is dat het arbeidsbureau periodiek gesprekken met de jongere voert. Als bemiddeling naar regulier werk of scholing niet lukt, kan de (allochtone) jongere – in de tweede fase – werkervaring opdien in het kader van de Jeugdwerkgarantiewet (JWG). In een derde fase wordt bemiddeld naar een reguliere (leer)arbeidsplaats. Deze fase treedt in zodra het arbeidsbureau en de JWG-organisatie vaststellen dat de jongere daarvoor geschikt is. Ook deze fase leent zich er goed voor om in te spelen op het arbeidsmarktgedrag van allochtone jongeren. Een deel van de potentie¨le doelgroep van het AAJ volgt geen onderwijs, schrijft zich niet in bij het arbeidsbureau en vraagt evenmin een uitkering aan. Deze groep wordt dus niet bereikt en maakt derhalve geen gebruik van het aanbod van bemiddeling, werkervaring of scholing. Voor zover bekend betreft het vooral allochtone jonge vrouwen. </antwoord>
      <antwoord nummer="6" voetnoot="1">Vooropgesteld zij dat stille discriminatie niet alleen een probleem is voor allochtone schoolverlaters, maar voor allochtonen in het algemeen die de arbeidsmarkt wensen te betreden. In het algemeen overleg van 27 juni 1995 jl. met de Tweede Kamer over het ILO-rapport over discriminatie <voetnoot nummer="1"/>is aangegeven dat er voor het kabinet, gelet op de uitkomsten van het rapport, geen reden is voor nader onderzoek, maar wel om stil te staan bij het verschijnsel vooroordelen en discriminatie op grond van etniciteit op de arbeidsmarkt en daarbuiten. Het kabinet is dan ook van mening dat het nu tijd is voor concrete maatregelen ter bestrijding van discriminatie op de arbeidsmarkt. De volgende initiatieven zijn daartoe genomen of zullen worden genomen: – De minister van Sociale Zaken en Werkgelegenheid zal in het voorjaar ronde-tafelconferenties organiseren met «captains of industry» waar dit thema besproken zal worden; – Het voorstel van de Nederlandse Vereniging voor Personeelsmanagement (NVP) voor een sollicitatiecode is voor het kabinet reden geweest om in 1996 door de Inspectiedienst SZW te laten nagaan hoe de doorwerking van de aanbevelingen van de Stichting van de Arbeid op het terrein van werving en selectie in CAO’s en bedrijven is, en hoe de klachtenafhandeling feitelijk plaatsvindt; – Het voornemen bestaat om in het eerstvolgende overleg met de sociale partners over de arbeidsmarktpositie van allochtonen ook het wervings- en selectiebeleid van werkgevers en de doorwerking van de aanbevelingen van de Stichting van de Arbeid aan de orde te stellen. Naast het voorgaande is er, zoals vastgesteld in het overleg van 27 juni 1995, in Nederland sprake van een adequate wettelijke structuur ter bestrijding van discriminatie in het arbeidsproces. Ingevolge de Algemene wet gelijke behandeling kunnen klachten over discriminatie op de werkvloer aan de orde worden gesteld bij een onafhankelijke commissie. De Wet bevordering evenredige arbeidskansen allochtonen (WBEAA) is bedoeld als instrument om werkgevers bewust te maken van hun personeelsbeleid ten aanzien van allochtonen waardoor de evenredige deelname van allochtonen in het arbeidsproces kan worden bevorderd. Tenslotte wil ik wijzen op het initiatief van de sociale partners het Minderhedenakkoord van de Stichting van de Arbeid met e´e´n jaar te verlengen, waarbij ook aanbevelingen zijn gedaan aan decentrale sociale partners om een anti-discriminatiebeleid te voeren. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="23 901" documentnummer="11">Kamerstuk 23 901, nr. 11</noot>
      </noten>
   </antwoorden>
</kvr>
