<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Onderwijs, Cultuur en Wetenschappen over tekorten aan leraren in het basisonderwijs. (Ingezonden 8 maart 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9085
</item>
         <item attribuut="Inhoud">Betreft het naar huis sturen van groepen leerlingen wegens het tekort aan invalkrachten.</item>
         <item attribuut="Rubriek">Basisonderwijs (Formatie in het basisonderwijs)</item>
         <item attribuut="Trefwoorden">Formatie in het onderwijs Onderwijsgevenden basisonderwijs</item>
         <item attribuut="Vindplaats">Kamervragen met antwoord 1998-1999, nr. 1124, Tweede Kamer</item>
         <item attribuut="Vraagnr_bij_indiening">2989909190</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">1999-04-07</item>
         <item attribuut="Datum_indiening">1999-03-08</item>
         <item attribuut="Document-id">KVR9085</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2303" allpagenumbers="2303 2304" vetnummer="2989909190" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9085" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1124" onderwerp="" indiendatum="1999-03-8">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="1999-04-7">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het u bekend dat de openbare basisscholen «de Wetselaar» en «de Horizon» te Doesburg aan ouders en verzorgers meedelen er rekening mee te moeten houden dat er binnenkort groepen naar huis gestuurd zullen moeten worden omdat er geen vervanging is voor meerdere afwezige leerkrachten? </vraag>
      <vraag nummer="2">Hebben in de betreffende regio meerdere basisscholen met een onoplosbaar tekort aan leerkrachten te kampen? </vraag>
      <vraag nummer="3">Deelt u de mening van de betreffende scholen dat het tekort aan invalkrachten en het onvervuld blijven van vacatures, met als gevolg het schuiven met leerkrachten, het voor de klas zetten van leerkrachten met andere taken en het naar huis sturen van groepen leerlingen, leidt tot een aantasting van de kwaliteit van het onderwijs? Zo neen, waarom niet? </vraag>
      <vraag nummer="4">Vindt u het aanvaardbaar dat groepen leerlingen naar huis worden gestuurd als gevolg van het tekort aan leerkrachten in het basisonderwijs? Zo neen, wat gaat u hier op korte termijn tegen ondernemen? </vraag>
      <vraag nummer="5">Wat is de stand van zaken met betrekking tot het mobiliseren van de stille reserve van oud-leerkrachten uit het basisonderwijs? </vraag>
      <vraag nummer="6">Bent u van mening dat de urgentieprogramma’s zoals die nu worden uitgebouwd en ontwikkeld voldoende soelaas (zullen) bieden om te voorkomen dat binnen afzienbare termijn op grote schaal leerlingen naar huis moeten worden gestuurd? Zo ja, hoe verhoudt zich die mening tot de huidige problematiek? Zo neen, welke aanvullende maatregelen gaat u nemen om dergelijke problemen te voorkomen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1 en 2">Het is mij bekend dat de openbare basisscholen «De Wetelaar» en «De Horizon» in Doesburg een dergelijke brief gestuurd hebben. De publiciteit die dit heeft opgeleverd, heeft ertoe geleid dat zich spontaan 10 à 12 mensen als invaller gemeld hebben. Ook is de gemeente Doesburg bezig met het opzetten van een samenwerkingsverband om invalproblemen te voorkomen. Uit dit voorbeeld blijkt dat er geen sprake is van een onoplosbaar tekort aan leerkrachten, maar dat het probleem eerder ligt in het matchen van vraag en aanbod en een goede communicatie vanuit scholen zelf. In het grootschalige onderzoek voor de Arbeidsmarktbarometer, die in mei ’99 beschikbaar komt, zijn scholen dit keer ook uitgebreid ondervraagd op eventuele problemen met betrekking tot de kortdurende vervanging. </antwoord>
      <antwoord nummer="3">Organisatorische problemen hoeven niet onmiddellijk te leiden tot een aantasting van de kwaliteit van het onderwijs. Als scholen remedial teachers en directeuren (voor een groter deel van hun tijd) voor de klas moeten zetten, is dat op den duur schadelijk voor de kwaliteit van het onderwijs. Er wordt dan ook langs diverse wegen gestreefd naar een tijdig aanbod van genoeg gekwalificeerde leraren. </antwoord>
      <antwoord nummer="4">Ik vind het zeer onwenselijk dat groepen leerlingen naar huis worden gestuurd als gevolg van het tekort aan leerkrachten. Ik ben op verschillende manieren bezig om oplossingen te realiseren samen met de vak- en besturenorganisaties. Voor de korte termijn bijvoorbeeld is het Sectorbestuur Onderwijsarbeidsmarkt bezig met het laten opzetten van een bemiddelingsstructuur voor de kortdurende vervanging. Gedacht wordt aan de inrichting van enkele matchingspunten kortdurende vervanging, die via een 24-uurs service kunnen bemiddelen (zogenaamde invalbemiddeling) en schooldirecteuren kunnen ontlasten. Voor de lange termijn verwacht ik dat de toegenomen instroom op de pabo’s en maatregelen om het beroep aantrekkelijker te maken, het aanbod van leerkrachten zal doen toenemen. Scholen zelf blijken in enkele regio’s creatief om te gaan met het vinden van oplossingen voor het vervangersprobleem, zoals samenwerking met andere scholen aangaan op dit punt, het opzetten van een vervangingspool, contact zoeken met het arbeidsbureau of het Career Center Onderwijs, en het opvragen van vervangerslijsten bij de vakbonden. </antwoord>
      <antwoord nummer="5">In de voortgangsrapportage groepsgrootteverkleining van september jl. werd reeds gemeld dat een bemiddelingsorganisatie is opgericht om vraag en aanbod op de arbeidsmarkt van het primair onderwijs bij elkaar te brengen: Career Center Onderwijs, een samenwerkingsverband van Manpower Consultancy en ABP/USZO. Het Career Center Onderwijs (CCO) heeft inmiddels 20 regionale bemiddelingspunten operationeel. Met ruim 1380 potentiële herintreders is een intake-gesprek gevoerd. Circa 75 procent van deze groep (1088) is na de intake direct beschikbaar voor een baan, zij het vaak parttime. Zo’n 35 procent heeft nog scholing nodig en zal een opfriscursus volgen. In 1998 zijn 36 plaatsingen gerealiseerd en contracten afgesloten voor 61 plaatsingen in 1999. Het laatste kwartaal van 1998 was in de planning voorzien als periode voor de inrichting van de bemiddelingsstructuur en de intake van kandidaten om het aanbod duidelijk in beeld te krijgen. De verwachting is dat het gros van de plaatsingen na de zomer van ’99 zal plaatsvinden. Er is geen reden tot bezorgdheid over het aantal feitelijke bemiddelingen, ook gezien de looptijd van het project tot 2002. De activiteiten in het kader van de bemiddeling van de herintreders met wie nog geen intakegesprek was gevoerd, gaan onverminderd voort. Er zijn afgelopen najaar 24 regionale voorlichtingsbijeenkomsten georganiseerd voor mensen met een onderwijsbevoegdheid die interesse hebben om (weer) in het onderwijs te gaan werken. In totaal hebben ongeveer 2 300 belangstellenden deze bijeenkomsten bezocht. In maart 1999 worden nog eens 10 voorlichtingsbijeenkomsten georganiseerd, omdat de belangstelling nog steeds groot is. </antwoord>
      <antwoord nummer="6">Met de urgentieprogramma’s zoals die nu ontwikkeld worden, lever ik een uiterste inspanning om tijdig gekwalificeerde leraren beschikbaar te hebben voor de onderwijsarbeidsmarkt in het primair onderwijs. Of alle activiteiten voldoende soelaas bieden, is moeilijk te voorspellen, omdat de arbeidsmarkt grillig is en door veel factoren beïnvloed wordt. Voor zover het in mijn vermogen ligt, ben ik samen met vak- en besturenorganisaties bezig om groepen – potentiële – leerkrachten te interesseren en te mobiliseren voor een baan als leerkracht primair onderwijs én de voorwaarden te scheppen om het vak van leerkracht primair onderwijs aantrekkelijk te laten zijn. Scholen zelf kunnen hier ook aan meewerken door het voeren van goed personeelsbeleid en het zoeken naar oplossingen zoals in antwoord 4 genoemd. Voor de (middel)lange termijn zijn de vooruitzichten gunstig, gezien de fors groeiende instroom op de pabo. Voor de korte termijn is de verwachting dat er veel herintreders beschikbaar zijn. In de brief over het lerarenbeleid die aan u gestuurd wordt, zal een visie gepresenteerd worden op de mogelijkheden om het beroep van leerkracht aantrekkelijker te maken. </antwoord>
      <noten afkomstig="antwoord"/>
   </antwoorden>
</kvr>
