<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Gesthuizen en Irrgang (beiden SP) aan de staatssecretaris van Financiën en de minister van Economische Zaken over zelfsturing bij de Belastingdienst. (Ingezonden 28 november 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30454
</item>
         <item attribuut="Inhoud">Vragen naar aanleiding rapport 'De Marokkaanse gemeenschap in Amsterdam' (2006) van de Dienst Onderzoek en Statistiek van de gemeente Amsterdam, waarin vermeld wordt: 'meer dan zes op de tien Marokkaanse jongeren in de leeftijd van 17-23 jaar in Amsterdam zijn voortijdig schoolverlater zonder startkwalificatie'. Indiener stelt dat minister Vogelaar (WWI) eerder in antwoorden op Kamervragen (Aanhangsel van de Handelingen 2007-2008, nr. 484) heeft aangegeven dat het percentage schoolverlaters onder Marokkaanse jonge mannen in de leeftijd van 17-23 jaar in Amsterdam 'vier op de tien' zou zijn; het antwoord van de minister zou aangeven 'dat ze niet weet hoe ernstig de situatie is'.</item>
         <item attribuut="Rubriek">Beroepsonderwijs en volwasseneneducatie (Leerlingen) Voortgezet onderwijs (Leerlingen) Welzijn (Minderheden) Belastingen (Belastingdiensten) Communicatie, media en informatievoorziening (Hard- en software)</item>
         <item attribuut="Trefwoorden">Minderheden Schoolverlaters Aanbestedingen Automatisering Belastingdienst</item>
         <item attribuut="Vindplaats">Kamervragen met antwoord 2007-2008, nr. 936, Tweede Kamer</item>
         <item attribuut="Vraagnr_bij_indiening">2070804480</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">Gesthuizen Irrgang</persoon>
         </item>
         <item attribuut="Datum_reaktie">2007-12-20</item>
         <item attribuut="Datum_indiening">2007-11-28</item>
         <item attribuut="Document-id">KVR30454</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1997" allpagenumbers="1997 1998" vetnummer="2070805580" code="0708tkkvr936" lopendefooter="Tweede Kamer, vergaderjaar 2007–2008, Aanhangsel" filenaam="KVR30454" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="936" onderwerp="" indiendatum="2007-11-28">
         <vrager partij="SP" oorsprong="parlement">Gesthuizen Irrgang</vrager>
         <vraagt-aan>de staatssecretaris van Financiën en de minister van Economische Zaken</vraagt-aan>
      </vraagdata>
      <antwoorddata antwoorddatum="2007-12-20">
         <antwoorder functie="staatssecretaris" ministerie="Financiën">De Jager</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw reactie op het commentaar in het artikel «Zelfsturing stort Belastingdienst in chaos» <voetnoot nummer="1"/>, gebaseerd op uitlatingen van ambtenaren van de Belastingdienst, dat in de rapporten van het adviesbureau Gartner staat vermeld dat bij de fiscus te dure aanbestedingen mede de oorzaak waren van te hoge kosten? Deelt u de mening van uw ambtenaren? Zo ja, hoeveel duurder was de Belastingdienst uit? Zo neen, hebben deze ambtenaren geen of onvoldoende zicht op de gang van zaken in hun departement? </vraag>
      <vraag nummer="2" voetnoot="2">Hoe verhouden zich de constateringen van betrokken ambtenaren tot de opmerkingen in de brief van de staatssecretaris van Financiën van 3 september jl. <voetnoot nummer="2"/>, waarin hij meldt dat het contract met IBM «een bedrijfseconomisch aantrekkelijke contractvorm» had? Vallen de meerkosten nog altijd onder de «substantiële financiële tegenprestatie» die u, zoals uit deze brief van 3 september jl. blijkt, bereid bent om meer te betalen voor de zekerheid van een jarenlange relatie met IBM? </vraag>
      <vraag nummer="3" voetnoot="3">Deelt u de mening dat indien vanwege jarenlange afhankelijkheid van een enkele leverancier geen aanbesteding van opdrachten meer mogelijk is, zoals blijkt uit de brieven van 3 september jl. en 23 november jl. <voetnoot nummer="3"/>en het persbericht van het ministerie van Financiën van 24 november jl., dat er sprake is van een indruisen tegen de bedoeling van de Aanbestedingswet? </vraag>
      <vraag nummer="4">Waarom is van de rapporten van het bureau Gartner geen melding gemaakt in de brieven van 3 september en van 23 november jl., waarmee u de Kamer informeerde over de gang van zaken rond aanbestedingen bij de Belastingdienst? </vraag>
      <vraag nummer="5">Bent u bereid om de in het artikel genoemde rapporten alsnog aan de Kamer te doen toekomen? </vraag>
      <noten afkomstig="vraag">
         <noot nummer="1" datum="2007-11-24" bron="NRC Handelsblad">NRC Handelsblad, 24 november 2007, pagina 21 en 22 (vervolg)</noot>
         <noot nummer="2" documenttype="Kamerstuk" kamerstuk-id="31 066" documentnummer="10">Kamerstuk 31 066, nr. 10</noot>
         <noot nummer="3" documenttype="Kamerstuk" kamerstuk-id="31 066" documentnummer="18">Kamerstuk 31 066, nr. 18</noot>
      </noten>
   </vragen>
   <antwoorden aantal="5">
      <antwoord nummer="1">Belastingdienst/Centrum voor Informatie- en Communicatietechnologie (B/CICT) heeft in 2003 het initiatief genomen om Gartner jaarlijks een representatieve benchmark te laten uitvoeren naar de eigen bedrijfsvoering. Dat gebeurt aan de hand van een aantal vragen: – in welke gebieden zijn er mogelijkheden voor verbetering? – wat is het verschil in ict-uitgaven tussen B/CICT en vergelijkbare organisaties? – hoe efficiënt zijn ict-diensten van B/CICT? – hoe kunnen de ict-uitgaven verantwoord worden naar de «business» en wat is de effectiviteit van de ict-dienstverlening op de bedrijfsvoering van de Belastingdienst? Resultaat van de benchmark is een vergelijking van de verschillende onderdelen van B/CICT met automatiseringsonderdelen van bedrijven en overheden. Op basis van de vergelijking worden vervolgens mogelijke besparingen in beeld gebracht. Zoals Gartner concludeert, heeft B/CICT op basis van de benchmarks de afgelopen jaren al besparingen doorgevoerd. Er blijven, zoals Gartner eveneens concludeert, voor de komende jaren verbeteringen mogelijk. Een van de aanbevelingen is om aandacht te blijven besteden aan de aantallen externen, de contracten en de licenties en de overhead. Overigens moet bij dit alles worden bedacht dat B/CICT onderdeel uitmaakt van een overheidsorganisatie, waardoor beslissingen niet louter op bedrijfseconomische overwegingen zijn gestoeld. </antwoord>
      <antwoord nummer="2">Naar mijn oordeel bestaat er geen spanning tussen de resultaten van die benchmarks en mijn uitlatingen over de IBM-contracten. </antwoord>
      <antwoord nummer="3">In mijn brief van 3 september jl. ben ik uitgebreid ingegaan op de afhankelijkheid van de Belastingdienst met leveranciers in relatie tot de Europese aanbestedingsregels. Zoals aan het slot van deze brief is aangegeven, werkt de Belastingdienst aan een fundamentele wijziging in de procesinrichting. Deze wijziging zal een majeure invloed hebben op de klant/leveranciersrelaties van de Belastingdienst. Omdat zoveel als wenselijk sprake is van generieke componenten kan van geval tot geval worden bekeken welke voorziening van welke leverancier het beste kan worden aangeschaft. Hierdoor ontstaat een grote keuzevrijheid voor de Belastingdienst en is voor een verwevenheid tussen de organisatie en een leverancier veel minder aanleiding. Bovendien wordt de inkoopfunctie versterkt: de inkooporganisatie van de huidige drie aanbestedende dienstonderdelen worden bestuurlijk samengevoegd tot één inkooporganisatie. </antwoord>
      <antwoord nummer="4">De benchmarks van Gartner zijn primair bedoeld voor het management van B/CICT. Als er sprake is van knelpunten die breder gaan dan B/CICT, dan wordt het rapport behandeld door het managementteam van de Belastingdienst. Dat beoordeelt ook of er sprake is van politieke kwesties die onder de aandacht van de staatssecretaris moeten worden gebracht. Deze informeert zonodig de Kamer en gebruikt daarvoor de gebruikelijke documenten, zoals het beheersverslag en het bedrijfsplan. </antwoord>
      <antwoord nummer="5">De rapportages van Gartner maken deel uit van een intern proces om het functioneren van een organisatieonderdeel van de Belastingdienst te beoordelen en te kijken naar concrete verbeterpunten. Indien u desondanks waarde hecht aan toezending van deze rapporten, dan zal ik deze op uw verzoek ter vertrouwelijke kennisname toesturen. </antwoord>
      <noten afkomstig="antwoord"/>
   </antwoorden>
</kvr>
