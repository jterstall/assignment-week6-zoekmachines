<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leers (CDA) over starts en landingen op Schiphol tussen 23.00 en 06.00 uur. (Ingezonden 22 juli 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5469
</item>
         <item attribuut="Rubriek">Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Schiphol</item>
         <item attribuut="Vindplaats">Kamervragen met antwoord 1996-1997, nr. 1686, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Leers</persoon>
         </item>
         <item attribuut="Datum_reaktie">1997-08-18</item>
         <item attribuut="Datum_indiening">1997-07-22</item>
         <item attribuut="Document-id">KVR5469</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3447" allpagenumbers="3447 3448" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1686" onderwerp="" indiendatum="1997-07-22">
         <vrager partij="CDA" oorsprong="parlement">Leers</vrager>
         <vraagt-aan/>
      </vraagdata>
      <antwoorddata antwoorddatum="18 augustus 1997) Op 15 augustus 1997 heeft de president van de Rechtbank te Haarlem uitspraak gedaan in een kort geding aangespannen tegen Amsterdam Airport Schiphol (AAS) naar aanleiding van de door AAS aangekondigde maatregelen ter voorkoming van het overschrijden van de vastgestelde 26 LAeq-nachtzone rond Schiphol. Over de consequenties van deze uitspraak zal ik u op zo kort mogelijke termijn informeren. Voor het overige beantwoord ik de gestelde vragen als volgt.">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebben de bewindslieden kennisgenomen van het besluit van de NV Luchthaven Schiphol om met ingang van 1 augustus a.s. de starts en landingen op de luchthaven Schiphol tussen 23.00 u en 06.00 u te beperken? <voetnoot nummer="1"/>
      </vraag>
      <vraag nummer="2">Heeft de minister van Verkeer en Waterstaat de Directie van de NV Luchthaven Schiphol tijdig op de hoogte gesteld van het feit dat het gebruik van Schiphol in de nacht buitenproportioneel is toegenomen voor wat betreft vrachtvluchten van buitenlandse maatschappijen? </vraag>
      <vraag nummer="3">Heeft de minister zelf gehandeld in haar toestemmingenbeleid conform de afgesloten bilaterale overeenkomsten met landen zonder open skies agreement? Zo ja, hoe is het dan mogelijk dat de omvang van vrachtvluchten met name van Israëlische carriers zo is toegenomen? </vraag>
      <vraag nummer="4">Deelt de minister de opvatting dat de aangekondigde, per 1 augustus ingaande, drastische inperking van het aantal starts en landingen tussen 23.00 en 06.00 uur, met name de drie Nederlandse charterluchtvaartmaatschappijen Martinair Holland, Transavia Airlines en Air Holland zwaar in hun bedrijfsvoering en goede naam treft, temeer daar deze maatschappijen Schiphol als «thuisbasis» hebben en zij de afgelopen jaren grote investeringen in nieuwe vliegtuigen hebben gedaan teneinde juist bij te dragen aan de vermindering van de geluidoverlast? </vraag>
      <vraag nummer="5">Deelt de staatssecretaris de zorg dat deze ontwikkeling de georganiseerde reismarkt ernstig in haar functioneren zal treffen en dat reisorganisaties, door het ontbreken van voldoende «slots» zowel in Nederland als buiten ons land, mogelijkerwijs een aantal van de afgesproken reizen ten behoeve van vakantiegangers niet zullen kunnen gaan uitvoeren, hetgeen ongetwijfeld zal leiden tot forse schade? </vraag>
      <vraag nummer="6">Zijn de bewindslieden niet van mening dat de NV Luchthaven Schiphol veel tijdiger had moeten zien aankomen dat de beschikbare geluidsruimte binnen het vigerende gebruiksplan onvoldoende zou zijn om het gewenste aantal starts en landingen in dit drukke seizoen uit te kunnen voeren? Dat zij bovendien binnen het planningsbeleid tijdig maatregelen hadden moeten treffen waardoor de sector, naar evenredigheid, hierop had kunnen inspelen? En de uitvoering van de nu voorgestelde drastische inperking per 1 augustus de goede naam van Schiphol ernstig zal schaden? </vraag>
      <vraag nummer="7">Delen de bewindslieden dan ook de opvatting dat de thans voorgestelde inperking per 1 augustus a.s. de betrokken reisorganisatoren en chartermaatschappijen voor een onmogelijke opgave stelt en derhalve niet uitvoerbaar is? </vraag>
      <noten afkomstig="vraag">
         <noot nummer="1" datum="1997-07-7" bron="De Telegraaf van 5 en">De Telegraaf van 5 en, 7 juli 1997</noot>
      </noten>
   </vragen>
   <antwoorden aantal="7">
      <antwoord nummer="1">Ja. Ik heb hiervan kennisgenomen. Door AAS is een maatregelenpakket gepresenteerd, waarvan de implementatie er voor moet zorgen dat een (dreigende) overschrijding van de geluidszones wordt voorkomen. </antwoord>
      <antwoord nummer="2">Het is de taak van AAS de feitelijke ontwikkelingen in het gebruik van Schiphol te monitoren en in overleg met de gebruikers te zorgen voor een tijdige bijsturing indien blijkt dat de feitelijke ontwikkelingen afwijken van de prognoses, hetgeen in het verleden ook heeft plaatsgevonden. Hieronder valt ook het aantal vrachtvluchten gedurende de nacht. Overigens is AAS bij brief van 21 mei jl. (informeel reeds eind april) geïnformeerd over een dreigende overschrijding van de geluidszones. </antwoord>
      <antwoord nummer="3">Ja. De omvang van de vrachtvluchten van Israëlische carriers is conform de afspraken die tussen Nederland en Israël terzake bestaan. De betrokken Israëlische luchtvaartmaatschappijen opereren binnen die kaders. Vorig jaar heeft met name El Al, vanwege economische omstandigheden, minder gebruik gemaakt van haar operationele mogelijkheden. Dit jaar zijn de omstandigheden beter en vult zij haar mogelijkheden grotendeels in. El Al is overigens attent gemaakt op het feit dat AAS doende was een aantal nieuwe beperkingen in te voeren. De toestemming voor de vluchten is derhalve gegeven onder de voorwaarde dat El Al zich zal dienen te houden aan de operationele beperkingen die door AAS worden ingevoerd. </antwoord>
      <antwoord nummer="4">Ten aanzien van het in het plan gepresenteerde maatregelenpakket is het duidelijk dat de voorgestelde maatregelen nadelige consequenties hebben voor het bedrijfsmatig functioneren van de luchtvaartsector en de direct daaraan gelieerde bedrijven in het bijzonder. Dit laatste geldt vooral voor de vrachtsector en voor de chartervluchten. Onder andere de chartermaatschappijen Transavia, Martinair en Air Holland, die op Schiphol hun thuisbasis hebben, worden direct geraakt. Dit zal nadelige gevolgen hebben voor de bedrijfsvoering van de betrokken maatschappijen. Echter, de situatie is dusdanig ernstig dat structureel ingrijpen door AAS in het gebruik van Schiphol onvermijdelijk is. </antwoord>
      <antwoord nummer="5">Ja. Zoals hiervoor al is aangegeven worden de chartermaatschappijen Transavia, Martinair en Air Holland door de maatregelen geraakt in hun bedrijfsvoering. Dit heeft op zijn beurt weer nadelige consequenties voor de reisbranche en de Nederlandse vakantieganger. Vanwege de korte termijn waarop de maatregelen noodzakelijk zijn, kunnen de gevolgen al voelbaar zijn in het thans lopende zomerseizoen. Het vluchtschema voor het zomerseizoen, waarover al langere tijd geleden (contractuele) afspraken zijn gemaakt, is mede gebaseerd op vertrekken voor 06.00 uur. Indien niet meer voor 06.00 uur vertrokken kan worden is de vertraging al in het schema van de dag ingebakken en bestaat de kans dat niet voor 23.00 uur op Schiphol kan worden geland ter beëindiging van dit schema. Daarnaast hebben de toestellen te maken met de nog steeds veelvuldig optredende vertraging binnen het Europese luchtruim. Het gevolg hiervan zal zijn dat de passagiers hinder ondervinden en de betrokken maatschappijen schade zullen leiden. Naast nadelige consequenties voor het lopende zomerseizoen kunnen dergelijke maatregelen ook van invloed zijn op het komende winterseizoen. De boekingen voor dit seizoen vinden al plaats, waarbij wordt uitgegaan van al vastliggende vluchtschema’s, waarin geen rekening is gehouden met de voorgenomen maatregelen. </antwoord>
      <antwoord nummer="6">Zoals hiervoor al is aangegeven is het de taak van AAS de feitelijke ontwikkelingen in het gebruik van Schiphol te monitoren en in overleg met de gebruikers te zorgen voor een tijdige bijsturing indien blijkt dat de feitelijke ontwikkelingen afwijken van de prognoses. AAS had op grond van artikel 13, tweede lid, van de Aanwijzing Luchtvaartterrein Schiphol, eerder maatregelen kunnen treffen, teneinde de thans ontstane situatie te voorkomen. Dit kon ook veel eerder, omdat met het treffen van maatregelen niet gewacht hoefde te worden op mijn beslissing inzake het gewijzigde gebruiksplan. </antwoord>
      <antwoord nummer="7">Voor de beantwoording van deze vraag verwijs ik naar de passage aan het begin van deze brief inzake de consequenties van de gerechtelijke uitspraak. </antwoord>
      <noten afkomstig="antwoord"/>
   </antwoorden>
</kvr>
