<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Gijzel en Van Oven(beiden PvdA) aan de ministers van Justitie en van Verkeer en Waterstaat over het terugdraaien van kilometertellers.(Ingezonden 3 februari 2000); Antwoord</item>
         <item attribuut="Bestand">29Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11327
</item>
         <item attribuut="Inhoud">Vragen over het bericht in het Rotterdams Dagblad van 14 januari 2000, dat bedrijven geld verdienen aan en adverteren voor het aanpassen (en terugdraaien) van kilometertellers.</item>
         <item attribuut="Rubriek">Strafrecht en strafprocesrecht (Overtredingen) Verkeer, vervoer en waterstaat (Motorrijtuigen)</item>
         <item attribuut="Trefwoorden">Delicten Motorrijtuigen</item>
         <item attribuut="Vindplaats">Kamervragen met antwoord 1999-2000, nr. 949, Tweede Kamer</item>
         <item attribuut="Vraagnr_bij_indiening">2990006230</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Gijzel</persoon>
            <persoon partij="PvdA">Van Oven</persoon>
         </item>
         <item attribuut="Datum_reaktie">2000-03-21</item>
         <item attribuut="Datum_indiening">2000-02-03</item>
         <item attribuut="Document-id">KVR11327</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2065" allpagenumbers="2065 2066" vetnummer="2990006230" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11327" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="949" onderwerp="" indiendatum="2000-02-3">
         <vrager partij="PvdA" oorsprong="parlement">Van Gijzel</vrager>
         <vrager partij="PvdA" oorsprong="parlement">Van Oven</vrager>
         <vraagt-aan>de ministers van Justitie en van Verkeer en Waterstaat</vraagt-aan>
      </vraagdata>
      <antwoorddata antwoorddatum="21 maart 2000), zie ook Aanhangsel Handelingen nr. 809, vergaderjaar 1999–2000">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van de berichtgeving over bedrijven die geld verdienen aan en adverteren voor het aanpassen (het terugdraaien) van de kilometertellers? <voetnoot nummer="1"/>
      </vraag>
      <vraag nummer="2">Bent u het eens met stelling dat hier wellicht sprake is van uitlokking tot oplichting? Welk ander doel, buiten oplichting, is denkbaar voor het terugdraaien van een kilometerteller? Is het denkbaar het publiceren van advertenties in dit verband te beschouwen als een vorm van mededaderschap? </vraag>
      <vraag nummer="3">Vallen kilometertellers onder de IJkwet? </vraag>
      <vraag nummer="4">Werpt het antwoord op bovenstaande vragen nieuw licht op uw antwoord op de vragen van collega Eurlings dat een zelfstandig verbod op het terugdraaien van een kilometerteller weinig toevoegt aan de reeds bestaande sanctiemogelijkheden? Bent u bereid te onderzoeken of het strafbaar stellen van het terugdraaien van de kilometerteller bijdraagt aan het voorkomen van praktijken zoals onder vraag 1 beschreven? </vraag>
      <noten afkomstig="vraag">
         <noot nummer="2"/>
         <noot nummer="1" datum="2000-01-14" bron="Rotterdams Dagblad">Rotterdams Dagblad, 14 januari 2000</noot>
         <noot nummer="2" documenttype="Kamervragen" documentnummer="610">Aanhangsel Handelingen, nr. 610, Vergaderjaar 1999–2000.</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Wij willen vooropstellen het verwerpelijk te achten dat het bedrijf «Airfair» via advertenties in de krant gelegenheid verschaft om te manipuleren met kilometertellers. Een andere kwestie is – en daarover gaat de vraag – of het handelen van dat bedrijf een strafbaar feit oplevert. De vraag of het bedrijf «Airfair» zich schuldig maakt aan uitlokking tot bijvoorbeeld oplichting, moet worden beoordeeld aan de hand van artikel 47, eerste lid, onder 2 Wetboek van Strafrecht. Een strafbare uitlokking vereist dat iemand door gebruik te maken van een van de oplichtingsmiddelen – waarbij in casu gedacht kan worden aan het verschaffen van gelegenheid door het manipuleren van de kilometerteller – een ander persoon opzettelijk aanzet tot het plegen van een strafbaar feit. Vereist is dus dat de uitlokking opzettelijk geschiedt. Dit betekent dat het opzet van de uitlokken gericht moet zijn op zowel het uitlokken van een ander als op het vervullen van alle bestanddelen van het delict, waartoe die ander is aangezet. De uitlokker moet de ander op het idee hebben gebracht om een strafbaar feit te plegen. Daarnaast is vereist dat die ander ook daadwerkelijk tot het plegen van het strafbare feit of een strafbare poging daarvan, is overgegaan. Het zal in de praktijk moeilijk zijn om aan te tonen dat een adverteerder het opzet heeft gehad om anderen aan te zetten tot het plegen van een strafbaar feit en tevens het opzet heeft gehad op het vervullen van alle bestanddelen van het strafbare feit. In de praktijk zal het oorzakelijk verband tussen het opzet van de uitlokker en het plegen van het strafbare feit door de uitgelokte veelal tot bewijsproblemen leiden. Er dient eerder gedacht te worden aan medeplichtigheid – een lichtere vorm van deelneming aan het strafbare feit van een ander – in de zin van het opzettelijk gelegenheid verschaffen tot het plegen van een strafbaar feit (artikel 48 Wetboek van Strafrecht). Het verschil met uitlokking is dat de medeplichtige daadwerkelijk hulp verleent bij of tot het plegen van het strafbare feit. Hiervoor is wel vereist dat het strafbare feit daadwerkelijk is gevolgd en dat het bedrijf wist dat het strafbare feit zou volgen. Bij het bewijs van dit laatste – de wetenschap van het bedrijf – kan in aanmerking worden genomen dat het denkbaar is dat de klant die zijn kilometerteller laat veranderen, daarmee een ander dan illegaal doel voor ogen heeft, bijvoorbeeld in geval van vervanging van een defecte kilometerteller. Uit het voorgaande volgt dat het enkele publiceren van advertenties in beginsel niet gekwalificeerd kan worden als uitlokking of medeplichtigheid. </antwoord>
      <antwoord nummer="3">Nee. </antwoord>
      <antwoord nummer="4">Zoals reeds eerder is aangegeven in de antwoorden op de vragen van het lid Hofstra, 27 mei 1999 (Aanhangsel Handelingen, nr. 1288, vergaderjaar 1998–1999) en de antwoorden op de vragen van het lid Eurlings van 17 november 1999, zijn wij van mening dat de huidige wetgeving voldoende mogelijkheden biedt om op te treden tegen frauduleus handelen door autobezitters. Ook tegen bedrijven die hen daarbij behulpzaam zijn, kan – zoals hierboven aangegeven – onder omstandigheden worden opgetreden, zij het dat het enkele adverteren naar onze mening niet strafbaar is noch hoort te zijn. Wij zien vooralsnog geen aanleiding tot verder onderzoek naar de mogelijkheden tot strafbaarstelling. Ons land zal binnenkort een voorstel neerleggen bij de Europese Commissie met de strekking om de kilometerteller verplicht te stellen, door aanpassing van de bestaande richtlijn voor snelheidsmeters. Daarmee verbetert de mogelijkheid voor de branche om de bestaande NAP (Nationale Autopas) kilometerstandregistratie tegen fraude te beschermen. </antwoord>
      <noten afkomstig="antwoord"/>
   </antwoorden>
</kvr>
