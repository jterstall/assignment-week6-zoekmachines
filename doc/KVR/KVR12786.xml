<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verburg (CDA) en Kamp (VVD) aan de minister van Sociale Zaken en Werkgelegenheid en de staatssecretaris van Justitie over het masterplan asielzoekers Limburg. (Ingezonden 17 november 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12786
</item>
         <item attribuut="Inhoud">Betreft een initiatief van de provincie Limburg inzake werkgelegenheid voor asielzoekers.</item>
         <item attribuut="Rubriek">Arbeid (Arbeidsbemiddeling) Arbeid (Arbeidsmarkt) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen Werkgelegenheid</item>
         <item attribuut="Vindplaats">Kamervragen met antwoord 2000-2001, nr. 392, Tweede Kamer</item>
         <item attribuut="Vraagnr_bij_indiening">2000102490</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Verburg</persoon>
            <persoon partij="VVD">Kamp</persoon>
         </item>
         <item attribuut="Datum_reaktie">2000-12-14</item>
         <item attribuut="Datum_indiening">2000-11-17</item>
         <item attribuut="Document-id">KVR12786</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="809" allpagenumbers="809 810" vetnummer="2000102490" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12786" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="392" onderwerp="" indiendatum="2000-11-17">
         <vrager partij="CDA" oorsprong="parlement">Verburg</vrager>
         <vrager partij="VVD" oorsprong="parlement">Kamp</vrager>
         <vraagt-aan>de minister van Sociale Zaken en Werkgelegenheid en de staatssecretaris van Justitie</vraagt-aan>
      </vraagdata>
      <antwoorddata antwoorddatum="2000-12-14">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Waarom bent u in uw brief van 14 november jongstleden naar aanleiding van het stenogram, 7 november 2000 inzake het masterplan asielzoekers Limburg, niet ingegaan op de gestelde vragen? <voetnoot nummer="1"/>
      </vraag>
      <vraag nummer="2">Hoe beoordeelt u dit initiatief in het licht van het feit dat 80% van de asielaanvragen door de Immigratie- en Naturalisatiedienst (IND) worden afgewezen? </vraag>
      <vraag nummer="3">Deelt u de opvatting dat het accepteren van een afwijzende beslissing bemoeilijkt wordt, indien men direct na de asielaanvraag in staat wordt gesteld een traject te volgen met achtereenvolgens een taalcursus, beroepsoriëntatie, een beroepsopleiding en werk? </vraag>
      <vraag nummer="4">Hoe groot zijn de totale kosten van de trajecten, weergegeven in vraag 3, en welke organisaties leveren welke bijdrage daaraan? </vraag>
      <vraag nummer="5">Wat is de rol van asielzoekerscentra in deze? Bent u bereid er voor te zorgen dat het Centraal Orgaan Asielzoekers (COA) zich aan de wettelijke regeling houdt? Hoe beoordeelt u de rol van asielzoekerscentra in deze? </vraag>
      <vraag nummer="6">Wat zijn de rollen van Arbeidsvoorziening, de gemeenten en de ROC’s in deze? Bent u bereid er voor te zorgen dat genoemde instellingen zich aan de wettelijke regeling houden? </vraag>
      <vraag nummer="7">Deelt u de mening dat de provincie Limburg zich moet houden aan de wettelijke regeling? Zo ja, bent u bereid de provincie Limburg daarop te wijzen? Zo neen, waarom niet? Bent u bereid gebruik te maken van de mogelijkheid om het besluit van de provincie te schorsen dan wel voor vernietiging bij de Kroon voor te dragen? Zo neen, waarom niet? </vraag>
      <noten afkomstig="vraag">
         <noot nummer="1">Regeling van werkzaamheden, 7 november 2000 Kamerstuk 19 637 nr. 457</noot>
      </noten>
   </vragen>
   <antwoorden aantal="7">
      <antwoord nummer="1">De beantwoording van de vragen was kort, omdat de vragen waren gebaseerd op een onjuiste berichtgeving. </antwoord>
      <antwoord nummer="2">In het kader van een zinvolle dagbesteding heeft het kabinet besloten om asielzoekers beperkt toegang te geven tot de Nederlandse arbeidsmarkt. In het kader van het terugkeerbeleid heeft het kabinet besloten om meer aandacht te besteden aan scholing, waar de asielzoeker profijt van heeft wanneer hij terug moet keren naar het land van herkomst. Beide elementen zijn in het asielzoekersproject van Limburg verwerkt. Zo is de Internationale Organisatie voor Migratie (IMO) bij het project betrokken in verband met de voorbereiding van de terugkeer van asielzoekers die een negatieve beschikking op hun asielverzoek hebben ontvangen. </antwoord>
      <antwoord nummer="3">Neen. Aan asielzoekers in procedure worden in het kader van de dagstructurering Nederlandse taallessen, een programma voor maatschappij- en beroepenoriëntatie en beroepsgerichte cursussen geboden. Daarnaast is het asielzoekers in procedure binnen bepaalde voorwaarden toegestaan vrijwilligerswerk en betaald werk te verrichten. Genoemde mogelijkheden dienen ter voorkoming van hospitalisering en zijn ontwikkeld om de zelfredzaamheid van de asielzoekers in stand te houden en te bevorderen. Op deze zelfredzaamheid wordt overeenkomstig het regeerakkoord een groter beroep gedaan. De voorwaarden waaronder deze activiteiten worden geboden, maken dat de eventuele terugkeer niet wordt bemoeilijkt. Zo wordt na een negatieve beslissing in eerste aanleg geen Nederlandse taalles meer geboden, maar uitsluitend nog cursusaanbod gericht op terugkeer. Het project in Limburg kent een eerste traject van een halfjaar taalcursus Nederlands. Hiermee sluit het project aan bij de Vreemdelingenwet 2000. In het kader van deze wet wordt in principe binnen 6 maanden een beslissing op een asielaanvraag genomen. Bij een vervolgtraject wordt, zoals vermeld in het antwoord op vraag 2, rekening gehouden met de aard van deze beslissing. </antwoord>
      <antwoord nummer="4">De begrote kosten bedragen: voor het jaar 2000 f 1 495 000,00, voor het jaar 2001 f 3 836 376,00, voor het jaar 2002 f 5 864 362,00, voor het jaar 2003 f 6 040 292,00, voor het jaar 2004 f 6 221 500,00, voor het jaar 2005 f 6 372 013,00, voor het jaar 2006 f 6 563 173,00. De financiering voor het jaar 2001 (in guldens) bestaat uit bijdragen van ROC’s (200 000), COA (50 000), gemeenten (300 000), de Provincie Limburg (250 000), CAO-gelden (400 000), Uitzendorganisaties (100 000), GSD-gelden (100 000), Transport en Logistiek (10 000), Technocentra (200 000), en O&amp;O en O&amp;A-fondsen (600 000). Voor het overige (1 626 376) zal het project een subsidie aanvragen onder het EQUAL-programma van de Europese Commissie dat loopt tot en met het jaar 2006. </antwoord>
      <antwoord nummer="5">De initiatiefnemer van het project is het vertrouwenspact Limburg welke via een stuurgroep (nu een «stichting in oprichting») vorm geeft aan het project. Het COA is deelnemer aan het project en zal met name de aanvraag voor de EQUAL-financiering ondersteunen. Het COA houdt zich daarbij uiteraard aan de wettelijke regelingen (Vreemdelingenwet 2000, Wet arbeid vreemdelingen en het Beleidskader Terugkeer). </antwoord>
      <antwoord nummer="6">Arbeidsvoorziening is niet direct betrokken bij werving van asielzoekers voor het project en scholing, maar wel bij de afgifte van tewerkstellingsvergunningen. De gemeenten nemen deel als belanghebbenden en financieren uit algemene middelen. Scholing vindt voor een belangrijk deel plaats bij de ROC’s. </antwoord>
      <antwoord nummer="7">Natuurlijk dient de provincie Limburg zich te houden aan de wettelijke regeling die geldt voor asielzoekers. Het is niet nodig om Limburg daarop te wijzen aangezien ik geen aanwijzingen heb dat het project niet binnen de wettelijke regeling zou passen. Uit overleg met de initiatiefnemers van het project blijkt dat dit ook hun uitdrukkelijke bedoeling is. </antwoord>
      <noten afkomstig="antwoord"/>
   </antwoorden>
</kvr>
