<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rietkerk en Th.A.M. Meijer (beiden CDA) aan de staatssecretaris van Landbouw, Natuurbeheer en Visserij over verhoging van de pachtnormen. (Ingezonden 29 juni 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14071
</item>
         <item attribuut="Inhoud">Vragen naar aanleiding van het artikel 'BLHB vraagt Faber dringend af te zien van verhoging pachtnormen' in De Landpachter nr. 5 van mei 2001, over het voornemen van staatssecretaris Faber (LNV) om de pachtnormen te verhogen met 25% met een maximum van f125,- per hectare.</item>
         <item attribuut="Rubriek">Landbouw (Landbouwgronden)</item>
         <item attribuut="Trefwoorden">Pacht</item>
         <item attribuut="Vindplaats">Kamervragen met antwoord 2000-2001, nr. 1527, Tweede Kamer</item>
         <item attribuut="Vraagnr_bij_indiening">2000112980</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Rietkerk</persoon>
            <persoon partij="CDA">Th.A.M. Meijer</persoon>
         </item>
         <item attribuut="Datum_reaktie">2001-07-18</item>
         <item attribuut="Datum_indiening">2001-06-29</item>
         <item attribuut="Document-id">KVR14071</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3185" allpagenumbers="3185 3186" vetnummer="2000112980" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14071" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1527" onderwerp="" indiendatum="2001-06-29">
         <vrager partij="CDA" oorsprong="parlement">Rietkerk</vrager>
         <vrager partij="CDA" oorsprong="parlement">Th.A.M. Meijer</vrager>
         <vraagt-aan>de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2001-07-18">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het artikel «BLHB vraagt Faber dringend af te zien van verhoging pachtnormen» waarin naar voren wordt gebracht dat u voornemens bent om de pachtnormen met 25% met een maximum van f 125 per hectare te verhogen? <voetnoot nummer="1"/>Is het waar dat u het voornemen tot die verhoging van de pachtnormen hebt? En zo ja, kunt u de Kamer hierover informeren? </vraag>
      <vraag nummer="2">Is het waar dat verhoging van de pachtnormen zou kunnen leiden tot een daling van het gezinsinkomen met meer dan 10 procent? </vraag>
      <vraag nummer="3">Deelt u de mening dat door een verhoging van de pachtnormen de relatie tussen de pachtprijs en het opbrengend vermogen van de grond zoek raakt? </vraag>
      <vraag nummer="4">Klopt het dat uw conclusie – dat pacht voor reguliere pachtcontracten is gedaald – niet steekhoudt vanwege het feit dat er in de redenering rekening is gehouden met oneigenlijke bedragen, zoals in het genoemde artikel van de Bond van landpachters en eigen grondgebruikers in Nederland is beschreven? Zo ja, welke stappen zult u ondernemen? </vraag>
      <vraag nummer="5">Hoe verhoudt zich uw voorstel tot het al lang aangekondigde regeringsstandpunt inzake pacht, dat gebaseerd is op het advies van de commissie Leemhuis? Wanneer stuurt u het regeringsstandpunt naar de Kamer? </vraag>
      <noten afkomstig="vraag">
         <noot nummer="1" titel="De Landpachter">Zie artikel in «De Landpachter», 75e jaargang, nr. 5, mei 2001</noot>
      </noten>
   </vragen>
   <antwoorden aantal="5">
      <antwoord nummer="1">Ik heb kennisgenomen van genoemd artikel. Bij brief van 19 juni jl. heb ik het ontwerpbesluit houdende wijziging van het Pachtnormenbesluit 1995 met nota van toelichting gezonden aan de Voorzitter van de Vaste Commissie voor LNV. Daarin wordt onder andere voorgesteld om de pachtnorm voor los land met 20% te verhogen, met een maximum van f 150,– per hectare per jaar. </antwoord>
      <antwoord nummer="2">Ik kan niet op voorhand uitsluiten dat zich in een aantal individuele gevallen een dergelijke daling van het gezinsinkomen zou kunnen voordoen. Dit zal echter naar mijn stellige verwachting geen algemene tendens zijn. Immers, juist het maximum per hectare van f 150,– en de regionale pachtnorm zijn bedoeld om al te grote pachtprijsverhogingen tegen te gaan. Daarbij wil ik benadrukken dat verpachters kunnen afzien van een verhoging van de pachtprijs of ervoor kunnen kiezen om niet de maximale verhoging in de pachtprijs door te berekenen. Zoals in de nota van toelichting bij bovengenoemd ontwerpbesluit is vermeld, is het tenslotte ook in het belang van de verpachter dat de pachter de pacht duurzaam kan blijven voldoen. </antwoord>
      <antwoord nummer="3">De relatie tussen pachtprijs en opbrengend vermogen van de grond is één van de elementen in de afweging. Bij de vaststelling van de pachtnormen dient een evenwicht te worden nagestreefd tussen de belangen van de pachter en die van de verpachter. Van een dergelijk evenwicht zou geen sprake zijn als de pachtprijzen volgens de oorspronkelijke bedoeling tot het niveau van 2% van de thans geldende vrije verkeerswaarde verhoogd zouden worden. Daarom is gekozen voor een minder sterke verhoging. </antwoord>
      <antwoord nummer="4">Zoals in de nota van toelichting van het ontwerpbesluit houdende wijziging van het Pachtnormenbesluit 1995 is vermeld, zijn naar aanleiding van de twijfels van onder meer de Bond van Landpachters en Eigen-Grondgebruikers in Nederland (BLHB) over de dalende prijzen van reguliere pacht in 1999 de onderliggende cijfers nader bestudeerd. Recente cijfers uit het Bedrijveninformatienet van het Landbouw-Economisch Instituut laten een sinds 1995 gestaag stijgende pachtprijs voor reguliere pacht zien, ook in 1999/2000. Mede op grond hiervan heb ik mijn voorstel voor de verhoging van de pachtnorm voor los land bijgesteld van 25% naar 20%. </antwoord>
      <antwoord nummer="5">Het kabinetsstandpunt zal op korte termijn aan de beide Kamers worden toegezonden. Zoals ik in de nota van toelichting bij het ontwerp-Pachtnormenbesluit heb vermeld, zal het traject tot inwerkingtreding van nieuwe wetgeving naar verwachting enige jaren in beslag nemen. Vooralsnog zijn daarom regels voor het vaststellen van de pachtprijzen voor reguliere pacht nodig. </antwoord>
      <noten afkomstig="antwoord"/>
   </antwoorden>
</kvr>
