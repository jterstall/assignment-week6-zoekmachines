<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Omtzigt en Smilde (beiden CDA) aan de minister van Volksgezondheid, Welzijn en Sport over herverdeling van gelden tussen zorgverzekeraars. (Ingezonden 28 augustus 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26359
</item>
         <item attribuut="Inhoud">Vragen over de herverdeling van gelden tussen zorgverzekeraars. Is dit mede aanleiding om er voor te zorgen dat voor het vereveningsmodel van 2007 geen herverdeling achteraf meer hoeft plaats te vinden.</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Zorgverzekeraars</item>
         <item attribuut="Vindplaats">Kamervragen met antwoord 2005-2006, nr. 2128, Tweede Kamer</item>
         <item attribuut="Vraagnr_bij_indiening">2050618140</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Omtzigt</persoon>
            <persoon partij="CDA">Smilde</persoon>
         </item>
         <item attribuut="Datum_reaktie">2006-09-12</item>
         <item attribuut="Datum_indiening">2006-08-28</item>
         <item attribuut="Document-id">KVR26359</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4523" allpagenumbers="4523 4524" vetnummer="2050618140" code="0506tkkvr2128" lopendefooter="Tweede Kamer, vergaderjaar 2005–2006, Aanhangsel" filenaam="KVR26359" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2128" onderwerp="" indiendatum="2006-08-28">
         <vrager partij="CDA" oorsprong="parlement">Omtzigt</vrager>
         <vrager partij="CDA" oorsprong="parlement">Smilde</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-09-12">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het waar dat er tussen de € 250 miljoen en € 655 miljoen herverdeeld moet worden tussen de zorgverzekeraars? <voetnoot nummer="1"/>
      </vraag>
      <vraag nummer="2">Zou dit aanleiding zijn tot herverdeling van vereveningsgelden? Zo ja, welke problemen zijn te verwachten? </vraag>
      <vraag nummer="3">Op welke wijze gaat u ervoor zorgdragen dat de compensatie voor chronisch zieken niet zal worden aangetast door deze herverdeling? </vraag>
      <vraag nummer="4">Hoe verhoudt deze mogelijke herverdeling zich tot de belofte om achteraf geen compensatie meer toe te passen? </vraag>
      <vraag nummer="5">Welke stappen zult u ondernemen om ervoor te zorgen dat voor het vereveningsmodel van 2007 geen herverdeling achteraf meer zal plaatsvinden? </vraag>
      <noten afkomstig="vraag">
         <noot nummer="1" datum="2006-08-23" bron="Financieel Dagblad">Financieel Dagblad, 23 augustus 2006</noot>
      </noten>
   </vragen>
   <antwoorden aantal="5">
      <antwoord nummer="1">In juli 2006 heeft het CVZ zorgverzekeraars geïnformeerd over financiële consequenties van een herziening van de ex-ante vereveningsbijdrage 2006. Directe aanleiding van de herziening van de ex-ante vereveningsbijdrage 2006 is het verzoek van verzekeraars om al lopende het jaar de vereveningsbijdrage te herzien op basis van de verzekerdenstanden per juni 2006. De ex-ante vereveningsbijdrage 2006 is namelijk in september 2005 vastgesteld op basis van verwachte verzekerdenaantallen per verzekeraar voor 2006. Door de grote verschuiving in verzekerdenportefeuilles tussen verzekeraars is het evident dat de verzekerdenaantallen en samenstelling niet corresponderen met de geraamde aantallen en samenstelling per zorgverzekeraar. Door een herziene ex-ante vereveningsbijdrage 2006 worden zorgverzekeraars zo vroeg mogelijk geïnformeerd over de verwachte vereveningsbijdrage 2006 zodat verzekeraars een zo goed mogelijke inschatting kunnen maken van hun risicovereveningsresultaat 2006 ten behoeve van de premiecalculaties 2007. De herziening van de ex-ante vereveningsbijdrage 2006 gebaseerd op de meest recente gegevens over de aantallen verzekerden per zorgverzekeraar leidt tot een herverdeling van de ex-ante vereveningsbijdragen van ongeveer 130 miljoen euro. Bij de herziening van de ex-ante vereveningsbijdrage 2006 heeft CVZ echter niet alleen rekening gehouden met de meest recente verzekerdenaantallen en samenstelling per verzekeraar maar geeft CVZ ook inzicht in de financiële gevolgen van drie andere aanpassingen. Bovenop de genoemde 130 miljoen zou ten eerste 250 miljoen euro te veel gegeven ex-ante vereveningsbijdrage als gevolg van een rekenfout door CVZ moeten worden teruggehaald. Ten tweede 110 miljoen euro als gevolg van een onderregistratie in gegevens van voormalig particuliere verzekeraars. Ten eerste kwam eind 2005 en begin 2006 aan het licht dat CVZ een fout heeft gemaakt bij de bepaling van het aantal chronisch zieke verzekerden op grond waarvan verzekeraars een extra vereveningsbijdrage krijgen. Dit had tot gevolg dat een aantal verzekeraars te weinig ex-ante vereveningsbijdrage 2006 hadden gekregen. De betrokken verzekeraars zijn gecompenseerd voor deze fout door een hogere ex-ante vereveningsbijdrage. Echter, de afslag voor gezonde verzekerden is hierdoor te laag vastgesteld. Dit betekent dat alle verzekeraars voor hun gezonde verzekerden in totaal ongeveer 250 miljoen euro te veel ex-ante vereveningsbijdrage hebben gekregen. De bepaling van de ex-ante vereveningsbijdragen 2006 is gebaseerd op gegevens van voormalige ziekenfondsen en particuliere verzekeraars. In de loop van 2006 blijkt dat de aangeleverde gegevens van particuliere verzekeraars niet volledig zijn geweest. Het CVZ heeft hiervoor in september 2005 niet gecorrigeerd bij de vaststelling van de ex-ante vereveningsbijdragen 2006. Deze onderregistratie heeft er toe geleid dat voor voormalig particuliere verzekeraars er te weinig verzekerden op grond waarvan verzekeraars via het criterium Farmaceutische kostengroepen (FKG’s) een extra vereveningsbijdrage krijgen, zijn geraamd. Na overleg met verzekeraars heeft CVZ in juli de onderregistratie op 10 procent geprikt (precieze onderregistratie is niet bekend), zodat de ex-ante bijdragen naar verwachting beter zullen aansluiten bij de gerealiseerde ex-post uitkomsten waar FKG’s op realisatiecijfers 2006 worden gebaseerd. Dit leidt er toe dat er ongeveer 110 miljoen euro meer ex-ante vereveningsbijdrage wordt uitgekeerd. Deze aanpassing van de ex-ante vereveningsbijdrage heeft geen directe premieconsequenties. </antwoord>
      <antwoord nummer="2">Bij vraag 1 heb ik uitvoerig aangegeven dat CVZ in juli verzekeraars heeft geïnformeerd over de extra ex-ante vereveningsbijdrage 2006. CVZ heeft in de informatie aan zorgverzekeraars ook aangegeven welke consequenties de budgettair neutrale verwerking van deze extra vereveningsbijdrage heeft. Om grote premieconsequenties te voorkomen heb ik echter besloten om ten eerste het teveel aan ex-ante vereveningsbijdrage van in totaal ongeveer 250 miljoen euro als gevolg van een fout van het CVZ niet af te romen in 2006. Voor nadere informatie verwijs ik u naar mijn antwoorden op vragen van mevrouw Schippers. In totaal betekent dit maximaal 240 miljoen euro zou moeten worden herverdeeld volgens de bestaande ex-post compensatiemechanismen. Verzekeraars zijn hiervan volledig op de hoogte en ik verwacht daarom geen problemen. </antwoord>
      <antwoord nummer="3">De budgettair neutrale herverdeling van de extra ex-ante vereveningsbijdrage zal conform de Regeling zorgverzekering gebeuren. De compensatie van chronisch zieken wordt hierdoor niet beïnvloed. </antwoord>
      <antwoord nummer="4">Ik heb nooit de belofte gedaan om achteraf geen compensatie toe te passen. De herverdeling vindt plaats volgens de in september 2005 vastgestelde ministeriële regeling. </antwoord>
      <antwoord nummer="5">Ook het risicovereveningssysteem 2007 kent vanwege de nog steeds bestaande onzekerheden en gegevensproblemen (bijvoorbeeld bij de dbc’s) een inzet van ex-post compensatiemechanismen. Ik heb hierover op 31 augustus jongstleden met Zorgverzekeraars Nederland afspraken gemaakt en heden u per brief geïnformeerd. Ik heb tevens met Zorgverzekeraars Nederland afgesproken om dit najaar vast te leggen langs welk tijdpad en onder welke voorwaarden de inzet van ex-post compensatiemechanismen kan worden afgebouwd. </antwoord>
      <noten afkomstig="antwoord"/>
   </antwoorden>
</kvr>
