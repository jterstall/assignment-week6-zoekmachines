<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (VVD) aan de ministers van Buitenlandse Zaken en van Binnenlandse Zaken en Koninkrijksrelaties over financieringen vanuit Saoedi-Arabië. (Ingezonden 22 oktober 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16877
</item>
         <item attribuut="Inhoud">Ter aanvulling op eerder gestelde vragen, verzoek tot uitleg over financiering vanuit Saoedi-Arabië ten behoeve van terroristische akties.</item>
         <item attribuut="Rubriek">Criminaliteit en openbare orde (Veiligheid) Internationale betrekkingen (Overig)</item>
         <item attribuut="Trefwoorden">Terrorisme</item>
         <item attribuut="Vindplaats">Kamervragen met antwoord 2002-2003, nr. 521, Tweede Kamer</item>
         <item attribuut="Vraagnr_bij_indiening">2020302060</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Wilders</persoon>
         </item>
         <item attribuut="Datum_reaktie">2002-12-18</item>
         <item attribuut="Datum_indiening">2002-10-22</item>
         <item attribuut="Document-id">KVR16877</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1103" allpagenumbers="1103 1104 1105" vetnummer="2020302060" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16877" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="521" onderwerp="" indiendatum="2002-10-22">
         <vrager partij="VVD" oorsprong="parlement">Wilders</vrager>
         <vraagt-aan>de ministers van Buitenlandse Zaken en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="18 december 2002), zie ook Aanhangsel Handelingen nr. 337, vergaderjaar 2002–2003">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="11">
      <vraag nummer="1">Heeft u kennisgenomen van het rapport «Terrorist Financing», dat is gepubliceerd door de Amerikaanse Council on Foreign Relations? Wat is uw oordeel over dit rapport? </vraag>
      <vraag nummer="2">Wordt in dit rapport verklaard dat: a. personen en charitatieve instellingen die zich in Saoedi-Arabië bevinden reeds jarenlang de belangrijkste bron van gelden voor Al-Qaeida zijn; b. dat dit niet verwonderlijk is vanwege de bijzondere concentratie van rijkdom in Saoedi-Arabië; c. personen met een Saoedische nationaliteit altijd een onevenredig groot percentage van het ledenbestand van Al-Qaeida hebben uitgemaakt; d. Saoedische functionarissen reeds jarenlang onvoldoende aandacht hebben willen besteden aan het probleem van de Saoedische financiering van Al-Qaeida? </vraag>
      <vraag nummer="3">Onderschrijft u de uitspraak in het genoemde rapport dat Saoedi-Arabië nog honderd stappen zal moeten zetten voordat het wellicht zal zijn waar het zou moeten zijn? </vraag>
      <vraag nummer="4">Onderschrijft u de uitspraak in het genoemde rapport dat het totale aantal terrorisme-gerelateerde tegoeden die door de inspanningen sinds (vooral) 11 september 2001 zijn geblokkeerd slechts een zeer klein deel uitmaakt van de totale fondsen die ter beschikking staan van Al-Qaeida? </vraag>
      <vraag nummer="5">Hapert de aanpak van de bondgenoten van de Verenigde Staten terrorisme-gerelateerde tegoeden te blokkeren? Geldt dit ook voor Nederland? Is er sprake van gebrek aan politieke wil bij de bondgenoten van de Verenigde Staten om de financiering van terrorisme te bestrijden? </vraag>
      <vraag nummer="6">Zijn er, mede door Nederland, adequate maatregelen genomen tegen het gebruik van het hawalla-systeem door moslim-extremistische organisaties? </vraag>
      <vraag nummer="7">Verbiedt de Europese Unie alleen de fondsverwerving voor de militaire tak van Hamas, hoewel bekend is dat ook gelden die bestemd zijn voor andere takken van Hamas gebruikt worden voor terroristische aanslagen? </vraag>
      <vraag nummer="8">Hoe dienen in dit verband de activiteiten van de organisatie Al-Aqsa in Nederland te worden beoordeeld? </vraag>
      <vraag nummer="9">Weigert de Europese Unie de financiering van de terroristische organisatie Hezbollah te verbieden? Kan dit alsnog op korte termijn worden bewerkstelligd? </vraag>
      <vraag nummer="10" voetnoot="1">Bestaan er aanwijzingen dat ook vertakkingen van Al-Qaeida in Zuidoost-Azië hebben geprofiteerd van Saoedische financiering, met name van financiering door de organisatie Al-Haramain? <voetnoot nummer="1"/>
      </vraag>
      <vraag nummer="11">Bent u, in lijn met uw toezeggingen tijdens het Algemeen Overleg inzake de Raad Algemene Zaken en Externe Betrekkingen (RAZEB) d.d. 17 oktober jl., bereid het (eens temeer gebleken) zeer ernstige karakter van de problematiek omtrent de financiering van terrorisme aan te kaarten bij uw ambtgenoten binnen de Europese Unie? Wat is in de komende tijd de inzet van de Nederlandse regering de bestrijding van de financiering van terrorisme te versterken? </vraag>
      <noten afkomstig="vraag">
         <noot nummer="1" datum="2002-09-23" bron="Zie ook Time">Zie ook Time, 23 september 2002</noot>
      </noten>
   </vragen>
   <toelichting>Deze vragen dienen ter aanvulling op de 14 vragen van hetzelfde kamerlid over financieringen vanuit Saoedi-Arabië d.d. 15 oktober jl., vraagnummer 2020301750. </toelichting>
   <antwoorden aantal="11">
      <antwoord nummer="1">Ja. Het rapport geeft een realistisch beeld over de voortgang in de bestrijding van financiering van terrorisme. Enerzijds heeft de internationale gemeenschap via tal van instrumenten (een daarvan is het bevriezen van tegoeden) successen geboekt. De financiële sector is waakzaam. Terroristen kunnen nauwelijks nog gebruik maken van reguliere monetaire kanalen. Anderzijds is het opdrogen van financieringsbronnen van terroristen een uiterst complexe materie, zeker nu er aanwijzingen zijn dat terroristen meer gebruik maken van niet-monetaire activa en zwarte financiële circuits. </antwoord>
      <antwoord nummer="2">Ja. </antwoord>
      <antwoord nummer="3">Zoals ook kenbaar gemaakt in het antwoord op eerdere vragen gesteld door het lid Wilders op 15 oktober jl. (kenmerk 2020301750), is tot nog toe zeker US $ 70–90 miljoen door Saudi-Arabië geblokkeerd aan fondsen bestemd voor Al-Qa’ida. Voorts zijn naast de maatregelen zoals vermeld in eerdergenoemd antwoord (op vraag 5) inmiddels plannen in voorbereiding om alle charitatieve organisaties vergunningsplichtig te maken. Charitatieve instellingen werkzaam buiten Saudi-Arabië zullen onder toezicht staan van de Saudi Ambassades. Doel van deze verdergaande maatregelen is een nauwgezette controle op activiteiten en geldstromen van deze instellingen. Daarnaast zijn speciale «anti wit-was» eenheden in het leven geroepen teneinde deze praktijken zoveel als mogelijk te bestrijden. Deze eenheden staan onder rechtstreeks toezicht van de Saudi centrale bank, de Saudi Arabian Monetary Agency. In het licht van het voorgaande lijkt de uitspraak «dat Saudi-Arabië nog honderd stappen zal moeten zetten» wat kort door de bocht. De regering acht het terzake door Saoedi-Arabië aangevangen beleid, mits met kracht voortgezet, hoopgevend. </antwoord>
      <antwoord nummer="4">Sinds 11 september 2001 is er wereldwijd meer dan 100 miljoen dollar bevroren op basis van VN-veiligheidsraadresolutie 1267/1390 («financiële sancties tegen Al-Qa’ida, Bin Laden en de Taliban»). Dat is ontegenzeglijk een succes voor de internationale gemeenschap. Tegelijkertijd onderkent de regering het gegeven dat Al-Qa’ida nog niet financieel ontmanteld is. Over de omvang van de fondsen die ter beschikking staan van Al-Qa’ida bestaat immers geen zekerheid. Kenmerkend voor de financiering van Al-Qa’ida is enerzijds het clandestiene karakter en anderzijds de diffuse, transnationale structuur. Het is daardoor aannemelijk dat het huidige controleregime niet volledig zicht en grip heeft op alle financieringsstromen ten behoeve van Al-Qa’ida. </antwoord>
      <antwoord nummer="5">Het internationale recht verplicht VN-lidstaten om de financiering van terrorisme te bestrijden. De VN-veiligheidsraad heeft twee resoluties hierover aangenomen op basis van hoofdstuk VII van het Handvest (VN VR 1267/1390 en VN VR 1373). VNVR 1267/1390 («financiële sancties tegen Al-Qa’ida, Bin Laden en de Taliban») bevat een lijst met ruim 240 entiteiten waarvan wereldwijd de tegoeden moeten worden bevroren. Het effectief bevriezen van tegoeden stelt hoge eisen aan de administratieve en juridische uitvoeringscapaciteit van overheden in VN-lidstaten en de financiële sector. In sommige (ontwikkelings)landen is deze capaciteit onvoldoende ontwikkeld waardoor de effectiviteit van de bevriezingsmaatregelen wellicht niet zo groot is als die zou moeten zijn. De EU voert beide resoluties onverkort uit en ontwikkelt daarenboven projecten om derde landen daarbij te assisteren. Beide VN VR-resoluties heeft de EU omgezet in verordeningen die directe werking hebben in de lidstaten. Nederland heeft daarbij een pro-actieve rol die ook door de VS wordt onderkend. Ik verwijs daarbij ondermeer naar het artikel van VS-ambassadeur Sobel in «Bank- en Effectenbedrijf» van juli/augustus 2002 («The Netherlands has taken on a leadership position within the UN and the EU in initiating and implementing action to freeze accounts [...]») alsmede de getuigenis van VS Under Secretary of State for Economic Affairs, Alan Larson, tegenover het Congres op 19 september 2002 («The EU has worked with us to ensure that nearly every terrorist individual and entity designated by the US has been designated by the EU. [...] The Dutch gouvernment recently took rapid and effective action against the financial assets of the New Peoples Army and its leader Jose Sison»). </antwoord>
      <antwoord nummer="6">Optreden tegen misbruik van het Hawalla-systeem is gecompliceerd omdat Hawalla-bankiers zich grotendeels onttrekken aan het formele financiële circuit. De Financial Action Task Force tegen witwassen van de OESO ontwikkelt thans richtlijnen op dit gebied. </antwoord>
      <antwoord nummer="7">Sinds 27 december 2001 figureert Hamas-Izz al-Din al-Qassem (de terroristische arm van Hamas) op de EU-lijst behorende bij Gemeenschappelijk Standpunt 931/2001 alsmede uitvoeringsverordening 2580/2001. Het is verboden om fondsen ter beschikking te stellen aan entiteiten op de lijst. Bovendien moeten de tegoeden van entiteiten die op de lijst staan worden bevroren. Voor plaatsing van Hamas zelf op de lijst ontbreekt de noodzakelijke consensus. </antwoord>
      <antwoord nummer="8">Ik verwijs u naar de recente beantwoording van Kamervragen van de leden Wilders/Cornielje (Aanhangsel Handelingen, nr. 152, vergaderjaar 2002–2003) en Teeven (Aanhangsel Handelingen, nr. 363, vergaderjaar 2002–2003) inzake Al Aqsa. </antwoord>
      <antwoord nummer="9">Over wenselijkheid van plaatsing van Hezbollah op de lijst behorende bij Gemeenschappelijk Standpunt 931/2001 bestaat in de EU geen consensus. Meer dan de helft van de EU-lidstaten meent dat Hezbollah, mede gelet op haar parlementaire activiteiten in Libanon, niet voldoet aan het criterium «terroristische organisatie». </antwoord>
      <antwoord nummer="10">Ja. </antwoord>
      <antwoord nummer="11">Bestrijding van de financiering van terrorisme is en blijft een belangrijke prioriteit van de Nederlandse regering. Nederland wil op dit punt ook binnen de EU een prominente rol blijven spelen. </antwoord>
      <noten afkomstig="antwoord"/>
   </antwoorden>
</kvr>
