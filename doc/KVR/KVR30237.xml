<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dézentjé Hamming-Bluemink (VVD) aan de staatssecretaris van Onderwijs, Cultuur en Wetenschap, mevrouw Van Bijsterveldt-Vliegenthart over de hoge uitval van allochtone studenten aan de PABO's. (Ingezonden 2 november 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30237
</item>
         <item attribuut="Inhoud">Vragen naar aanleiding van het artikel 'Allochtone studenten verlaten massaal de pabo' in de Volkskrant van 29 oktober 2007.</item>
         <item attribuut="Rubriek">Hoger onderwijs (Studierichtingen) Welzijn (Minderheden)</item>
         <item attribuut="Trefwoorden">Lerarenopleidingen Minderheden</item>
         <item attribuut="Vindplaats">Kamervragen met antwoord 2007-2008, nr. 748, Tweede Kamer</item>
         <item attribuut="Vraagnr_bij_indiening">2070804160</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="VVD">Dézentjé Hamming-Bluemink</persoon>
         </item>
         <item attribuut="Datum_reaktie">2007-11-26</item>
         <item attribuut="Datum_indiening">2007-11-02</item>
         <item attribuut="Document-id">KVR30237</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1605" allpagenumbers="1605 1606" vetnummer="2070804160" code="0708tkkvr748" lopendefooter="Tweede Kamer, vergaderjaar 2007–2008, Aanhangsel" filenaam="KVR30237" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="748" onderwerp="" indiendatum="2007-11-2">
         <vrager partij="VVD" oorsprong="parlement">Dézentjé Hamming-Bluemink</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Van Bijsterveldt-Vliegenthart</vraagt-aan>
      </vraagdata>
      <antwoorddata antwoorddatum="2007-11-26">
         <antwoorder functie="staatssecretaris" ministerie="Onderwijs, Cultuur en Wetenschap">Van Bijsterveldt-Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met het artikel «Allochtone studenten verlaten massaal de pabo» in De Volkskrant 29 oktober 2007? <voetnoot nummer="1"/>
      </vraag>
      <vraag nummer="2">In hoeverre kunt u onderschrijven dat allochtone studenten worden geweerd als stagiair bij christelijke scholen? </vraag>
      <vraag nummer="3">Kunt u een cijfermatig overzicht geven van het aantal allochtone studenten dat jaarlijks bij een christelijke school wordt geweerd? </vraag>
      <vraag nummer="4">Onderkent u dat sprake is van onvoldoende aansluiting tussen het MBO en het HBO, waardoor veel overstappers tussen de wal en het schip belanden? Waarom bestaat er geen gericht traject voor mbo-studenten die de overstap naar de pabo willen maken? Bent u bereid een dergelijk traject op te zetten? </vraag>
      <vraag nummer="5">Acht u het mogelijk dat allochtone studenten niet voor de pabo kiezen omdat zij zich er anders behandeld zouden voelen dan autochtone studenten? Wordt bij de pabo’s vaker als oorzaak genoemd dat de allochtone student zich «anders» behandeld voelt dan bij andere studies? </vraag>
      <vraag nummer="6">Wat gaat u doen aan de verbetering van het imago van de pabo’s als «diversiteitsvriendelijke» instellingen? </vraag>
      <vraag nummer="7">Bent u van mening dat het onderwijs gebaat is bij een evenwichtige man-vrouw-bezetting voor de klas? Wat gaat u ondernemen tegen de feminisering van het onderwijs? </vraag>
      <noten afkomstig="vraag">
         <noot nummer="1" datum="2007-10-29" bron="de Volkskrant">de Volkskrant, 29 oktober 2007</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ik heb geen gegevens waaruit blijkt dat allochtone studenten worden geweerd bij specifiek de christelijke scholen. In het onderzoek van het Sectorbestuur Onderwijsarbeidsmarkt is geen onderscheid gemaakt naar de denominatie van de scholen. Dit blijkt ook niet uit eerder onderzoek van SBO. </antwoord>
      <antwoord nummer="3">Zie mijn antwoord op vraag 2. </antwoord>
      <antwoord nummer="4">Het mbo leidt op voor een beroep, voor doorstroom naar een hoger onderwijsniveau en voor burgerschap (functioneren in de samenleving). Hoewel vroeger het mbo meer beroepsgeoriënteerd was en veel deelnemers direct na het afronden van de opleiding aan het werk gingen, is nu doorstroom van groter belang geworden. Zo is de afgelopen jaren het aantal mbo-studenten van niveau 4 dat direct doorstroomt naar het hbo opgelopen tot 40% en is de indirecte doorstroom vanuit het mbo naar het hbo opgelopen tot 60%. Uitgangspunt is dat de regie voor een goede doorstroom van het mbo naar het hbo bij de onderwijsinstellingen zelf ligt. ROC’s en Hogescholen moeten hun opleidingsprogramma’s goed op elkaar afstemmen en moeten studenten voor en na de keuze voor het hbo goed begeleiden. Uit onderzoek van het LICA blijkt dat 57 procent van de hbo-studenten met een mbo-vooropleiding binnen vijf jaar de hbo-opleiding met een diploma afrondt. Van degenen met een havo-vooropleiding slaagt 52 procent binnen vijf jaar, voor degenen met een vwo-vooropleiding is dit 66 procent. Het tegengaan van uitval in het hbo wordt de komende jaren een belangrijk punt van aandacht. Hier zal zowel aan de kant van de vooropleiding (vo en mbo) als aan de kant van het hbo aan gewerkt moeten worden. Naar aanleiding van de strategische agenda’s van bve en ho zullen afspraken gemaakt worden het verminderen van voortijdige uitval van deelnemers en studenten. In dat kader zal ook worden gekeken naar mogelijkheden voor verbetering van doorstroom binnen de beroepskolom, waaronder het traject mbo onderwijsassistent-pabo. Daarnaast hebben enkele pabo’s en vo- en bve-instellingen gezamenlijk al het initiatief genomen om met elkaar in gesprek te gaan over verbetering van de aansluiting vo/bve op het vereiste reken- en taalniveau van de pabo. </antwoord>
      <antwoord nummer="5">Uit het onderzoek van het RISBO blijkt dat allochtone studenten die uitvallen het «anders behandeld worden» vaker als oorzaak noemen voor uitval dan allochtonen bij andere studies. Ik beschik niet over gegevens waaruit blijkt dat (aspirant-) studenten niet voor de pabo zouden kiezen, omdat zij vrezen anders behandeld te gaan worden. Dat zou ik op voorhand zorgwekkend vinden. Het terugdringen van de uitval van allochtone studenten heeft reeds mijn aandacht. De begroting van het Ministerie van OCW voor het jaar 2008 voorziet in extra middelen voor multisectorale hogescholen in de vier grote steden om het studiesucces van allochtone studenten te verbeteren. Uiteraard zullen deze middelen ook voor pabo’s worden aangewend. Minister Plasterk maakt daarover begin volgend jaar, uiteraard in goed overleg met mij, prestatieafspraken met de betreffende hogescholen. We zullen daarbij zeker ook specifiek aandacht hebben voor de problemen die allochtone pabo-studenten ondervinden tijdens hun studie. </antwoord>
      <antwoord nummer="6">Zie mijn antwoord op vraag 5. </antwoord>
      <antwoord nummer="7">Ik ben van mening dat diversiteit in het onderwijs moet worden nagestreefd. Uit het oogpunt van een evenwichtige personeelsopbouw, en voor de beeldvorming van het onderwijs als werkgever, is het gewenst om aandacht te hebben voor de man-vrouw-verhouding bij het onderwijspersoneel. Diversiteit binnen het onderwijs begint bij werkgevers in het onderwijs en de lerarenopleidingen. In eerste instantie is het aan de opleiding zelf om te zorgen dat er voldoende mannelijke studenten instromen en uitstromen. Daarnaast is het aan de schoolbesturen het werken in het onderwijs ook voor mannen aantrekkelijk te maken en te houden. Het onderzoek dat het SBO in 2004 heeft laten uitvoeren door het SCO-Kohnstamm Instituut levert hier een aantal zinvolle handvatten voor. </antwoord>
      <noten afkomstig="antwoord"/>
   </antwoorden>
</kvr>
