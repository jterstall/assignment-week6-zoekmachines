<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vliegenthart (PvdA) over de nieuwe eigen bijdragenregeling voor verzorgingshuizen en verpleeghuizen. (Ingezonden 17 april 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4993
</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Bejaardenwoningen Eigen bijdrage Verpleeghuizen</item>
         <item attribuut="Vindplaats">Kamervragen met antwoord 1996-1997, nr. 1268, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Vliegenthart</persoon>
         </item>
         <item attribuut="Datum_reaktie">1997-05-27</item>
         <item attribuut="Datum_indiening">1997-04-17</item>
         <item attribuut="Document-id">KVR4993</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2591" allpagenumbers="2591 2592" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1268" onderwerp="" indiendatum="1997-04-17">
         <vrager partij="PvdA" oorsprong="parlement">Vliegenthart</vrager>
         <vraagt-aan/>
      </vraagdata>
      <antwoorddata antwoorddatum="1997-05-27">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Doen zich bij de invoering van de nieuwe eigen bijdragenregeling voor verzorgingshuizen en verpleeghuizen problemen voor bij de inhouding aan de bron bij de Sociale Verzekeringsbank (SVB), die ertoe leiden dat mensen hun volledige AOW uitgekeerd krijgen waarbij de voorlopige beschikking slechts een gedeelte van de te betalen eigen bijdrage betreft? Kan inzicht gegeven worden in de omvang van de problematiek? </vraag>
      <vraag nummer="2">Zijn een groot aantal bijdrageplichtigen afgezien van de gedeeltelijke voorlopige beschikking nog steeds niet geïnformeerd over het totale, door hen per maand verschuldigde bedrag? Is in de informatie aan de bijdrageplichtigen duidelijk gemaakt, dat men op basis van een definitieve beschikking nog een deel zou moeten betalen? Wie is verantwoordelijk voor die informatievoorziening? </vraag>
      <vraag nummer="3">Zijn in april voor de tweede maal bij alle bijdrageplichtigen alle relevante inkomensgegevens opgevraagd voor de vaststelling van de eigen bijdrage per 1 juli 1997? Op grond waarvan moet herziening van de eigen bijdragen plaatsvinden? </vraag>
      <vraag nummer="4">Komt het voor dat één of meerdere verbindingskantoren besloten hebben tot het niet meer navorderen van de nog verschuldigde eigen bijdragen in verband met logistieke problemen en gebrek aan menskracht? </vraag>
      <vraag nummer="5">Kan inzicht worden gegeven in het maandelijks verloop van de opbrengst van de eigen bijdragen? Welke inkomstenderving in het AFBZ wordt als gevolg van de invoeringsproblemen verwacht? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Een «definitieve» beschikking vermeldt ten eerste de volledige bijdrage die een bewoner verschuldigd is. Daarnaast kan vermeld worden dat een deel van de totale bijdrage wordt ingehouden door bijvoorbeeld de Sociale Verzekeringsbank (SVB). Daarbij is vermeld dat zolang inhouding door de SVB niet is gerealiseerd, het verbindingskantoor de totale bijdrage zal innen. Het fenomeen «voorlopige» bijdrage is ontstaan doordat sommige contactkantoren eind 1996 dermate onbetrouwbare of onbruikbare inkomensgegevens van gemeenten hebben ontvangen, dat alsnog een inkomensonderzoek nodig bleek. Het grootste deel van de inkomensformulieren is terugontvangen, waarna de eigen bijdrage is opgelegd. Een klein deel van de formulieren werd niet retour ontvangen. Voorzover thans bekend is bij één contactkantoor in dergelijke gevallen de zogenoemde standaardbijdrage (= bijdrage bij uitsluitend AOW-inkomen dan wel AOW plus geringe neveninkomsten) opgelegd voor de periode 1 januari tot 1 juli 1997, hoewel volgens het bijdragebesluit dan de maximale bijdrage van f 3 450,– (of 90% van het «tarief» wanneer dat lager is) kan worden opgelegd. De achtergrond van die keuze was met name ingegeven door het gegeven dat het overgrote deel van de verzorgingshuisbewoners tot de lagere inkomensgroepen behoort. Tevens is destijds tussen de landelijke partijen, waaronder het ministerie van VWS, afgesproken om pragmatisch met de eerste bijdragevaststelling per 1 januari 1997 om te gaan, met name omdat eventuele onzorgvuldigheden reeds per 1 juli 1997 zouden worden gecorrigeerd. Voor eventuele te hoge bijdragen voorziet het bijdragebesluit in een zogenoemd piepsysteem. Overigens hebben bepaalde bewoners ook zelf gereageerd, wanneer zij vermoedden een te lage bijdrage te betalen. In die gevallen heeft zonodig correctie plaatsgevonden. Mijn voorlopige conclusie is dan ook dat er nog geen enkele schatting te geven is, maar dat mogelijk in slechts een relatief klein deel van de gevallen (een deel van een deel van de bewoners, bij één contactkantoor) gedurende het eerste halfjaar een te lage bijdrage zal zijn opgelegd. De Ziekenfondsraad heeft mij bij brief, 27 maart 1997 (CARE/13571/97) desgevraagd o.a. ingelicht over een aantal zaken met betrekking tot de uitvoering van de Overgangswet verzorgingshuizen, waaronder de eigenbijdragenregeling. Een kopie van deze brief zend ik als bijlage mee. Inmiddels is er naar aanleiding van nadere berichten van de Ziekenfondsraad d.d. 1 mei j.l. ambtelijk overleg gaande over de tot op heden gevolgde procedures betreffende de bevoorschotting èn begrotingsvaststelling bij de verzorgingshuizen. Ik zal de Kamer hierover zo spoedig mogelijk nader informeren. </antwoord>
      <antwoord nummer="2">Het is niet te verwachten dat op dit moment bij grote aantallen bewoners nog altijd geen «definitieve» eigen bijdrage zou zijn opgelegd. Op grond van artikel 3, eerste lid van de Overgangswet verzorgingshuizen is de Ziekenfondsraad primair verantwoordelijk voor de uitvoering van de wet, inclusief de eigenbijdrageregeling. Op grond van het tweede lid van artikel 3 kan door de minister van VWS bepaald worden dat bepaalde werkzaamheden worden verricht door de contactkantoren. Bij regeling van 18 december 1996 (Stcrt. 1996, 247), is in dit kader de uitvoering van de eigenbijdragenregeling aan de contactkantoren opgedragen. In het kader van deze uitvoering is, na overleg met onder meer Zorgverzekeraars Nederland, aan de contactkantoren verzocht de bijdrageplichtigen duidelijk te informeren welke situatie op hen van toepassing is (definitieve beschikking, voorlopige beschikking) en welke gevolgen dit voor hen inhield. Voorzover bekend hebben de contactkantoren de bijdrageplichtigen ook inderdaad geïnformeerd. De Ziekenfondsraad heeft op deze uitvoering – repressief – toezicht. </antwoord>
      <antwoord nummer="3">Bij de eerste bijdragevaststelling is in een relatief groot aantal gevallen, na machtiging door de bewoner, gebruik gemaakt van inkomensgegevens van de gemeenten. Een groot deel van de bewoners is derhalve toen niet met een inkomensonderzoek geconfronteerd. Op grond van het Bijdragebesluit zorg dient voor alle bewoners de eigen bijdrage jaarlijks per 1 juli te worden herzien, op basis van het inkomen van het voorafgaande kalenderjaar. De eigen bijdrage per 1 januari 1997 diende derhalve te worden vastgesteld op basis van het inkomen over 1995, de bijdrage per 1 juli 1997 op basis van het inkomen over 1996. Ten behoeve van de tijdige vaststelling vangen deze onderzoeken doorgaans aan in de maand april. Dit is dezelfde systematiek die sinds jaar en dag zonder problemen heeft gewerkt bij alle patiënten van AWBZ-gefinancierde verpleeghuizen. Zoals reeds gesteld in het antwoord op vraag 1 is overleg gaande met de Ziekenfondsraad over de begrotingsvaststelling van de verzorgingshuizen voor 1997. Hieruit kunnen gevolgen voortvloeien voor de vaststelling van de eigen bijdrage. Ook hierover zal ik u zo spoedig mogelijk nader berichten. </antwoord>
      <antwoord nummer="4">Zoals vermeld onder 1 gaat het niet om het afzien van navordering van nog verschuldigde bijdragen. De bijdrage is op grond van bepaalde afwegingen vastgesteld op het niveau van de standaardbijdrage. Mocht naderhand (bij het inkomensonderzoek voor de bijdrage per 1 juli 1997) blijken dat in sommige gevallen zodoende een te lage bijdrage zou zijn vastgesteld, wordt – voorzover bekend dus door slechts één contactkantoor – afgezien van het met terugwerkende kracht herzien van de bijdrage. Overigens beoordeelt de Accountantsdienst van de Ziekenfondsraad in het kader van het toezicht op de uitvoering van de AWBZ de door de contactkantoren gepleegde afboekingen op de te innen eigen bijdrage AWBZ. Voor de uitvoering van het Bijdragebesluit zorg bestaat een set van regels en richtlijnen van de Ziekenfondsraad. Daarin is onder meer aangegeven in welke gevallen, en na welke procedure, eigen bijdrage kunnen worden afgeboekt. </antwoord>
      <antwoord nummer="5">De Ziekenfondsraad heeft reeds contact opgenomen met het CAK over het verstrekken van overzichten over de opbrengst van de opgelegde eigen bijdragen. Verwacht wordt dat eind mei een eerste rapportage kan worden geleverd over het totaal aan opgelegde eigen bijdragen van verzorgingshuisbewoners in de afgelopen periode. In principe kan een dergelijke rapportage driemaandelijks worden geleverd. De feitelijke opbrengst van eigen bijdragen kan uiteraard pas achteraf, op grond van de door de SVB gerealiseerde broninhoudingen en de afdracht van overige eigen bijdragen door de contactkantoren, worden vastgesteld. </antwoord>
      <noten afkomstig="antwoord"/>
   </antwoorden>
</kvr>
