<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jansen (SP) aan de minister voor Wonen, Wijken en Integratie over het verloten van woningen door corporaties. (Ingezonden 29 mei 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28908
</item>
         <item attribuut="Inhoud">Schaarse sociale huurwoningen zouden op objectieve gronden toegewezen moeten worden. Steeds meer woningbouwcorporaties passen echter een vorm van loting toe. Zijn er maatregelen nodig om de negatieven effecten van deze wijze van verdeling te beperken.</item>
         <item attribuut="Rubriek">Volkshuisvesting (Huurwoningen)</item>
         <item attribuut="Trefwoorden">Huurwoningen</item>
         <item attribuut="Vindplaats">Kamervragen met antwoord 2006-2007, nr. 2269, Tweede Kamer</item>
         <item attribuut="Vraagnr_bij_indiening">2060716350</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="SP">Jansen</persoon>
         </item>
         <item attribuut="Datum_reaktie">2007-07-23</item>
         <item attribuut="Datum_indiening">2007-05-29</item>
         <item attribuut="Document-id">KVR28908</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4807" allpagenumbers="4807 4808" vetnummer="2060716350" code="0607tkkvr2269" lopendefooter="Tweede Kamer, vergaderjaar 2006–2007, Aanhangsel" filenaam="KVR28908" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2269" onderwerp="" indiendatum="2007-05-29">
         <vrager partij="SP" oorsprong="parlement">Jansen</vrager>
         <vraagt-aan>de minister voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="23 juli 2007), zie ook Aanhangsel Handelingen nr. 1965, vergaderjaar 2006–2007">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Hebt u kennisgenomen van het artikel «Woningen verloten als oneerlijk wondermiddel»? <voetnoot nummer="1"/>
      </vraag>
      <vraag nummer="2" voetnoot="2">Zullen met dit nieuwe woningverdelingsysteem niet vooral de snelle en handige woningzoekenden profiteren, temeer omdat mensen binnen 48 uur via internet moeten reageren? <voetnoot nummer="2"/>
      </vraag>
      <vraag nummer="3">Hoe rijmt dit met het uitgangspunt dat schaarse sociale huurwoningen op objectieve criteria (urgentie, inkomen, gezinssamenstelling, leeftijd enz. ...) toegewezen worden? </vraag>
      <vraag nummer="4">Wat vindt u van het feit dat dit systeem bij steeds meer corporaties, in vele verschillende varianten, wordt ingevoerd? </vraag>
      <vraag nummer="5" voetnoot="3">Is er onderzoek gedaan naar de effecten van een lotingsysteem op de regie in de woonruimteverdeling (gelijke kansen voor woningzoekenden, evenwichtige wijkopbouw e.d.)? <voetnoot nummer="3"/>
      </vraag>
      <vraag nummer="6">Zo ja, wat zijn de resultaten van dit onderzoek? </vraag>
      <vraag nummer="7">Hoe strookt dit met uw aanpak van de aandachtswijken? </vraag>
      <vraag nummer="8">Acht u het noodzakelijk om maatregelen te nemen om de negatieve effecten van dit systeem op een eerlijke en noodzakelijke woonruimteverdeling te beperken? </vraag>
      <vraag nummer="9">Onderschrijft u de in het artikel gemaakte opmerking door een directeur van Vestia dat wonen «een eerste levensbehoefte» is? Acht u het acceptabel dat een eerste levensbehoefte op basis van loting wordt verdeeld? </vraag>
      <vraag nummer="10">Zo ja, kunnen we in de toekomst lotingen verwachten bij dotterbehandelingen of in de jeugdzorg? </vraag>
      <vraag nummer="11">Kan het in het artikel genoemde probleem dat woningzoekenden «wachten op hun droompaleis» en daartoe meerdere malen woningen weigeren niet simpel worden opgelost door in het toewijzingssysteem een puntenboete in te bouwen bij herhaald weigeren van woningen? </vraag>
      <noten afkomstig="vraag">
         <noot nummer="4"/>
         <noot nummer="1" datum="2007-05-24" bron="Trouw">Trouw, 24 mei 2007</noot>
         <noot nummer="2">www.kansrijkhuren.nl</noot>
         <noot nummer="3">Bij Woonbron Rotterdam wordt het volledige woningaanbod verloot en zijn de regels op het gebied van inkomen, leeftijd en gezinssamenstelling afgeschaft</noot>
         <noot nummer="4">Ingeschrevene krijgt puntenmindering en zakt hierdoor op de wachtlijst</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Voor ik aan de beantwoording van uw vragen toekom, schets ik allereerst de systematiek van de huisvesting en de rijksbemoeienis ermee. De verantwoordelijkheid voor woonruimteverdeling ligt op lokaal niveau, de rijksoverheid heeft de kaders vastgelegd in de Huisvestingswet. Als er sprake is van schaarste kan een gemeente voor dat segment op de woningmarkt spelregels opstellen in een huisvestingsverordening met betrekking tot toegang tot de woningmarkt (eisen aan de sociale of economische binding, toestemming van de provincie nodig), passendheid van woningen voor woningzoekenden (inkomen ten opzichte van huurprijs/koopprijs, grootte huishouden ten opzichte van grootte woning) en welke woningzoekenden voorrang krijgen (urgentie). In de Huisvestingswet is het segment waar de huisvestingsverordening betrekking op heeft (de distributievoorraad) in principe beperkt tot woningen met een maximale huur van € 621,78 per maand (dit is de huurtoeslaggrens) of een koopprijs van maximaal € 158 500,– (dit is de BEWplusgrens). Afwijking van deze prijsgrenzen is mogelijk na goedkeuring van de provincie. Een gemeente kan met corporaties en eventueel andere grote verhuurders afspraken maken over de omvang van de distributievoorraad en de wijze van verdeling ervan over woningzoekenden (prestatieafspraken). Ik heb gemeenten aangeboden te bemiddelen in geval prestatieafspraken niet of niet naar tevredenheid tot stand komen. Corporaties kunnen vrijkomende woningen binnen de prestatieafspraken en binnen de criteria van de gemeentelijke huisvestingsverordening toewijzen. De Huisvestingswet stelt geen eisen aan woningtoewijzingssystemen en biedt ook geen titel om bij verordening te regelen welk woningtoewijzingsysteem door woningcorporaties gehanteerd moet worden. Er zijn verschillende woningtoewijzingsystemen met elk voor- en nadelen. Uw vraag heeft betrekking op het woningtoewijzingssysteem. De corporatie is vrij in het kiezen hiervan en maakt hierover met de gemeente afspraken. Ik heb hierin geen bevoegdheden. Ik vind het wel belangrijk dat het door een woningcorporatie gehanteerde woningtoewijzingssystemen toegankelijk is voor iedereen die actief op zoek is naar een woning. Internet is een medium dat wereldwijd door mensen wordt gebruikt. Woningcorporatie de Woonplaats heeft mij desgevraagd laten weten dat het woningaanbod ook te beluisteren via de informatielijn. Huurder en toekomstige huurder die geen gebruik kunnen maken van internet, kunnen op andere wijze hun belangstelling kenbaar maken. Ik vind het van belang dat echt urgent woningzoekenden, ongeacht het woningtoewijzingsysteem tijdig aan een woning worden geholpen. </antwoord>
      <antwoord nummer="3">Zie het antwoord op vraag 2. </antwoord>
      <antwoord nummer="4, 5 en 6" voetnoot="1">In 2005 is door onderzoeksinstituut OTB in opdracht van de stichting Stuurgroep Experimenten Volkshuisvesting (SEV) het onderzoek «Gelijke kansen voor iedereen: het is een loterij. Evaluatie van experimenten met loting in de woonruimteverdeling» uitgevoerd. Ik stuur u bijgaand dit SEV onderzoek. <voetnoot nummer="1"/>Uit dit onderzoek blijkt dat loten in de situatie waar men gelijke kansen wil voor alle groepen woningzoekenden een goed rangordecriterium is. Bepalend voor de kans is niet meer de status die een woningzoekende heeft (zoals starter of doorstromer), maar vooral of iemand actief is (vaak mee loot) of niet. Verder wordt aangegeven dat er niet één te prefereren model is. Elk model heeft voor- en nadelen. Als het model wordt gehanteerd, moeten woningzoekenden er wel op kunnen vertrouwen dat de loting eerlijk geschiedt. Een duidelijke toelichting over de procedure en informatie over de werkwijze kan hier aan bijdragen. </antwoord>
      <antwoord nummer="7">In het coalitieakkoord is het project «Van probleemwijk naar prachtwijk» benoemd. Doel van dit project is het tij te keren in die wijken, waarin sprake is van aanzienlijke leefbaarheidproblemen. Het accent ligt daarbij op wonen, leren, werken, integreren en veiligheid. Woonruimteverdeling kan bijdragen aan de leefbaarheid; het is van belang dat mensen positief kiezen voor de buurt waar zij in komen te wonen. De kaders daarvoor bieden de Huisvestingswet en de Wet bijzondere maatregelen grootstedelijke problematiek (de zogenoemde Rotterdamwet). </antwoord>
      <antwoord nummer="8">Nee, hierbij verwijs ik naar mijn antwoorden op uw vragen 2, 4 en 6. </antwoord>
      <antwoord nummer="9 en 10">Hierbij verwijs ik naar mijn antwoord op vraag 2. </antwoord>
      <antwoord nummer="11">Uw voorstel om een puntenboete in te bouwen bij herhaald weigeren van woningen zou door verhuurders meegenomen kunnen worden bij hun woningverdelingsysteem. Overigens zou een dergelijk boetesysteem het nodige vragen van een adequate registratie bij corporaties. Verder verwijs ik naar mijn antwoord op vraag 2. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
