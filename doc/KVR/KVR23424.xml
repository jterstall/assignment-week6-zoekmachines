<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de minister van Volkshuisvesting, Ruimtelijke Ordening en Milieubeheer en aan de staatssecretaris van Volksgezondheid, Welzijn en Sport over onverkoopbare serviceflats. (Ingezonden 10 juni 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23424
</item>
         <item attribuut="Inhoud">Indiener vraagt onder meer naar het oordeel van de minister over de situatie dat veel serviceflats onverkoopbaar zijn omdat nieuwe kopers worden verplicht om zeer hoge servicekosten te betalen.</item>
         <item attribuut="Rubriek">Volkshuisvesting (Bejaardenhuisvesting) Volkshuisvesting (Woningmarkt)</item>
         <item attribuut="Trefwoorden">Leegstand Ouderenwoningen</item>
         <item attribuut="Vindplaats">Kamervragen met antwoord 2004-2005, nr. 2015, Tweede Kamer</item>
         <item attribuut="Vraagnr_bij_indiening">2040516240</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2005-07-05</item>
         <item attribuut="Datum_indiening">2005-06-10</item>
         <item attribuut="Document-id">KVR23424</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4295" allpagenumbers="4295 4296" vetnummer="2040516240" code="0405tkkvr2015" lopendefooter="Tweede Kamer, vergaderjaar 2004–2005, Aanhangsel" filenaam="KVR23424" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2015" onderwerp="" indiendatum="2005-06-10">
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer en aan de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-07-5">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Hebt u de Tv-uitzending gezien, met daarin een item over onverkoopbare serviceflats? <voetnoot nummer="1"/>
      </vraag>
      <vraag nummer="2">Wat is uw algemene oordeel over de constatering in deze Tv-uitzending dat een groot aantal serviceflats onverkoopbaar is? </vraag>
      <vraag nummer="3">Kunt u in kaart brengen hoeveel seniorenwoningen er in Nederland zijn? Kunt u dit aantal uitsplitsen naar eigendomsverhoudingen, gespecificeerd naar woningcorporaties, zorginstellingen, particuliere verhuurders en particuliere eigenaren? </vraag>
      <vraag nummer="4">Hoeveel eigenaren van seniorenwoningen zijn lid van een actieve Vereniging van Eigenaren? Hoeveel seniorenwoningen kunnen worden aangemerkt als «serviceflat»? </vraag>
      <vraag nummer="5">Kunt u aangeven in hoeverre het Burgerlijk Wetboek beperkingen oplegt aan een Vereniging van Eigenaren voor wat betreft de omvang van de activiteiten en aan de hoogte van de bijdrage? </vraag>
      <vraag nummer="6">Kunt u bevestigen dat veel serviceflats te kampen hebben met leegstand? Wat is hiervan volgens u de oorzaak? </vraag>
      <vraag nummer="7">Wat is uw oordeel over de situatie dat veel serviceflats onverkoopbaar zijn omdat nieuwe kopers worden verplicht om zeer hoge servicekosten te betalen? Welke mogelijkheden ziet om deze «koppelverkoop» tegen te gaan? </vraag>
      <vraag nummer="8">Vindt u het gerechtvaardigd dat erfgenamen van een bewoner van een serviceflat worden gedwongen om na het overlijden van die bewoner kosten te betalen voor service die niet wordt verleend, zoals maaltijden? Wat kunt u hiertegen doen? </vraag>
      <vraag nummer="9">Hoe ziet u dit probleem van de servicekosten in relatie tot het streven naar de scheiding van de woonlasten en zorgkosten? </vraag>
      <vraag nummer="10">Welke mogelijkheden ziet u om woningcorporaties een rol te geven in het aankopen en eventueel renoveren of herbestemmen van verouderde serviceflats? Bent u bereid Aedes (koepel van woningcorporaties) hieropaan te spreken? </vraag>
      <noten afkomstig="vraag">
         <noot nummer="1" datum="2005-06-7" bron="NOVA">NOVA, 7 juni 2005</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Wegens veranderende marktomstandigheden is voor het concept zoals dat in een aantal serviceflats wordt gehanteerd onvoldoende vraag. Woontechnisch voldoen de meeste serviceflats niet meer aan de hedendaagse eisen (doorgaans twee kamers in plaats van drie). Ook zijn er vaak hoge servicekosten voor een servicepakket dat standaard moet worden afgenomen. In combinatie met de toegenomen concurrentie van modernere woonconcepten voor ouderen, verklaart dit de moeilijke verkoopbaarheid van de flats. Naar mijn oordeel dienen betrokkenen het concept zodanig aan te passen dat de serviceflats weer een goede positie in de woningmarkt krijgen. Zie verder het antwoord opvraag 7. </antwoord>
      <antwoord nummer="3" voetnoot="1">Volgens het laatste Woningbehoefte Onderzoek (WBO) waren er in 2002 naar schatting 404 000 woningen specifiek bestemd voor ouderen ofwel seniorenwoningen <voetnoot nummer="1"/>. Ruim 322 000 (80%) van deze seniorenwoningen zijn in eigendom van wooncorporaties, zorginstellingen en andere sociale verhuurders. Nog eens 35 000 seniorenwoningen (9%) vormen het bezit van particuliere verhuurders. De overige 46 000 (11%) zijn eigendom van eigenaar-bewoners. </antwoord>
      <antwoord nummer="4">Van de 404 000 seniorenwoningen in het WBO 2002 behoren circa 275 000 opgrond van de bouwvorm tot de appartementen of meergezinswoningen. Daarvan gaat het in 18 000 gevallen om een appartement of meergezinswoning bewoond door een particuliere eigenaar. Derhalve zullen deze 18 000 eigenaren van seniorenwoningen lid zijn van een Vereniging van Eigenaren. Welk deel van deze Verenigingen van Eigenaren ook daadwerkelijk actief is, is opgrond van de mij opdit moment beschikbare onderzoeksgegevens niet te achterhalen. Van de 404 000 seniorenwoningen in ons land worden volgens het WBO 2002 bijna 31 000 woningen door de bewoner aangemerkt als serviceflat. In circa 5 400 van de 31 000 serviceflats woont een eigenaar-bewoner. </antwoord>
      <antwoord nummer="5">Wat betreft de omvang van de activiteiten van een Vereniging van Eigenaren legt het Burgerlijk Wetboek geen beperkingen op. Integendeel, artikel 5:112, lid 3, opent zelfs de mogelijkheid dat opgrond van het splitsingsreglement aan alle of bepaalde appartementsrechten mede verbonden is het lidmaatschapvan een andere, nader in het reglement omschreven vereniging of coöperatie, voor zover dit lidmaatschapin overeenstemming is met de statuten van die vereniging of coöperatie. Ook aangaande de hoogte van de bijdrage legt het Burgerlijk Wetboek aan een Vereniging van Eigenaren geen beperkingen op. Ik merk nog opdat deze verenigingen democratische instellingen zijn en dat de leden zelf desgewenst veranderingen in het gehanteerde concept aan kunnen brengen. </antwoord>
      <antwoord nummer="6">Ja, dat kan ik bevestigen. Deze signalen zijn al langer bekend. Opde oorzaak ben ik bij het antwoord op vraag 2 al ingegaan. </antwoord>
      <antwoord nummer="7">Zoals ik al eerder opmerkte, gaat het niet alleen om de hoge servicekosten, maar ook om de geringe woonkwaliteit. Betrokkenen zullen beide elementen aan moeten pakken om het probleem op te lossen. Er zijn maatregelen mogelijk om de woonkwaliteit te verhogen. Ook kunnen maatregelen getroffen worden om de servicekosten zo laag mogelijk te krijgen. Opbeide elementen zijn concrete suggesties beschikbaar, vastgelegd in een brochure die in opdracht van VWS en VROM geschreven is door het Innovatieprogramma Wonen en Zorg (samenwerking van SEV en NIZW) in overleg met de koepels van directeuren en besturen van serviceflats. Deze brochure verschijnt binnenkort in druk. Wat betreft de koppelverkoop: binnen de huidige wetgeving is het toegestaan om bij de verkoopvan een woning tevens bindende afspraken te maken inzake de servicekosten. Omdat het hier om een zeer breed scala van mogelijkheden gaat, die voor het merendeel zeer gewenst zijn, zijn hier geen beperkingen aan gesteld. </antwoord>
      <antwoord nummer="8">Dat is een consequentie van de verplichtingen die de bewoner indertijd is aangegaan. Bij de aankoopvan een serviceflat wordt men automatisch lid van een Vereniging van Eigenaren met alle bijbehorende rechten en plichten. Net als bij de aankoopvan ander vastgoed, neemt de koper van een serviceflat een risico: dat in de toekomst de waarde van het vastgoed vermindert. Dat dit bij serviceflats daadwerkelijk heeft plaatsgevonden en dus niet goed uitpakt voor de erfgenamen spreekt voor zich, echter hierin is geen rol voor de overheid weggelegd. Het betreft immers private personen die willens en wetens bepaalde verplichtingen zijn aangegaan. </antwoord>
      <antwoord nummer="9">Al geruime tijd streven VROM en VWS naar het scheiden van wonen en zorg met vooral als doel dat de burger meer keuzevrijheid heeft in het zelf tot stand brengen van een arrangement van zelfstandig wonen met zorg en dienstverlening. Bij de serviceflats gaat het echter om een koppeling van de woonlasten en dienstverleningskosten. Naar mijn opvatting zou het concept aan waarde winnen indien ook de financiële band tussen wonen en dienstverlening zo veel mogelijk zou worden doorgeknipt. Dit is echter een zaak van de betrokkenen zelf, waar het Rijk suggesties kan doen waarmee wellicht een omslag kan worden bewerkstelligd. Ik doel hiermee opde eerder genoemde brochure. In hoeverre de serviceflats deze mogelijkheden ook daadwerkelijk oppakken, moet worden afgewacht. </antwoord>
      <antwoord nummer="10">Deze mogelijkheden zijn er zeker. In genoemde brochure staan al enkele praktijkvoorbeelden waarin een corporatie een belangrijke rol heeft gespeeld om de gewenste veranderingen te bewerkstelligen. Ik zal in een eerstkomend overleg met Aedes deze kwestie aan de orde stellen. </antwoord>
      <noten afkomstig="antwoord">
         <noot nummer="1">Aan de hand van het Woningbehoefte Onderzoek (WBO) 2002 is een schatting te maken van het aantal senioren-of ouderenwoningen in Nederland. De definitie van seniorenwoning die in het WBO gehanteerd wordt luidt als volgt: de woning is speciaal bestemd voor ouderen volgens de respondent en de respondent of zijn of haar partner is 55 jaar of ouder</noot>
      </noten>
   </antwoorden>
</kvr>
