<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Stellingwerf (ChristenUnie), Waalkens (PvdA), M.B. Vos (GroenLinks), Poppe (SP) en Van der Vlies (SGP) aan de minister van Landbouw, Natuurbeheer en Visserij over het suikersysteem. (Ingezonden 7 november 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14661
</item>
         <item attribuut="Inhoud">Vragen over de gevolgen van het nieuwe suikersysteem, waarbij de suikerreferenties worden losgekoppeld van de grond. Hierdoor krijgen jonge akkerbouwers te maken met hoge kosten, en het is tegenstrijdig met het streven naar duurzame en extensieve landbouw.</item>
         <item attribuut="Rubriek">Landbouw (Landbouwproducten)</item>
         <item attribuut="Trefwoorden">Landbouwgoederen Suiker</item>
         <item attribuut="Vindplaats">Kamervragen met antwoord 2001-2002, nr. 305, Tweede Kamer</item>
         <item attribuut="Vraagnr_bij_indiening">2010201970</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="ChristenUnie">Stellingwerf</persoon>
            <persoon partij="PvdA">Waalkens</persoon>
            <persoon partij="GroenLinks">M.B. Vos</persoon>
            <persoon partij="SP">Poppe</persoon>
            <persoon partij="SGP">Van der Vlies</persoon>
         </item>
         <item attribuut="Datum_reaktie">2001-11-23</item>
         <item attribuut="Datum_indiening">2001-11-07</item>
         <item attribuut="Document-id">KVR14661</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="635" allpagenumbers="635 636" vetnummer="2010201970" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14661" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="305" onderwerp="" indiendatum="2001-11-7">
         <vrager partij="ChristenUnie" oorsprong="parlement">Stellingwerf</vrager>
         <vrager partij="PvdA" oorsprong="parlement">Waalkens</vrager>
         <vrager partij="GroenLinks" oorsprong="parlement">M.B. Vos</vrager>
         <vrager partij="SP" oorsprong="parlement">Poppe</vrager>
         <vrager partij="SGP" oorsprong="parlement">Van der Vlies</vrager>
         <vraagt-aan>de minister van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2001-11-23">
         <antwoorder functie="minister" ministerie="Landbouw, Natuurbeheer en Visserij">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Zal binnenkort het suikersysteem voor het jaar 2002 aan u ter ondertekening worden voorgelegd? Zo ja, wanneer zal deze ondertekening plaats vinden? </vraag>
      <vraag nummer="2">Hoe beoordeelt u het voorstel van de werkgroep bietenaangelegenheden om de suikerreferentie los te koppelen van de grond? Dreigt door deze loskoppeling, vanwege bedrijfsbeëindigingen, veel vermogen uit de landbouwsector te verdwijnen? Lopen met name jonge akkerbouwers door dit nieuwe beleid het risico van onevenredig hoge kostenstijgingen waardoor de inkomenspositie van deze agrariërs nog problematischer wordt dan ze al is? </vraag>
      <vraag nummer="3" voetnoot="1">Ontwikkelt de duurzaamheid van de bietenteelt zich ten gevolge van het voorstel in negatieve richting omdat de vrije verhandelbaarheid leidt tot schaalvergroting in de bietenteelt en omdat de verhoging van de maximale hoeveelheid suikerreferentie tot 3500 kg. suiker per hectare de vruchtwisseling bekort tot 1 op 3? <voetnoot nummer="1"/>Hoe beoordeelt u deze ontwikkeling in het licht van uw beleid de bedrijfsvoering in de landbouw te verduurzamen en te extensiveren? </vraag>
      <vraag nummer="4">Is het u bekend dat het Nederlands Agrarisch Jongeren Kontakt (NAJK) en Milieudefensie zich tegen deze intensivering verzetten en dat het Nederlands Akkerbouw Verbond (NAV) van mening is dat de bietentelers onvoldoende gelegenheid hebben gehad zich over de voorstellen van de werkgroep bietenaangelegenheden uit te spreken? </vraag>
      <vraag nummer="5">Bent u bereid er bij de sector op aan te dringen de loskoppeling van de suikerreferentie van de grond en de verhoging van de maximale referentie per hectare uit het nieuwe systeem te halen en zo nodig af te zien van ondertekening? </vraag>
      <noten afkomstig="vraag">
         <noot nummer="1">Dit leidt tot een verhoogde spuitdruk en verarming van de grond en daarmee uiteindelijk tot een grotere milieubelasting</noot>
      </noten>
   </vragen>
   <antwoorden aantal="5">
      <antwoord nummer="1">Ieder jaar wordt, indien bij overeenkomst van het betrokken bedrijfsleven een afwijking van het contractenstelsel in de suikersector wordt overeengekomen, het suikersysteem ter goedkeuring voor de afwijking aan de minister van Landbouw, Natuurbeheer en Visserij voorgelegd. Voor het suikerjaar 2002 zal dat binnenkort plaatsvinden. </antwoord>
      <antwoord nummer="2">Het bewaakt mengprijssysteem in de sector wordt al sinds 1987 in Nederland toegepast. Periodiek wordt het systeem geactualiseerd op basis van de opgedane ervaringen. Een van de belangrijkste aanpassingen voor het systeem 2002 is de mogelijkheid van het verhandelen van de toegewezen quota door de suikerbietenteler zonder overdracht van grond. De mogelijkheid van grondgebonden overdracht blijft evenwel bestaan. De verhandelbaarheid van de quota zonder grond blijft gekoppeld aan het leveringscontract van de suikerbieten met de suikerindustrie van de verkopende suikerbietenteler. De mogelijkheid – onder bepaalde voorwaarden – suikerquota los van de grond te verhandelen levert een grotere flexibiliteit voor de teler op en komt een efficiëntere teelt en levering van de suikerbieten aan de suikerindustrie ten goede. Door de aanpassing van de marktordening van suiker, met de daarbij afgesproken bevriezing suikerbieten- en suikerprijzen, in de Europese Gemeenschap tot het seizoen 2005/2006 is een verdere versterking in de sector gewenst. Het is toch de verwachting dat op termijn het suikerbeleid verder zal worden aangepast. Initiatieven vanuit de sector om tot een efficiëntere teelt te komen zijn daarom welkom. </antwoord>
      <antwoord nummer="3">Deze ontwikkeling zal mijns inziens de duurzaamheid niet negatief beïnvloeden, maar slechts leiden tot een effectievere suikerbietenteelt. De maximale suikerreferentie van 3500 kg suiker per hectare is ten opzichte van het voorgaande jaar niet gewijzigd. Derhalve zal naar verwachting naar aanleiding van de voorgestelde wijzigingen geen intensivering van de teelt optreden. </antwoord>
      <antwoord nummer="4">Het is mij bekend dat het Nederlands Agrarisch Jongeren Kontakt (NAJK) zorgen heeft over de aanpassing van het suikersysteem. In de werkgroep bietenaangelegenheden, waarin het NAJK een adviserende rol vervult, heeft het deze zorgen bij herhaling geuit. Maar het heeft zich uiteindelijk neergelegd bij de unanieme besluitvorming. Het Nederlands Akkerbouw Verbond (NAV) heeft in de vergaderingen van de Commissie Teeltaangelegenheden van het Hoofdproduktschap Akkerbouw zijn mening over het suikersysteem 2002 naar voren gebracht. Toch ben ik van mening dat de voorgestelde verandering veel draagvlak in de sector heeft. De Nederlandse Bieten Federatie (NBF), de Land- en Tuinbouworganisatie (LTO) en de Coöperatie Cosun (Cosun) hebben namens de sector de overeenkomst getekend. Zij hebben volgens mijn informatie in hun regio- en kringvergaderingen de aanpassing van het suikersysteem met hun achterban besproken en goedkeuring van hun leden gekregen. Opgemerkt dient te worden dat de meerderheid van de leden van het NAJK en de NAV tevens lid is van eerdergenoemde organisaties. </antwoord>
      <antwoord nummer="5">Het betrokken representatieve bedrijfsleven heeft de mogelijkheid bij overeenkomst af te wijken van het door de Europese Unie in de marktordening voor suiker vastgelegde systeem. Ik zie momenteel geen aanleiding mijn goedkeuring te onthouden aan een verzoek om in lijn met voorgaande jaren ook voor 2002 een afwijking toe te staan. </antwoord>
      <noten afkomstig="antwoord"/>
   </antwoorden>
</kvr>
