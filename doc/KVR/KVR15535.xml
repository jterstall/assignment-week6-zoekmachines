<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dittrich en Scheltema-de Nie (beiden D66) aan de staatssecretaris van Onderwijs, Cultuur en Wetenschappen, dhr. Van der Ploeg, en de ministers van Binnenlandse Zaken en Koninkrijksrelaties en van Justitie over de opheffing van het onderdeel Kunst en Antiek van de CRI. (Ingezonden 27 maart 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15535
</item>
         <item attribuut="Inhoud">Varegn over de gevolgen van de opheffing van het onderdeel Kunst en Antiek van de CRI voor de wettelijke taakuitoefening van de Inspectie Cultuurbezit bij voorbereiding van door de inspectie te verstrekken vergunningen voor de export van kunst- en antiekvoorwerpen.</item>
         <item attribuut="Rubriek">Criminaliteit en openbare orde (Inlichtingen- en veiligheidsdiensten) Cultuur en taal (Algemeen)</item>
         <item attribuut="Trefwoorden">Criminaliteitsbestrijding Inlichtingen- en veiligheidsdiensten Kunst Opsporingen</item>
         <item attribuut="Vindplaats">Kamervragen met antwoord 2001-2002, nr. 1037, Tweede Kamer</item>
         <item attribuut="Vraagnr_bij_indiening">2010208450</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Dittrich</persoon>
            <persoon partij="D66">Scheltema-de Nie</persoon>
         </item>
         <item attribuut="Datum_reaktie">2002-04-18</item>
         <item attribuut="Datum_indiening">2002-03-27</item>
         <item attribuut="Document-id">KVR15535</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2189" allpagenumbers="2189 2190" vetnummer="2010208450" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15535" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1037" onderwerp="" indiendatum="2002-03-27">
         <vrager partij="D66" oorsprong="parlement">Dittrich</vrager>
         <vrager partij="D66" oorsprong="parlement">Scheltema-de Nie</vrager>
         <vraagt-aan>de staatssecretaris van Onderwijs, Cultuur en Wetenschappen, dhr. Van der Ploeg, en de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2002-04-18">
         <antwoorder functie="staatssecretaris" ministerie="Onderwijs, Cultuur en Wetenschappen">Van der Ploeg</antwoorder>
         <mede-antwoorder>de minister van Binnenlandse Zaken en Koninkrijksrelaties en Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Is het waar dat de Inspectie Cultuurbezit nu reeds geen beroep meer kan doen op het onderdeel Kunst en Antiek van de CRI, bij voorbereiding van door haar te verstrekken vergunningen voor de export van kunst- en antiekvoorwerpen? Kunt u een gedetailleerd overzicht geven van de gevallen die zich tot nu toe voordeden waarbij de Inspectie Cultuurbezit bij het voorbereiden een vergunningsaanvraag niet over de informatie van het onderdeel Kunst en Antiek kon beschikken en de problemen die zich als gevolg daarvan hebben voorgedaan? </vraag>
      <vraag nummer="2">In hoeverre komt de (wettelijke) taakuitoefening van de Inspectie Cultuurbezit in gevaar doordat men bij het verstrekken van (uitvoer-)vergunningen geen beroep meer kan doen op de expertise van het onderdeel Kunst en Antiek? In hoeverre belemmert de opheffing van het onderdeel het voldoen aan de controleverplichtingen die volgen uit de Verordening van de Raad van ministers van de Europese Unie van 9 december 1992 met betrekking tot de uitvoer van cultuurgoederen (Verordening 3911/92)? </vraag>
      <vraag nummer="3">Welke gevolgen heeft de opheffing van het onderdeel Kunst en Antiek voor opsporing en vervolging naar aanleiding van de diefstal van vijf schilderijen uit het Frans Halsmuseum op 24 maart jongstleden? </vraag>
      <vraag nummer="4" voetnoot="1">Hoe verhoudt uw antwoord dat de afdeling Kunst en Antiek van grote betekenis is als centraal aanspreekpunt voor de Inspectie Cultuurbezit en voor de uitvoering van het Unidroit verdrag, zich tot uw antwoord dat een centraal aanspreekpunt door de opheffing van dat onderdeel verdwijnt? <voetnoot nummer="1"/>
      </vraag>
      <vraag nummer="5">Wat is uw inschatting van het risico dat het specialisme Kunst en Antiek zal ondersneeuwen wanneer het wordt ondergebracht bij het aandachtsgebied «woninginbraken (heling)» van de dienst Nationale Recherche Informatie van het Korps Landelijke Politiediensten? Zal dit aandachtsgebied niet al zeer zwaar belast zijn door haar «reguliere» taken? </vraag>
      <vraag nummer="6">Deelt u de conclusie dat door opheffing van de zedenpolitie belangrijke expertise verloren is gegaan? Welke conclusies kunnen ten aanzien van de opheffing van het onderdeel Kunst en Antiek worden getrokken uit de ervaringen als opgedaan met de opheffing van de zedenpolitie? </vraag>
      <vraag nummer="7">Welke kosten waren er jaarlijks verbonden aan het in stand houden van het onderdeel Kunst en Antiek van de CRI? </vraag>
      <vraag nummer="8">Bent u bereid te heroverwegen of het onderdeel Kunst en Cultuur ook binnen een vernieuwde KLPD kan voortbestaan in de vorm waarin het onderdeel tot nu toe functioneerde? Bent u bereid het onderdeel uit te breiden? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="651">Aanhangsel Handelingen, nr. 651, Vergaderjaar 2001–2002.</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden Dittrich en Scheltema-de Nie, ingezonden 15 november 2001. </toelichting>
   <antwoorden aantal="8">
      <antwoord nummer="1">Met het anders positioneren van het onderdeel Kunst en Antiek van het KLPD is voor de informatieverkrijging over het criminaliteitsgebied Kunst en Antiek alleen het aanspreekpunt veranderd. Een medewerker van NRI/KLPD is in een zogenaamde verwijsfunctie aanspreekbaar op dit onderwerp. Er is nog overleg met de Inspectie Cultuurbezit (ICB) gaande over de wijze waarop zowel de politietaken als de taken van de ICB nog beter tot hun recht kunnen komen. Het streven daarbij is, dat het kwaliteitsniveau van de informatievoorziening tenminste gehandhaafd blijft. Er hebben zich geen problemen voorgedaan die een causaal verband hebben met het andes positioneren van het onderdeel Kunst en Antiek. </antwoord>
      <antwoord nummer="2">Voor een goede taakuitoefening van de ICB is het onontbeerlijk dat zij blijft beschikken over «zaak»informatie van het criminaliteitsgebied Kunst en Antiek, geleverd door de politie. Deze «zaak»informatie blijft voor de ICB bevraagbaar via het KLPD. </antwoord>
      <antwoord nummer="3">De herpositionering van het criminaliteitsgebied Kunst en Antiek heeft geen gevolgen voor de opsporing en vervolging met betrekking tot de in de vraag bedoelde diefstal. De dag na het bekend worden van deze diefstal heeft het KLPD vanuit haar ondersteunende rol de regiopolitie Kennemerland geadviseerd over de wijze waarop de ontvreemde goederen gesignaleerd zouden kunnen worden. </antwoord>
      <antwoord nummer="4">Er blijft een centraal aanspreekpunt voor de ICB binnen het KLPD bestaan. De activiteiten binnen het KLPD zullen met name gericht zijn op de ondersteuning van de politie door te zorgen voor adequate informatieverzameling en -voorziening, zowel nationaal als internationaal. Dat is geheel in overeenstemming met de geest van het Unidroit verdrag. Immers het nationaal politieregister is als databank ingericht voor onder andere gestolen kunstvoorwerpen en een beproefd middel om de herkomst van goederen te achterhalen. Potentiële kopers die vermoeden dat de herkomst dubieus is en graag te goeder trouw kunstwerken willen verwerven, kunnen dit bij de politie melden. De politie kan naar aanleiding hiervan via het nationaal politieregister controleren of het kunstwerk als ontvreemd geregistreerd staat. </antwoord>
      <antwoord nummer="5">Het criminaliteitsgebied Kunst en Antiek wordt in afwijking van het eerdere voornemen ondergebracht bij het organisatieonderdeel «overige criminaliteitsgebieden». Een medewerker van NRI/KLPD is in een zogenaamde verwijsfunctie aanspreekbaar op dit onderwerp en kan zonodig bemiddelen en doorverwijzen. </antwoord>
      <antwoord nummer="6">In 1998 is door de Inspectie voor de politie een onderzoek uitgevoerd naar de inbedding van de jeugd- en zedenzorg binnen de regiokorpsen. De door sommigen uitgesproken zorg dat het specialisme na de reorganisatie van de politie als zodanig binnen de regiokorpsen is verdwenen, wordt door dit onderzoek niet bevestigd. Voor het overige geldt dat jeugd- en zedenzorg, als integraal onderdeel van de reguliere politiezorg, moeilijk te vergelijken is met een landelijke voorziening als het onderdeel Kunst en Antiek bij de NRI. </antwoord>
      <antwoord nummer="7">De kosten betroffen de Personele &amp; Materiële kosten van drie medewerkers en de exploitatiekosten van KANS (geraamd op 50.000,– per jaar voor hard- en software). De ontwikkelingskosten van KANS zijn hierbij niet inbegrepen. </antwoord>
      <antwoord nummer="8">Wij zien geen aanleiding om de herpositionering van het criminaliteitsgebied Kunst en Antiek binnen het KLPD te heroverwegen. Het nationaal politieregister heeft voor de opsporing van gestolen kunst en antiek dezelfde functionaliteiten en is tevens 24 uur per dag en 7 dagen per week door de politie te bevragen. Daarnaast is het thans mogelijk om relaties te leggen met andere vormen van criminaliteit (witwassen van geld, heling van goederen). Deze verbeteringen bieden de politie meer mogelijkheden in het opsporingswerk. Verder blijft een medewerker van NRI/KLPD in een zogenaamde «verwijsfunctie» aanspreekbaar op dit onderwerp. Mochten zich ontwikkelingen voordoen die uitbreiding van het criminaliteitsgebied Kunst en Antiek noodzakelijk maken, zal een en ander worden heroverwogen. </antwoord>
      <noten afkomstig="antwoord"/>
   </antwoorden>
</kvr>
