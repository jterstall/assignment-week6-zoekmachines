<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (VVD) aan de ministers van Buitenlandse Zaken en van Defensie over de nucleaire bewapeningsambities van Iran. (Ingezonden 16 augustus 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12244
</item>
         <item attribuut="Inhoud">Vragen naar aanleiding van berichten dat de geheime diensten van de Verenigde Staten, het Verenigd Koninkrijk, Israël en Duitsland van mening zijn dat Iran bezig is met een nucleair militair programma, terwijl Iran zelf dit ontkent.</item>
         <item attribuut="Rubriek">Veiligheidsbeleid en defensie (Militair materieel) Veiligheidsbeleid en defensie (Wapenbeheersing)</item>
         <item attribuut="Trefwoorden">Iran Kernwapens Wapenbeheersing</item>
         <item attribuut="Vindplaats">Kamervragen met antwoord 1999-2000, nr. 1765, Tweede Kamer</item>
         <item attribuut="Vraagnr_bij_indiening">2990014610</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="VVD">Wilders</persoon>
         </item>
         <item attribuut="Datum_reaktie">2000-09-05</item>
         <item attribuut="Datum_indiening">2000-08-16</item>
         <item attribuut="Document-id">KVR12244</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3965" allpagenumbers="3965 3966" vetnummer="2990014610" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12244" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1765" onderwerp="" indiendatum="2000-08-16">
         <vrager partij="VVD" oorsprong="parlement">Wilders</vrager>
         <vraagt-aan>de ministers van Buitenlandse Zaken en van Defensie</vraagt-aan>
      </vraagdata>
      <antwoorddata antwoorddatum="2000-09-5">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het bericht over de nucleaire bewapeningsambities van Iran? <voetnoot nummer="1"/>
      </vraag>
      <vraag nummer="2">Is de berichtgeving juist dat de geheime diensten van de Verenigde Staten, het Verenigd Koninkrijk, Israël en Duitsland alle van mening zijn dat Iran bezig is met een nucleair militair programma? Is Nederland deze mening ook toegedaan? </vraag>
      <vraag nummer="3">Hoe verhoudt een en ander zich met de formele positie van Iran dat men niet bezig is met de ontwikkeling van een nucleair militair programma? Deelt u de mening dat het onwenselijk is dat een land als Iran een militair nucleair programma ontwikkelt en dat het (regionale) veiligheidsbelang daar niet bij is gediend, mede gelet op de instabiliteit van dat land? </vraag>
      <vraag nummer="4">Indien het antwoord op de tweede vraag bevestigend is, op welke wijze zal de internationale gemeenschap dan naar uw mening de nucleaire bewapeningsdrang van Iran kunnen tegengaan, zeker nu Iran de ontwikkeling van een militair nucleair programma (ten onrechte) ontkent en inspecties toestaat op grond van het NPT-verdrag? </vraag>
      <vraag nummer="5">Wilt u deze vragen beantwoorden vóór het (deels besloten) algemeen overleg over de VVD-notitie «Massavernietigingswapens in Iran» op 6 september aanstaande? </vraag>
      <noten afkomstig="vraag">
         <noot nummer="1" titel="Iran creates a consensus">Ha’aretz, 8 augustus 2000 («Iran creates a consensus», Ze’ev Schiff)</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">In onze brief van 3 september 1999 (Kamerstuk 23 432, nr. 27, vergaderjaar 1998–1999) over de situatie in het Midden-Oosten hebben wij gesteld dat er aanwijzingen bestaan dat Iran over programma’s beschikt die de verwerving van massavernietigingswapens (MVW) beogen. In de tussentijd hebben zich geen ontwikkelingen voorgedaan die ertoe nopen deze inschatting bij te stellen. De Amerikaanse CIA heeft in 1999 in een open document, gericht aan het Congres, verklaard dat Iran poogt een binnenlandse capaciteit te verwerven op ondermeer militair nucleair gebied. Voor het overige zij opgemerkt dat de wet op de Inlichtingen- en Veiligheidsdiensten een openbare reactie op genoemde berichten met betrekking tot mogelijke Iraanse militaire nucleaire ambities niet toelaat, zoals ook gesteld in genoemde brief van 3 september 1999. </antwoord>
      <antwoord nummer="3">Iran is partij bij het Non-proliferatieverdrag (NPV) als niet-kernwapenstaat en heeft zich daarmee verplicht niet te streven naar de verwerving van kernwapens. Als uitvloeisel daarvan heeft het tevens een volledige waarborgovereenkomst afgesloten met het International Atomic Energy Agency (IAEA), op grond waarvan alle Iraanse nucleaire installaties op gezette tijden worden geïnspecteerd. Het IAEA ondervindt daarbij geen belemmeringen. Het is inderdaad onwenselijk dat een land als Iran een militair nucleair programma ontwikkelt; evident is dat het (regionale) veiligheidsbelang daar niet bij gediend is. Zie verder het antwoord op vraag 4. </antwoord>
      <antwoord nummer="4">In genoemde brief van 3 september 1999 hebben wij tevens aangegeven welke wegen de internationale gemeenschap bewandelt om het risico van Iraanse militaire nucleaire ambities te beteugelen. Daarbij hebben wij het name genoemd de beïnvloeding van de politieke motieven van landen die prolifereren, in dit geval Iran, de verdere uitbouw en bestendiging van de non-proliferatie- en ontwapeningsverdragen, strikte handhaving van exportcontroleregimes (in casu de Nuclear Suppliers Group, NSG), beïnvloeding van leverancierlanden en activiteiten in NAVO-kader als de oprichting van een «WMD Centre» als spil van een breder beleid gericht op het tegengaan van de proliferatie van massavernietigingswapens. In het bijzonder valt te noemen de internationale druk die wordt uitgeoefend op Rusland om de samenwerking met Iran op nucleair gebied zoveel mogelijk te beperken en de mogelijke uitvoer van nucleair gevoelig materiaal en nucleair gevoelige technologie zoveel mogelijk te beperken. U bent hierover eerder geïnformeerd in antwoord op vragen van het lid Wilders inzake kennisoverdracht vanuit Rusland ten behoeve van Iraanse wapenontwikkeling (Aanhangsel 1301, vergaderjaar 1999–2000). In aanvulling hierop willen wij graag nog melding maken van het «Expanded Threat Reduction Initiative» van de Amerikaanse regering. Dit initiatief, dat een uitbouw is van eerdere Amerikaanse programma’s op het gebied het indammen van proliferatiegevaar vanuit de voormalige Sovjet-Unie, beoogt de internationale gemeenschap meer in te schakelen bij het verminderen van de proliferatiedreiging vanuit Rusland. Ook Nederland is actief binnen dit initiatief middels financiële assistentie bij de ontmanteling van Russische kernwapens, zoals eveneens is aangegeven in het hierboven genoemde antwoord op vragen van het lid Wilders. Wat verdere bilaterale inspanningen betreft heb ik tijdens een bezoek in maart aan Moskou de proliferatiegevaren van Russisch-Iraanse samenwerking aan de orde gesteld in mijn gesprekken met minister van Buitenlandse Zaken Ivanov. U bent hierover geïnformeerd in hierboven genoemd antwoord op vragen van het lid Wilders. Voorts heb ik tijdens mijn bezoek aan Iran in mei jl. tegenover minister van Buitenlandse Zaken Kharrazi mijn zorgen geuit over de mogelijke proliferatie van massavernietigingswapens in de regio. Tenslotte zij nog opgemerkt dat de regering dit jaar nog een additionele, extra-budgettaire bijdrage aan het IAEA waarborgenprogramma zal geven, juist ook met het oog op de proliferatiegevaren die dreigen bij onvoldoende middelen voor het IAEA. Op deze wijze wordt een web van inspanningen gevormd dat mogelijke Iraanse militaire nucleaire ambities ten zeerste bemoeilijkt. Waterdichte garanties zijn in dit verband niet te geven, hetgeen overigens naar onze mening niets afdoet aan het belang van handhaving en versterking van dit web. De regering zal zich blijven inzetten op alle aspecten van dit non-proliferatiespectrum. </antwoord>
      <antwoord nummer="5">Ja. </antwoord>
      <noten afkomstig="antwoord"/>
   </antwoorden>
</kvr>
