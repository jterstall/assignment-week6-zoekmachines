<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bremmer (CDA) over onbegeleid verlof van een gedetineerde uit de Van Mesdagkliniek. (Ingezonden 12 maart 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4811
</item>
         <item attribuut="Inhoud">Vraag over de moord op een tienjarige jongen uit Groningen, waarvan de (mede)verdachte een TBS-patiënt is die al jarenlang op proefverlof vrij rond loopt.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gedetineerden Verlof</item>
         <item attribuut="Vindplaats">Kamervragen met antwoord 1996-1997, nr. 1111, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Bremmer</persoon>
         </item>
         <item attribuut="Datum_reaktie">1997-04-24</item>
         <item attribuut="Datum_indiening">1997-03-12</item>
         <item attribuut="Document-id">KVR4811</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2271" allpagenumbers="2271 2272" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1111" onderwerp="" indiendatum="1997-03-12">
         <vrager partij="CDA" oorsprong="parlement">Bremmer</vrager>
         <vraagt-aan/>
      </vraagdata>
      <antwoorddata antwoorddatum="24 april 1997) zie ook Aanhangsel Handelingen nr. 1055, vergaderjaar 1996–1997">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u het bericht, dat een (mede)verdachte van de moord op een tienjarige jongen uit Groningen, vorige week, als TBS-patiënt al jarenlang op proefverlof vrij blijkt rond te lopen? <voetnoot nummer="1"/>
      </vraag>
      <vraag nummer="2">Heeft deze moord plaatsgevonden tijden een «onbegeleid verlof»? </vraag>
      <vraag nummer="3">Hebben zich tijdens de detentie c.q. behandelperiode van betrokkene in de periode sinds 1990, toen betrokkene na eerdere veroordelingen opnieuw werd aangehouden, eerder ontsnappingspogingen dan wel «incidenten» voorgedaan die als een signaal konden worden opgevat voor onverantwoord gedrag? </vraag>
      <vraag nummer="4">In welk behandelingskader waren concrete afspraken met het behandelteam gemaakt voor het verlenen van het onbegeleid verlof en proefverlof? Welke procedure was terzake afgesproken? </vraag>
      <vraag nummer="5">Hoe zwaar heeft bij het verlenen van het onbegeleid en proefverlof de levensgevaarlijke «voorgeschiedenis» van betrokkene in dit dossier meegespeeld? </vraag>
      <vraag nummer="6">Waaruit bleek concreet de substantiële vooruitgang in de behandeling van de betrokkene die dit verlof rechtvaardigde? </vraag>
      <vraag nummer="7">Wat waren de ervaringen van de reclassering tot nu toe bij de begeleiding van betrokkene tijdens diens «woonverlof»? </vraag>
      <vraag nummer="8">Welke conclusies heeft het behandelteam uit dit gebeuren getrokken, ook voor het verlenen van onbegeleid verlof in vergelijkbare, toekomstige gevallen? </vraag>
      <vraag nummer="9">Welke conclusie trekt u uit het onderhavige voorval? </vraag>
      <vraag nummer="10">Bent u nog steeds van mening, dat er geen aanleiding is om het verlenen van verlof aan nog meer stringente condities te binden? </vraag>
      <noten afkomstig="vraag">
         <noot nummer="2"/>
         <noot nummer="1" datum="1997-03-11" bron="Zie Telegraaf 10 maart 1997 en Volkskrant">Zie Telegraaf 10 maart 1997 en Volkskrant, 11 maart 1997</noot>
         <noot nummer="2">Zie antwoord op eerdere schriftelijk vragen van Bremmer Aanhangsel Handelingen nr. 1578, vergaderjaar 1995–1996</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Deze moord, waarvan overigens de mate van betrokkenheid van bedoelde TBS-verpleegde geenszins vaststaat, vond plaats in de periode waarin bedoelde TBS-verpleegde met proefverlof was. </antwoord>
      <antwoord nummer="3">Er hebben zich tijdens de resocialisatieperiode vanuit de Van Mesdagkliniek, waarin bedoelde TBS-verpleegde via begeleid en onbegeleid verlof naar zijn proefverlof een toenemende mate van vrijheid genoot, tot 5 maart geen incidenten voorgedaan en er waren geen tekenen van een op handen zijnde ontsporing. Op 5 maart werd de Van Mesdagkliniek gebeld door de politie van Kampen die meedeelde dat bedoelde TBS-verpleegde contact zocht met een van zijn vroegere slachtoffers. De Van Mesdagkliniek heeft hem terstond, nadat het leggen van contact middels telefoon en telefax niet mogelijk bleek, een telegram gezonden waarin hij gesommeerd werd zich de volgende dag in de kliniek te melden. Toen bedoelde TBS-verpleegde zich de volgende morgen niet meldde in de kliniek is hij direct op de politie-telex gezet, om te worden aangehouden. Diezelfde dag – 6 maart – vond het fatale incident plaats. </antwoord>
      <antwoord nummer="4">Betrokkene ging akkoord met de voorwaarden die de kliniek stelde aan zijn proefverlof. Deze voorwaarden – op schrift gesteld, en ondertekend door de hoofdbehandelaar en bedoelde TBS-gestelde, behelsden onder meer de vestigingsplaats van betrokkene, de aard en frequentie van de opgelegde begeleiding (tweewekelijks door de Reclassering, die op haar beurt terugrapporteerde aan de kliniek) en het zich onthouden van strafbare feiten. </antwoord>
      <antwoord nummer="5">Bij het verlenen van het proefverlof is rekening gehouden met de zeer langdurige (meer dan 20 jaar) voorgeschiedenis van bedoelde TBS-verpleegde, alsmede zijn delictachtergrond. Gekozen werd voor een zeer geleidelijke, sterk gestructureerde opbouw van het verlofbeleid. Niet alleen de Reclassering, maar ook zijn behandelaars in de Van Mesdagkliniek, waren betrokken bij zijn begeleiding, zowel tijdens het onbegeleid als het proefverlof. </antwoord>
      <antwoord nummer="6">Op 6 september is aan betrokkene woonverlof verleend op grond van de volgende overwegingen: – betrokkene stelde zich begeleidbaar op: hij besprak op eigen initiatief problemen die zich voordeden en accepteerde adviezen van zijn behandelaars; – hij was bereid zich in de nabijheid van de kliniek te vestigen met zijn vriendin met wie hij een duurzame relatie onderhield; – er waren geen tekenen van agressie; – betrokkene werkte aan een zinvolle dagbesteding. </antwoord>
      <antwoord nummer="7">Zowel in de woonverloffase als in de proefverloffase had de reclasseringsmedewerker een goed zakelijk contact met zowel bedoelde TBS-verpleegde als met zijn vriendin. Eenmaal zegde hij een afspraak af maar hervatte daarna het afgesproken tweewekelijkse contact met de reclasseringsmedewerker. De proefverlofverslagen bevatten geen aanwijzigingen dat het proefverlof had moeten worden ingetrokken. </antwoord>
      <antwoord nummer="8">Betrokkene is nog steeds verdacht en ontkent enig aandeel in het plegen van de moord op de 10-jarige zoon van zijn vriendin. Vooralsnog is het derhalve te vroeg om conclusies te trekken. </antwoord>
      <antwoord nummer="9">Zie vraag 8. Zolang bedoelde TBS-verpleegde de status van verdachte heeft en ontkent zijn conclusies hier niet aan de orde. </antwoord>
      <antwoord nummer="10">Zie vraag 8. Overigens is – geheel los van dit incident – in verband met de verwachte inwerkingtreding van de Beginselenwet TBS, een ambtelijke werkgroep ingesteld om het beleidskader voor verlofverlening aan te passen. Deze werkgroep zal tevens bezien of de evaluaties van ernstige incidenten en in het bijzonder van de daaraan voorafgaande toekenning van verloven, aanknopingspunten bieden voor het creëren van aanvullende waarborgen. </antwoord>
      <noten afkomstig="antwoord"/>
   </antwoorden>
</kvr>
