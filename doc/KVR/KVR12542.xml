<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de minister van Verkeer en Waterstaat over het teruggeven van geld door de NS bij vertraging (Ingezonden 18 oktober 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12542
</item>
         <item attribuut="Inhoud">Vragen naar aanleiding van het bericht 'NS geven spijbelbrief' in het Parool van 16 oktober 2000, waarin staat dat de NS briefjes geven bij forse vertragingen als excuus voor verlate reizigers en dat de NS in enkele gevallen geld teruggeven.</item>
         <item attribuut="Rubriek">Verkeer, vervoer en waterstaat (Spoorwegen) Verkeer, vervoer en waterstaat (Wegen)</item>
         <item attribuut="Trefwoorden">Spoorwegen Verkeer</item>
         <item attribuut="Vindplaats">Kamervragen met antwoord 2000-2001, nr. 188, Tweede Kamer</item>
         <item attribuut="Vraagnr_bij_indiening">2000101230</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2000-11-01</item>
         <item attribuut="Datum_indiening">2000-10-18</item>
         <item attribuut="Document-id">KVR12542</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="383" allpagenumbers="383 384" vetnummer="2000101230" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12542" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="188" onderwerp="" indiendatum="2000-10-18">
         <vrager partij="GroenLinks" oorsprong="parlement">Halsema</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2000-11-1">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het bericht in het Parool <voetnoot nummer="1"/>dat de NS briefjes geven bij forse vertragingen als excuus voor verlate reizigers alsmede dat de NS in enkele gevallen geld teruggeven? </vraag>
      <vraag nummer="2">Klopt dit? Was dit reeds bij u bekend? </vraag>
      <vraag nummer="3">Hoe beoordeeld u het dat juist nu de NS heeft aangegeven onvoldoende materieel en personeel te hebben om de dienstverlening aan de reiziger op peil te kunnen houden dit spoorwegbedrijf een contract heeft gesloten met de KLM om door middel van een gratis treinbiljet bij het vliegticket, extra reizigers te trekken? </vraag>
      <vraag nummer="4">Acht u het mogelijk, gezien het bovenstaande beleid van de NS, de NS te dwingen over te gaan tot teruggave van (een deel van) de reissom bij chronische vertragingen of overvolle treinen, voor zover dit de schuld is van de NS-R? </vraag>
      <vraag nummer="5">Zo neen, deelt u de mening dat het huidige contract tussen de staat en de NS blijkbaar alle ruimte aan de NS geeft om zelfs bij overvolle treinen nog afspraken over extra groepen reizigers te maken, doch de reiziger geen enkele bescherming biedt in het geval hij een onvoldoende product geleverd krijgt? </vraag>
      <noten afkomstig="vraag">
         <noot nummer="1" titel="NS geven spijbelbrief">16 oktober 2000 over de kop «NS geven spijbelbrief»</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja. De briefjes zijn ontstaan naar aanleiding van vragen van lokettisten die klanten, vooral scholieren, aan hun loket kregen met de vraag of er voor hun school een schriftelijke verklaring kan worden afgegeven dat de trein te laat was of niet reed. Deze briefjes werden al langere tijd gebruikt. Er is geen relatie met recente ontwikkelingen inzake vertragingen. Een lokettist betaalt slechts een niet gemaakte treinreis terug, bij voorbeeld als de klant besluit af te zien van een reis omdat hij hoort dat een trein vertraagd is of niet zal rijden. De klant moet zich dan melden bij het loket waar het kaartje is gekocht. Dit is een regeling die uit serviceoverwegingen al vele jaren geldt. Een schriftelijk verzoek tot terugbetaling bij ernstige vertragingen wordt door de afdeling Klantenservice van NS behandeld. </antwoord>
      <antwoord nummer="3">Een belangrijk onderdeel van mijn beleid ten aanzien van de bereikbaarheid van de luchthaven Schiphol is het bevorderen van het gebruik van het openbaar vervoer in plaats van de auto. Op dit moment heeft de trein een marktaandeel van zo’n 35% in het vervoer van luchtreizigers naar en van Schiphol. Mijn beleid is erop gericht dit marktaandeel de komende jaren nog verder te laten groeien. Ondanks het feit dat NS Reizigers (NSR) op dit moment problemen heeft, vooral in de (ochtend)spits, met de opvang van het groeiend aantal treinreizigers, heb ik in het Memorandum of Understanding inzake het Prestatiecontract met NSR afgesproken dat verdere groei, juist in de spits, een belangrijk onderdeel van het prestatiecontract Staat–NSR is. lk heb er vertrouwen in dat NSR de eerstkomende jaren de capaciteit voor het spitsvervoer verder weet uit te breiden. Een grote hoeveelheid nieuwe treinen is in bestelling. Buiten de 20 uren per week waarin sprake is van spitsdrukte is er voldoende capaciteit om de groei van het aantal Schipholreizigers op te vangen. Het feit dat er op sommige momenten enig capaciteitsgebrek kan optreden is door NSR naar mijn mening terecht niet als reden gezien om af te zien van een mogelijkheid om het aantal treinreizigers naar en van Schiphol te vergroten omdat dit vervoer van de luchtreizigers zich voornamelijk buiten de spits afspeelt. Het contract met de KLM verlaagt ook de drempel voor het gebruik van de trein. Het contract met de KLM draagt daarom bij aan mijn beleid ten aanzien van de bereikbaarheid van de luchthaven. </antwoord>
      <antwoord nummer="4">De bestaande overeenkomst met de NS, de overeenkomst op hoofdlijnen tussen de staat der Nederlanden en de N.V. Nederlandse spoorwegen, en meer specifiek bijlage X bij deze overeenkomst, het openbare dienstcontract overgangsperiode reizigersvervoer NS, biedt geen mogelijkheid de NS te dwingen tot de bovengenoemde teruggave. </antwoord>
      <antwoord nummer="5">Het huidige contract biedt NSR de mogelijkheid haar positie op de vervoermarkt uit te breiden door vervoerproducten aan te bieden die zijn afgestemd op de behoeften vanuit die markt. Als een dergelijk product ertoe bijdraagt dat de rol van het openbaar vervoer als alternatief voor het gebruik van de auto wordt versterkt, i.c. in het vervoer naar de luchthaven Schiphol voor een categorie luchtreizigers, is dit zeker van belang. lmmers deze benadering ondersteunt mijn beleid met betrekking tot het verkeer en vervoer zoals ik hiervoor bij het antwoord op vraag 3 heb aangegeven. Op grond van het huidige contract biedt NS een bepaald voorzieningenniveau en zijn afspraken gemaakt met betrekking tot het aantal plaatskilometers (art. 7 van het contract). Volgens ditzelfde contract zal NS zich maximaal inspannen tot een bepaalde mate van punctualiteit, voor zover beheersbaar door het reizigersbedrijf van NS (artikel 8 van het contract). Het huidige contract bevat geen verplichting de reiziger te compenseren als hij een onvoldoende product geleverd krijgt. Echter NSR biedt in een aantal gevallen uit coulance-overwegingen een genoegdoening aan de reiziger als de reiziger onvoldoende product geleverd krijgt. Van belang is in dit verband het Handvest NSR van december 1997. Het Handvest acht een genoegdoening in verband met achterwege blijven van punctualiteit in de volgende gevallen op zijn plaats. Als «reizigers in bepaalde gevallen niet die vervoerkwaliteit krijgen die zij van NS Reizigers gewend zijn» biedt NSR «deze reizigers een in redelijkheid te bepalen vorm van genoegdoening aan, zoals het verlengen van de geldigheid van het abonnement van onze vast klanten of het verstrekken van reischeques. Deze genoegdoening laat NS Reizigers afhangen van de omstandigheden en van de wensen die leven bij deze reiziger». Ik verwijs ook naar het antwoord op vraag 2. Het voornemen is in het te sluiten prestatiecontract met NSR afspraken te maken over de compensatie van reizigers bij vertragingen en over de malus die NSR verbeurt als NSR niet voldoende punctueel rijdt. lk verwijs in dit verband naar het Memorandum of Understanding inzake het Prestatiecontract met NSR dat ik aan u bij brief, 21 september 2000 heb toegezonden. </antwoord>
      <noten afkomstig="antwoord"/>
   </antwoorden>
</kvr>
