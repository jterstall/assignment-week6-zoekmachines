<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">huursubsidie.; Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1142
</item>
         <item attribuut="Inhoud">De vragen gaan over onderzoek door de Huurcommissies naar te hoge huren, waardoor te veel huursubsidie wordt verstrekt, en over de positie van huursubsidiegebruikers.</item>
         <item attribuut="Rubriek">Volkshuisvesting (Subsidies)</item>
         <item attribuut="Trefwoorden">Huursubsidies</item>
         <item attribuut="Vindplaats">Kamervragen met antwoord 1994-1995, nr. 507, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">Duivesteijn</persoon>
         </item>
         <item attribuut="Datum_indiening">1995-02-23</item>
         <item attribuut="Document-id">KVR1142</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1035" allpagenumbers="1035 1036" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="507" onderwerp="" indiendatum="1995-02-23">
         <vrager partij="PvdA" oorsprong="parlement">Duivesteijn</vrager>
         <vraagt-aan/>
      </vraagdata>
      <antwoorddata antwoorddatum="1995-03-6">
         <antwoorder functie="staatssecretaris" ministerie="">Tommel Volkshuisvesting, Ruimtelijke Ordening en Milieubeheer).</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Verzoekt uw ministerie aan de zogeheten Huurcommissies in den lande met name da´a´r een onderzoek te doen naar en een uitspraak te doen o´ver de maximaal redelijke huur, waar uw ministerie verwacht te veel huursubsidie te verstrekken vanwege een te hoge huurstelling? </vraag>
      <vraag nummer="2">Hebben uitspraken in deze van een Huurcommissie geen bindend karakter voor de huurstelling en de ingangsdatum ervan, anders dan in die gevallen wanneer o`f huurder o`f verhuurder (zijnde de contractpartners) om een onderzoek en uitspraak van de Huurcommissie gevraagd hebben? </vraag>
      <vraag nummer="3">Past u ministerie in geval van een uitspraak over een maximaal redelijke huur, die lager is dan de feitelijke huur, de huursubsidie onmiddellijk of indien mogelijk zelfs met terugwerkende kracht aan aan die lagere maximaal redelijke huur? </vraag>
      <vraag nummer="4">Kost, in geval de verhuurder niet onmiddellijk of met terugwerkende kracht tot een lagere huur komt, het de huurder enige tijd alvorens hij/zij de Huurcommissie gevraagd heeft een bindende uitspraak over de huur te doen? </vraag>
      <vraag nummer="5">Is daarom niet gegarandeerd dat de datum waarop de huursubsidie door uw ministerie wordt gekort en de datum waarop de nieuwe, lager bijgestelde huur ingaat, e´e´n en dezelfde datum zijn? Kan deze exercitie de huurder een flink financieel nadeel opleveren? </vraag>
      <vraag nummer="6">Deelt u de mening, dat aan deze nadelige positie van huursubsidiegebruikers een einde moet worden gemaakt? Wilt u bijvoorbeeld huurder en verhuurder op voorhand in kennis stellen van het verzoek aan de Huurcommissie een onderzoek naar de maximaal redelijke huur te doen e`n huurder en verhuurder vragen het verzoek aan de Huurcommissie ook tot hun verzoek te maken, zodat de Huurcommissie onmiddellijk een bindende uitspraak kan doen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Aan huurcommissies (HC’s) wordt in het kader van de individuele huursubsidie in de volgende gevallen verzocht een onderzoek in te stellen naar de redelijkheid van de huurprijs: – indien sprake is van een familierelatie tussen huurder en verhuurder; – indien sprake is van een particuliere verhuurder; – indien sprake is van een gemengde overeenkomst waarbij mogelijk sprake is van overheersende zorgelementen; – bij signalering door de gemeente van een onduidelijkheid of onregelmatigheid. </antwoord>
      <antwoord nummer="2 en 5">De huurprijs die voor het bepalen van het recht op en de hoogte van de individuele huursubsidie in aanmerking wordt genomen is de op 1 juli tussen huurder en verhuurder geldende – overeengekomen – huurprijs. Dit beginsel lijdt slechts uitzondering indien naar het oordeel van de minister, gehoord de HC, de huurprijs voor het enkele gebruik van de woning in verhouding tot de kwaliteit van de woning niet redelijk is (artikel 12 Wet individuele huursubsidie). De bevoegdheid van de HC’s om in het kader van de Wet individuele huursubsidie een verklaring te verstrekken, is gebaseerd op de Wet op de huurcommissies (artikel 3, tweede lid). Deze verklaring heeft uitsluitend betrekking op de individuele huursubsidie-aanvraag van de huurder en raakt derhalve alleen de relatie tussen de huurder en het ministerie en heeft ge´e´n betrekking op de tussen huurder en verhuurder overeengekomen huurprijs; het gee¨igende kader hiervoor is immers de Huurprijzenwet woonruimte. </antwoord>
      <antwoord nummer="3">Komt de HC op basis van het bij het Besluit huurprijzen woonruimte behorende woningwaarderingsstelsel tot het oordeel dat de maximaal redelijke huurprijs lager is dan de prijs die partijen zijn overeengekomen, dan wordt de beslissing op de subsidie-aanvraag, als die al is genomen, herzien. Het is bestendig uitvoeringsbeleid dat het moment waarop deze herziening en eventuele terugvordering plaatsvindt, afhangt van het moment waarop de desbetreffende huurder door het ministerie wordt geı¨nformeerd over de uitkomst van het HC-onderzoek. Wordt de huurder vo´o´r 1 mei in kennis gesteld, dan wordt de subsidie nog voor dat lopende subsidietijdvak aangepast. Wanneer de kennisgeving pas na 1 mei kan worden verstrekt, wordt de IHS met ingang van het eerstvolgende tijdvak gebaseerd op de lagere, volgens de HC redelijke, huurprijs. Aldus wordt bewerkstelligd dat een huurder over maximaal e´e´n tijdvak subsidie ontvangt op basis van een lagere huurprijs dan hij feitelijk verschuldigd is, terwijl hij (nog) niet de mogelijkheid heeft een huurverlagingsprocedure te starten. Het financie¨le nadeel voor de huurder wordt op deze wijze zo gering mogelijk gehouden. </antwoord>
      <antwoord nummer="4">De huurder kan, met inachtneming van artikel 4 van de Huurprijzenwet woonruimte (Hpw), ten minste een maand vo´o´r de voorgestelde datum van ingang van de huurprijswijziging een schriftelijk voorstel tot verlaging van de huurprijs aan de verhuurder doen. Indien deze niet met dit voorstel instemt, kan de huurder op voet van artikel 23 Hpw de HC verzoeken een uitspraak te doen over de redelijkheid van het voorstel. De HC zal dan, in de meeste gevallen binnen 6 maanden, op het verzoek van huurder beslissen. Wellicht ten overvloede zij vermeld dat iedere huurder die met betrekking tot de door hem gehuurde woonruimte voor de eerste maal een huurovereenkomst afsluit, binnen 3 maanden na de ingangsdatum van de overeenkomst de huurprijs door de HC op redelijkheid kan laten toetsen (artikel 17 Hpw). In tegenstelling tot de bovenbedoelde procedure op voet van artikel 23 Hpw, werkt een uitspraak van de HC ex art. 17 Hpw terug tot aan de ingangsdatum van de huurovereenkomst. </antwoord>
      <antwoord nummer="6">De HC-onderzoeken in het kader van de huursubsidie worden nagenoeg uitsluitend verricht bij woningen in de particuliere huursector. Artikel 27a Wet IHS, in werking getreden op 1 juli 1994, bepaalt dat bij algemene maatregel van bestuur regels kunnen worden gesteld met betrekking tot gevallen waarin en de wijze waarop de aanvrager verplicht is naast het aanvraagformulier, aanvullende gegevens of bescheiden in te dienen. Per 1 juli 1995 zal aan deze bepaling invulling worden gegeven door inwerkingtreding van het Besluit verklaring huurgegevens individuele huursubsidie. Dit besluit ligt thans ter advisering bij de Raad van State. Het besluit introduceert een zgn. «brengplicht» voor huurders in de particuliere huursector die voor de eerste maal in hun woning IHS aanvragen en beoogt de doelmatige en rechtmatige besteding van de huursubsidiegelden te verhogen. De brengplicht bewerkstelligt dat reeds bij de subsidietoekenning kan worden uitgegaan van de juiste informatie en van een objectieve waardering van de woning. Gelet op de invoering van deze brengplicht, waar de huurders in de particuliere sector die voor de eerste maal in hun woning huursubsidie aanvragen al vo´o´r de subsidieaanvraag een verklaring hebben over hun huurprijs, acht ik geen andere maatregelen nodig. </antwoord>
      <noten afkomstig="antwoord"/>
   </antwoorden>
</kvr>
