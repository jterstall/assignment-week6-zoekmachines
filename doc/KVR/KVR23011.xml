<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Szabó (VVD) aan de minister voor Ontwikkelingssamenwerking over extra gelden voor de wederopbouw van Soedan. (Ingezonden 19 april 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23011
</item>
         <item attribuut="Inhoud">Vragen over de verhoging van de wederopbouwsteun aan Soedan, in verband met mogelijke betrokkenheid regeringsfunctionarissen bij wandaden in Darfur.</item>
         <item attribuut="Rubriek">Ontwikkelingssamenwerking (Nood- en humanitaire hulp)</item>
         <item attribuut="Trefwoorden">Nood- en humanitaire hulp Sudan</item>
         <item attribuut="Vindplaats">Kamervragen met antwoord 2004-2005, nr. 1643, Tweede Kamer</item>
         <item attribuut="Vraagnr_bij_indiening">2040513300</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="VVD">Szabó</persoon>
         </item>
         <item attribuut="Datum_reaktie">2005-05-17</item>
         <item attribuut="Datum_indiening">2005-04-19</item>
         <item attribuut="Document-id">KVR23011</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3503" allpagenumbers="3503 3504" vetnummer="2040513300" code="0405tkkvr1643" lopendefooter="Tweede Kamer, vergaderjaar 2004–2005, Aanhangsel" filenaam="KVR23011" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1643" onderwerp="" indiendatum="2005-04-19">
         <vrager partij="VVD" oorsprong="parlement">Szabó</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2005-05-17">
         <antwoorder functie="minister" ministerie="Ontwikkelingssamenwerking">Van Ardenne-van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u de reeds toegezegde wederopbouwsteun aan Soedan van 100 miljoen euro opgehoogd naar 175 miljoen euro? <voetnoot nummer="1"/>Zo ja, wat is de reden voor deze verhoging? </vraag>
      <vraag nummer="2">Wat is de reden voor het bekostigen van de wederopbouw door externe donoren, gegeven het feit dat het regime in Soedan zelf in staat is de wederopbouw uit eigen inkomsten te bekostigen? </vraag>
      <vraag nummer="3">Worden de beschikbaar gestelde wederopbouwgelden verdeeld naar regio? Zo ja, hoe luidt deze verdeling? </vraag>
      <vraag nummer="4">Kunt u aangeven op welke wijze de regering van Soedan bij de financiële inbreng van donoren betrokken wordt, en welke bevoegdheden, de Soedanese regering heeft bij de planning en uitvoering van de wederopbouwactiviteiten? </vraag>
      <vraag nummer="5">Deelt u de mening dat het niet wenselijk is ontwikkelingsgeld beschikbaar te stellen aan een regering waarin personen actief zijn die binnenkort door het Internationale Strafhof kunnen worden gedaagd vanwege betrokkenheid bij wandaden in Darfur? </vraag>
      <vraag nummer="6">Welke afspraken zijn er gemaakt over de 240 miljoen euro schuld die Soedan reeds bij Nederland heeft uitstaan? </vraag>
      <vraag nummer="7">Bent u bereid werkelijke wederopbouwbetalingen aan Soedan uit te stellen totdat nader overleg met de Kamer heeft plaatsgevonden naar aanleiding van de beantwoording van deze vragen indien hiertoe vanuit de Kamer behoefte bestaat? </vraag>
      <noten afkomstig="vraag">
         <noot nummer="1" datum="2005-04-11" bron="Persbericht Buitenlandse Zaken">Persbericht Buitenlandse Zaken, 11 april 2005</noot>
      </noten>
   </vragen>
   <antwoorden aantal="7">
      <antwoord nummer="1">De 175 miljoen Euro die tijdens de donorconferentie in Oslo is toegezegd voor de komende drie jaar, bestaat uit middelen die reeds gereserveerd waren voor de wederopbouw van Soedan. Naast de toegezegde 100 miljoen Euro, maakt ook een bedrag van 65 miljoen Euro ambassademiddelen deel uit van het totaal van 175 miljoen. Deze middelen waren reeds gereserveerd in de begroting, maar zijn pas met de totstandkoming van het alomvattend vredesakkoord ter beschikking gekomen voor wederopbouw. De Nederlandse bijdrage is inclusief 5 miljoen Euro voor ondersteuning van de missie van de Afrikaanse Unie in Darfur. Het resterende bedrag is voor voorziene activiteiten op het gebied van ontmijning, vredesopbouw en mensenrechten. </antwoord>
      <antwoord nummer="2">Voorafgaand aan de Oslo donorconferentie is onder leiding van de Wereldbank en de Verenigde Naties gedurende 14 maanden een analyse uitgevoerd die de wederopbouwnoden in kaart heeft gebracht. Dit proces werd gekenmerkt door een grote mate van betrokkenheid en ownership van beide Soedanese partijen. De resultaten van deze analyse hebben geleid tot een wederopbouwplan voor Soedan, het «Framework for Sustained Peace, Development and Poverty Eradication in the Sudan». De analyse geeft een indicatie van de kosten van het wederopbouwproces en de wijze van bekostiging. De totale noden voor de eerste fase van het wederopbouwproces (2005–2007) worden geschat op 7,9 miljard USD. De analyse toont aan dat een groot deel van deze kosten door eigen middelen gedekt kunnen worden, maar dat er tevens een externe financieringsbehoefte is van 2.6 miljard USD. Hierbij zijn een aantal belangrijke kosten nog niet meegenomen, zoals de kosten van UNMIS, humanitaire hulp (vooral in Darfur), DDR, en fondsen voor achterstallige betalingen en schuldenverlichting. Ook de volledige kosten van het infrastructuurprogramma zijn nog niet in kaart gebracht. Het is dus duidelijk dat externe financiering voorlopig noodzakelijk is. </antwoord>
      <antwoord nummer="3">De wederopbouwgelden worden beschikbaar gesteld aan zowel het Noorden als het Zuiden op basis van een 50/50 verdeling. Niet alleen in het Zuiden zijn de noden immers groot; ook in het Noorden zijn veel gebieden getroffen door het conflict of door jarenlange marginalisatie, zoals de zogenoemde «Transitional Areas» Abyei, Blue Nile en Zuid Kordofan. </antwoord>
      <antwoord nummer="4">Bij de toezegging van de Nederlandse bijdrage is duidelijk aangegeven dat deze middelen beschikbaar worden gesteld aan de nieuwe autoriteiten van Soedan, dus de regering van nationale eenheid en de regering van Zuid-Soedan. Een groot deel van deze bijdrage zal worden gekanaliseerd via de Multi-donor Trust Funds voor Noord- en voor Zuid-Soedan. Zowel donoren, de Wereldbank en de VN, als de Soedanese autoriteiten zullen in de bestuursorganen van deze «trust funds» vertegenwoordigd zijn. Hierdoor kan naast de noodzakelijke betrokkenheid en ownership aan Soedanese zijde, ook de juiste mate van extern toezicht gewaarborgd worden. Hierbij zijn monitoring en evaluatie cruciaal. Nederland heeft bij zijn toezegging aangegeven dat dit dient te gebeuren aan de hand van internationaal overeengekomen benchmarks. De basis voor deze benchmarks wordt geboden door de CPA zelf en door het monitoring kader dat de partijen overeengekomen zijn in het wederopbouwplan. Aan de hand van dit kader kan regelmatig en op transparante wijze de vooruitgang worden gemeten. Hierin zijn ook politieke en veiligheidsaspecten meegenomen. </antwoord>
      <antwoord nummer="5">Zoals in het antwoord op vraag 4 weergegeven worden de middelen grotendeels gekanaliseerd via de Multi-donor Trust Funds. Bovendien zullen deze middelen pas beschikbaar worden gesteld als er een nieuwe regering is. Of in deze nieuwe regering personen actief zullen zijn die door het Internationaal Strafhof (ISH) kunnen worden gedaagd is gezien het nog lopende onderzoek van het ISH niet duidelijk. </antwoord>
      <antwoord nummer="6">Op de Oslo Donorconferentie heeft Nederland evenals andere donoren aangegeven dat Soedan pas voor schuldverlichting in aanmerking komt wanneer de situatie in Darfur stabiel is. </antwoord>
      <antwoord nummer="7">Nederland zal wederopbouw in Soedan pas financieel ondersteunen vanaf het moment dat er een nieuwe regering is, in lijn met het CPA. Ik ben bereid de Kamer hierover nader te informeren. </antwoord>
      <noten afkomstig="antwoord"/>
   </antwoorden>
</kvr>
