<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vendrik (GroenLinks) aan de minister van Onderwijs, Cultuur en Wetenschappen over witte en mannelijke schoolbesturen. (Ingezonden 3 april 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17696
</item>
         <item attribuut="Rubriek">Basisonderwijs (Schoolbestuur) Voortgezet onderwijs (Schoolbestuur) Welzijn (Minderheden) Welzijn (Vrouwen)</item>
         <item attribuut="Trefwoorden">Minderheden Schoolbesturen Vrouwen</item>
         <item attribuut="Vindplaats">Kamervragen met antwoord 2002-2003, nr. 1209, Tweede Kamer</item>
         <item attribuut="Vraagnr_bij_indiening">2020309760</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2003-05-01</item>
         <item attribuut="Datum_indiening">2003-04-03</item>
         <item attribuut="Document-id">KVR17696</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2521" allpagenumbers="2521 2522" vetnummer="2020309760" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17696" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1209" onderwerp="" indiendatum="2003-04-3">
         <vrager partij="GroenLinks" oorsprong="parlement">Vendrik</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2003-05-1">
         <antwoorder functie="minister" ministerie="Onderwijs, Cultuur en Wetenschappen">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat vindt u van het bericht <voetnoot nummer="1"/>dat schoolbesturen vooral wit en mannelijk zijn? </vraag>
      <vraag nummer="2">Was het bij u bekend dat er niet alleen weinig allochtone leerkrachten zijn, maar dat allochtonen ook ondervertegenwoordigd zijn in de besturen van basisscholen en scholen voor voortgezet onderwijs? Zo ja, vindt u dit wenselijk? Zo neen, welke maatregelen heeft u genomen om deze situatie te verbeteren? </vraag>
      <vraag nummer="3">Wat vindt u ervan dat ook vrouwen ondervertegenwoordigd zijn in de schoolbesturen gezien het feit dat het merendeel van het onderwijzend personeel bestaat uit vrouwen? Bent u het met mij eens dat dit meer in evenwicht gebracht moet worden? Zo, ja op welke manier denkt u dit evenwicht te bereiken? </vraag>
      <vraag nummer="4">Klopt de uitspraak van onderwijsspecialist Z. Arslan van Forum dat veel van de meer dan zeshonderd zwarte scholen in Nederland worden gerund door besturen waar Turkse, Marokkaanse noch Surinaamse leden in zitten? Zo ja, weet u hoe dit komt? Zo neen, bent u bereid hier onderzoek naar te doen? </vraag>
      <vraag nummer="5">Deelt u de mening dat de overheid de participatie van allochtonen in schoolbesturen actief moet bevorderen? Zo ja, welke inzet van de overheid heeft u voor ogen? Ziet u ook een rol weggelegd voor besturenorganisaties, migranten zelf en de vakbonden? Zo ja, op welke wijze wilt u hen stimuleren? Bent u ook bereid om hier middelen voor vrij te maken? Zo ja, welke? </vraag>
      <vraag nummer="6">Hoe denkt u over het idee om met de besturenorganisaties en vakbonden taakstellende afspraken te maken om het aandeel vrouwen en migranten op belangrijke posities in het onderwijs te vergroten? </vraag>
      <noten afkomstig="vraag">
         <noot nummer="1" datum="2003-03-27" bron="APN">APN, 27 maart 2003</noot>
      </noten>
   </vragen>
   <antwoorden aantal="5">
      <antwoord nummer="1">Ik ben op de hoogte van het bericht dat allochtonen en vrouwen ondervertegenwoordigd zijn in de schoolbesturen van basisscholen en scholen voor voortgezet onderwijs. Ik acht dit niet wenselijk. De schoolbesturen zouden, evenals dat bij het onderwijspersoneel het geval moet zijn, een goede afspiegeling moeten zijn van de omgeving waarvan de scholen deel uitmaken. </antwoord>
      <antwoord nummer="2 en 3">Ja, dat is mij bekend. Zie mijn antwoord op vraag 1. Er zou sprake moeten zijn van een vertegenwoordiging die meer recht doet aan de omgeving waarvan de scholen deel uitmaken. Maatregelen die zijn genomen om diversiteit te bevorderen, zijn de projecten Full Color en Eutonos. Full Color beoogt allochtonen enthousiast te maken voor een baan in het onderwijs. Daarnaast richt het zich op de werkgevers in het onderwijs. Het ondersteunt hen bij het voeren van een multicultureel personeelsbeleid. Eutonos is een netwerk voor allochtone schoolbestuurders. Het leidt aspirant-schoolleiders op voor het werk als schoolbestuurder, en bemiddelt tussen Eutonos-kandidaten en schoolbesturen. Daarnaast zetten onder andere de werkgroepen «vrouwen in bestuurlijke posities» en «vrouw en management» zich in om ondervertegenwoordiging van vrouwen in leidinggevende functies tegen te gaan. </antwoord>
      <antwoord nummer="4">Voor een antwoord op deze vraag verwijs ik u naar het eindrapport, 25 maart 2003 van het onderzoek «De samenstelling van schoolbesturen in het primair en voortgezet onderwijs» van Research voor Beleid BV dat in opdracht van het Sectorbestuur Onderwijsarbeidsmarkt (SBO) is uitgevoerd. </antwoord>
      <antwoord nummer="5">Nee. De taak van de overheid richt zich niet op het actief bevorderen van participatie van allochtonen in schoolbesturen. De verantwoordelijkheid hiervoor ligt vooral bij de organisaties voor bestuur en management. Hoewel er een verband mag worden verondersteld tussen gemengd samengestelde schoolbesturen en gemengd samengestelde teams, ligt de taak van de overheid vooral bij activiteiten die gericht zijn op veelkleurig samengestelde teams. Het is een taak van de organisaties voor bestuur en management om zich in te zetten voor gemengd samengestelde schoolbesturen. Hiervoor zijn geen middelen beschikbaar. </antwoord>
      <antwoord nummer="6">Ik ben van mening dat er geen taakstellende afspraken gemaakt moeten worden met de organisaties voor bestuur en management en de vakbonden. De overheid heeft een stimulerende rol richting de schoolbesturen, maar de verantwoordelijkheid ligt bij de organisaties zelf. Ik heb dan ook niet het voornemen specifieke maatregelen te treffen. De kwestie wordt meegenomen in de algemene maatregelen gericht op vergroting van de diversiteit van onderwijspersoneel. </antwoord>
      <noten afkomstig="antwoord"/>
   </antwoorden>
</kvr>
