<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) over de Ziekenfondswet. (Ingezonden 2 september 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7862
</item>
         <item attribuut="Inhoud">Vragen over door verzekerden ingestelde beroepen vanwege het niet vergoeden van medische behandelingen.</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Ziekenfondsverzekering</item>
         <item attribuut="Vindplaats">Kamervragen met antwoord 1998-1999, nr. 56, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1998-09-25</item>
         <item attribuut="Datum_indiening">1998-09-02</item>
         <item attribuut="Document-id">KVR7862</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="113" allpagenumbers="113 114" vetnummer="2979816070" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7862" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="56" onderwerp="" indiendatum="1998-09-2">
         <vrager partij="SP" oorsprong="parlement">Kant</vrager>
         <vraagt-aan/>
      </vraagdata>
      <antwoorddata antwoorddatum="1998-09-25">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is de geschiedenis van de familie de W. bekend die een «loopgravenoorlog» voerde tegen Nationale Nederlanden om medisch voorgeschreven behandelingen voor hun doodzieke dochter vergoed te krijgen? <voetnoot nummer="1"/>
      </vraag>
      <vraag nummer="2">Hebt u kennisgenomen van de uitspraak van de beroepscommissie Wtz die Nationale Nederlanden volledig in het ongelijk stelde? </vraag>
      <vraag nummer="3">Wat is uw mening over de reactie van Nationale Nederlanden dat zij «in gesprek blijft met artsen over hun medisch oordeel»? </vraag>
      <vraag nummer="4">Is het u bekend dat de Ziekenfondsraad in 1997 ruim 1500 klachten heeft gehad over de Ziekenfondswet en bijzondere kosten, en dat bij driekwart van alle beroepsprocedures een medische toets nodig is om te bepalen wie gelijk heeft? Zo ja, wat is hierover uw mening? </vraag>
      <vraag nummer="5">Is het u bekend dat de Ombudsman Zorgverzekeringen in 1997 bijna 1000 klachten heeft ontvangen over de Ziekenfondswet en dat ruim 60% van de patiënten geheel of gedeeltelijk gelijk krijgt? Zo ja, wat is hierover uw mening? </vraag>
      <vraag nummer="6">Is het waar dat enige duizenden patiënten het jaarlijks hoger op moeten zoeken omdat ziekenfondsen het oneens zijn met de mening van de arts en geregeld weigeren behandelingen te vergoeden? </vraag>
      <vraag nummer="7">Bent u van mening dat het oordeel van de behandelend arts, en niet die van de medisch adviseur van een zorgverzekeraar, bepalend moet zijn voor behandeling en vergoeding? Zo ja, wat kunt u doen om paal en perk te stellen aan de bemoeienis van zorgverzekeraars? </vraag>
      <vraag nummer="8">Is er sprake van toenemende bemoeienis van zorgverzekeraars met het oordeel van de artsen en heeft dit een relatie met de toegenomen concurrentie onder zorgverzekeraars? Zo ja, is dit een ongewenst (en onvoorzien) effect van de marktwerking en hoe gaat u dit bestrijden? </vraag>
      <noten afkomstig="vraag">
         <noot nummer="1" datum="1998-08-28" bron="Utrechts Nieuwsblad">Utrechts Nieuwsblad, 28 augustus 1998</noot>
      </noten>
   </vragen>
   <antwoorden aantal="7">
      <antwoord nummer="1">Ja. De vragen betreffen de rol van de zorgverzekeraar en de vergoeding van zorg. Ik sluit voor de beantwoording van deze vragen aan bij antwoorden op vragen die de leden Buijs en Dankers op 26 augustus jl. hebben gesteld. </antwoord>
      <antwoord nummer="2">Ja. </antwoord>
      <antwoord nummer="3">Zoals ik in de antwoorden op de vragen van Buijs en Dankers heb aangegeven, heeft de zorgverzekeraar een eigen verantwoordelijkheid voor de kosten van zorg die ten laste van de verzekering komen. In dit licht vind ik het vanzelfsprekend dat de genoemde verzekeraar het gesprek met de zorgaanbieder blijft zoeken. </antwoord>
      <antwoord nummer="4 en 5">In beide vragen gaat het om de rechtsbescherming van de verzekerde. De Ziekenfondsraad heeft, zoals weergegeven in zijn verantwoording over 1997, 1369 adviezen uitgebracht over de Ziekenfondswet (Zfw) en 160 over de Algemene Wet Bijzondere Ziektekosten (AWBZ). Het betreft adviezen in de bezwaarprocedure inzake een aanspraak op verstrekking of vergoeding. In de uitgebrachte adviezen heeft de desbetreffende commissie van de Ziekenfondsraad in 1168 gevallen van de Zfw de beslissing van het ziekenfonds bekrachtigd en in 125 gevallen van de AWBZ die van het uitvoeringsorgaan AWBZ. Indien het ziekenfonds zijn beslissing handhaaft, heeft de verzekerde het recht beroep in te stellen krachtens de Algemene wet bestuursrecht. Dit vond in 1997 in minder dan 10% van de gevallen plaats. De adviestaak van de Ziekenfondsraad bij geschillen over verstrekkingen vindt met name zijn grond in de benodigde kennis van hetgeen als aanspraak is geregeld en de specifieke deskundigheid om na te gaan of het ziekenfonds tot een juiste beslissing over de bekostiging van zorg is gekomen. Voor de wettelijke ziektekostenverzekeringen is het recht van bezwaar en beroep geregeld via de Algemene wet bestuursrecht. Voor de particuliere ziektekostenverzekeringen vloeit de rechtsbescherming ten principale voort uit de verzekeringsovereenkomst die de verzekerde sluit. Op grond daarvan kan een geschil aan de burgerlijke rechter worden voorgelegd. Daarnaast kan in de particuliere polis een bepaling zijn opgenomen over een afzonderlijke klachtenregeling. In deze opsomming past ook de Beroepscommissie Wtz (Wet op de toegang tot de ziektekostenverzekeringen) die in vraag 2 is aangeduid. Deze commissie behandelt geschillen over de standaardpolis en de standaardpakketpolis. De Ombudsman zorgverzekeringen heeft vooral tot taak te bemiddelen tussen verzekerden en zorgverzekeraars bij klachten. Blijkens het jaarverslag over 1997 heeft de Ombudsman bijna 1000 klachten ontvangen. Hiervan hadden er ongeveer 250 een relatie met de Ziekenfondswet. Het gaat dan om klachten die betrekking hebben op de in- en uitschrijving van de ziekenfondsverzekering in relatie tot het afsluiten of opzeggen van een particuliere ziektekostenverzekering. lk geef de verschillende vormen van rechtsbescherming en hun functioneren aan, omdat ik dit een wezenlijk element vind voor de verantwoordelijkheidsverdeling die in ons verzekeringssysteem is toegepast. Bij het streven naar doelmatigheid van de zorg via de verzekeringen mogen de rechten van de verzekerden niet in het gedrang komen. De mogelijkheden voor een verzekerde om een klacht in te dienen over de handelwijze van een laagdrempelig zijn. In dit licht juich ik het toe dat de zorgverzekeraars een bepaling hierover in hun Gedragscode van de zorgverzekeraar hebben opgenomen. </antwoord>
      <antwoord nummer="6">Zie het antwoord op de vragen 4 en 5. Uit de weergegeven aantallen beroepszaken en hun behandeling komt overigens niet het beeld naar voren dat ziekenfondsen in deze aangevallen beslissingen onjuiste beslissingen hebben genomen. </antwoord>
      <antwoord nummer="7">Zie het antwoord op de vragen 8 en 9 die de leden Buijs en Dankers (2979815720) hebben gesteld. </antwoord>
      <antwoord nummer="8">Ik wil nadrukkelijk de eigen taak van de behandelend arts om te bepalen welke behandeling nodig is, en de eigen taak van een zorgverzekeraar om te beslissen over de bekostiging daarvan onderscheiden. De verantwoordelijkheid van de zorgverzekeraar om aan diens taak uitvoering te geven vloeit voort uit de opdracht die de Zfw en de AWBZ geven. Wat betreft de Zfw wordt deze versterkt door de risicodragende budgettering binnen een systeem van gereguleerde competitie. We zetten de zorgverzekeraar daarmee aan tot kostenbewust handelen en het doen leveren of bekostigen van doeltreffende en doelmatige zorg. Dat de zorgverzekeraar in dit perspectief beter invulling geeft aan zijn taak te beslissen over bekostiging van zorg, is zodoende bewust beleid. In de voorgaande antwoorden heb ik tegelijk benadrukt dat de grens wordt gevormd door wat als aanspraak voor de verzekerde is vastgelegd en dat de rechten van verzekerden goed worden beschermd. </antwoord>
      <noten afkomstig="antwoord"/>
   </antwoorden>
</kvr>
