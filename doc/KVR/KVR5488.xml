<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Schutte (GPV) en Stellingwerf (RPF) over Kerntraject Zuidtangent. (Ingezonden 15 juli 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5488
</item>
         <item attribuut="Rubriek">Verkeer, vervoer en waterstaat (Openbaar vervoer) Verkeer, vervoer en waterstaat (Wegen)</item>
         <item attribuut="Trefwoorden">Openbaar vervoer Wegen</item>
         <item attribuut="Vindplaats">Kamervragen met antwoord 1996-1997, nr. 1705, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="GPV">Schutte</persoon>
            <persoon partij="RPF">Stellingwerf</persoon>
         </item>
         <item attribuut="Datum_reaktie">1997-08-15</item>
         <item attribuut="Datum_indiening">1997-07-15</item>
         <item attribuut="Document-id">KVR5488</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3489" allpagenumbers="3489 3490" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1705" onderwerp="" indiendatum="1997-07-15">
         <vrager partij="GPV" oorsprong="parlement">Schutte</vrager>
         <vrager partij="RPF" oorsprong="parlement">Stellingwerf</vrager>
         <vraagt-aan/>
      </vraagdata>
      <antwoorddata antwoorddatum="1997-08-15">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van het feit dat de raad van de gemeente Haarlemmermeer donderdag 26 juni 1997 heeft besloten «het tracé van de Zuidtangent via de Van Heuven Goedhartlaan (alternatief B) voor te dragen als nader uit te werken tracé ten behoeve van de herijking van de subsidie-aanvraag fase 2, kerntraject Zuidtangent»? <voetnoot nummer="1"/>
      </vraag>
      <vraag nummer="2">Bent u ervan op de hoogte dat de onderzochte alternatieven A en L een belangrijk voordeel hebben ten opzichte van het relatief dure alternatief B, namelijk dat die tracés voor een directe ontsluiting van de VINEX-locatie IJlanden zorgen? </vraag>
      <vraag nummer="3">Bent u met mij van mening, dat bij de afweging van de tracés de ontsluiting van de VINEX-locatie een randvoorwaarde zou moeten zijn? </vraag>
      <vraag nummer="4">Welke consequenties zal uw standpunt hebben bij de beoordeling van de subsidieaanvraag voor de Zuidtangent, zoals deze door het ROA en de gemeente Haarlem bij uw ministerie zal worden ingediend? Bent u bereid de Tweede Kamer te zijner tijd te informeren over de beoordeling van de subsidie-aanvraag en de achterliggende argumentatie? </vraag>
      <noten afkomstig="vraag">
         <noot nummer="1" datum="1997-06-26" bron="Besluit van de raad van de gemeente Haarlemmermeer, vastgesteld in de openbare vergadering">Besluit van de raad van de gemeente Haarlemmermeer, vastgesteld in de openbare vergadering, 26 juni 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. Voor de goede orde, dit Alternatief B is goedgekeurd door de gemeenteraad van de gemeente Haarlemmermeer. De stuurgroep Zuidtangent heeft Alternatief B nog niet overgenomen. Verder wordt in het beleidsplan Zuidtangent gesproken over een voorkeurstracé; andere tracés zijn in principe mogelijk. </antwoord>
      <antwoord nummer="2">Alternatief A is het voorkeurstracé; dit tracé geeft inderdaad een goede ontsluiting van de VINEX-locatie. Bij de inpassing van het tracé in de bestaande bebouwing in Hoofddorp zijn echter problemen ontstaan. Dit tracé brengt de verplaatsing, vervangende huisvesting en sloop van een garagebedrijf met zich mee. Tevens moeten bij de kruising van bestaande busbaan en de Zuidtangent op het Altenburg ingrijpende maatregelen worden getroffen. De verbreding van de bestaande brug voor de Zuidtangent is voor de gemeente onaanvaardbaar vanwege geluidshinder. Het alternatief van een tunnel ter plaatse, voorgesteld door de gemeente, is voor V&amp;W vanwege de extreem hoge kosten ondenkbaar. In beide gevallen zouden ook circa 19 woningen moeten worden gesloopt. Deze extra kosten zitten niet in de raming van alternatief A. Om de Zuidtangent niet in eindeloze procedures vast te laten lopen zijn door de gemeente alternatieven onderzocht. De volgende alternatieven zijn bekeken: alternatief B (Kruisweg en Van Heuven Goedhartlaan), alternatief K (bestaande busbaan) en alternatief L (langs de Bennerbroekerweg). Door de gemeente is voor alternatief B gekozen, omdat uit onderzoeken is gebleken dat verdubbeling van de Van Heuven Goedhartlaan tussen de Kruisweg en het Altenburg niet nodig is. Op dit tracé kan de Zuidtangent worden ingepast. Op het weggedeelte de Van Heuven Goedhartlaan zijn echter een aantal andere werkzaamheden noodzakelijk, waarvoor het Ministerie van VROM een bijdrage heeft toegezegd op basis van de subsidieregeling Hoofdinfrastructuur (HIS). Alternatief B is op basis van de in eerste instantie geleverde gegevens duurder dan alternatief A. De kosten voor alternatief A zullen echter hoger uitvallen dan werd verwacht. Daar staat tegenover dat de gemeente zich dient in te spannen de kosten voor alternatief A te optimaliseren door aanpassing van het ontwerp en door toch noodzakelijk uit te voeren werkzaamheden te combineren met die voor de Zuidtangent (werk met werk maken). De vervoerwaarde van alternatief B t.o.v. alternatief A is, voor zover nu bekend, nagenoeg gelijk. Alternatief K is niet gekozen, omdat ombouw tot hoogwaardige kwaliteit erg duur is. Alternatief L is niet gekozen, omdat gezien de langere rijtijd (het tracé wordt gekenmerkt door een grote omrijlengte) er hogere exploitatiekosten zijn. De VINEX-locatie Hoofddorp West wordt door de excentrische ligging van het alternatief L maar voor een deel beter ontsloten. </antwoord>
      <antwoord nummer="3">De Zuidtangent is een hoogwaardige OV-verbinding tussen IJmuiden, Haarlem, Hoofddorp, Schiphol en verder. Alternatief A ontsluit de VINEX-locatie het beste. Op dit moment is door de gemeente Haarlemmermeer gekozen voor een ander alternatief. De Zuidtangent is echter geen losstaand project. Bij de tracébepaling van de Zuidtangent geldt niet als absolute eis dat een nieuwe bouwlocatie moet worden doorkruist. Wel is het van belang dat er een optimale vervoerwaarde wordt bewerkstelligd. Een doelstelling van het beleid is ook het verbeteren van de kwaliteit van het bestaande OV-net door investeringen gericht op snelheidsverhoging, regelmaat en stiptheid. Het alternatief B heeft t.o.v. alternatief A het voordeel dat het een meer gestrekte route met een hogere rijsnelheid biedt, terwijl de vervoerwaarde vergelijkbaar is. In het onderhavige geval heeft het alternatief B ook het voordeel dat het bestaande deel van Hoofddorp beter ontsloten wordt. Vanuit de verschillende woningbouwlocaties kan ook op de Zuidtangent worden aangetakt. De genoemde VINEX-locatie kan ook zo worden ontsloten en behoeft niet beslist in het kerntraject te worden opgenomen. </antwoord>
      <antwoord nummer="4">Mijn ministerie zal bij de beoordeling van de subsidieaanvraag Zuidtangent fase 2 kerntraject alle varianten op voor- en nadelen beoordelen. Een belangrijk uitgangspunt is dat voor fase 2 van het kerntraject als geheel binnen de Rijksbegroting f 160 mln is gereserveerd. Een positieve beschikking voor het project zal in het MIT, onder het realisatieprogramma regionale verkeers- en vervoersprojecten, worden toegelicht. </antwoord>
      <noten afkomstig="antwoord"/>
   </antwoorden>
</kvr>
