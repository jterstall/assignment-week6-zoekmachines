<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bakker (D66) aan de minister van Buitenlandse Zaken over Russische steun aan het Wit-Russische visumbeleid naar aanleiding van de arrestatie van een Nederlandse studente in Moskou. (Ingezonden 13 juli 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26129
</item>
         <item attribuut="Inhoud">Deze vragen dienen ter aanvulling op eerdere vragen van het Tweede Kamerlid Karimi, eveneens ingezonden op 13 juli 2006.</item>
         <item attribuut="Rubriek">Criminaliteit en openbare orde (Persoonsregistratie en identificatie) Handel en economie (Douane)</item>
         <item attribuut="Trefwoorden">Douane Visa Wit-Rusland</item>
         <item attribuut="Vindplaats">Kamervragen met antwoord 2005-2006, nr. 1926, Tweede Kamer</item>
         <item attribuut="Vraagnr_bij_indiening">2050616530</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">Bakker</persoon>
         </item>
         <item attribuut="Datum_reaktie">2006-08-11</item>
         <item attribuut="Datum_indiening">2006-07-13</item>
         <item attribuut="Document-id">KVR26129</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4097" allpagenumbers="4097" vetnummer="2050616530" code="0506tkkvr1926" lopendefooter="Tweede Kamer, vergaderjaar 2005–2006, Aanhangsel" filenaam="KVR26129" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1926" onderwerp="" indiendatum="2006-07-13">
         <vrager partij="D66" oorsprong="parlement">Bakker</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-08-11">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kunt u de Kamer op de hoogte stellen van de gang van zaken rondom de arrestatie van de Nederlandse Irene van den Broek op 11 juli 2006 in Moskou? Op welke manier hebben de Russische autoriteiten Nederland hierover geïnformeerd? Hoe beoordeelt u de gronden voor de arrestatie? Welke rol heeft Nederland gespeeld in de afwikkeling? </vraag>
      <vraag nummer="2">Hoe kan het dat de studente op basis van Wit-Russisch visumbeleid, in bezit zijnde van een geldig Russisch visum, in Moskou werd gearresteerd? Wat kunt u zeggen over de nauwe contacten die Rusland met Wit-Rusland onderhoudt, gezien de uitwisseling van informatie tussen deze autoriteiten, die nodig was om tot de arrestatie te komen? </vraag>
      <vraag nummer="3">Hoe waardeert u de steun van Rusland aan de Wit-Russische dictatuur, die uit de arrestatie blijkt? Welke stappen zult u bilateraal en binnen de Europese Unie nemen om de banden tussen Rusland en Wit-Rusland aan te kaarten? </vraag>
      <vraag nummer="4">Welke stappen zult u ondernemen om in de toekomst Nederlandse burgers te beschermen tegen de Wit-Russische autoriteiten, ook wanneer ze zich in andere landen, waaronder Rusland, bevinden? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen van het lid Karimi (GroenLinks), ingezonden 13 juli 2006 (vraagnummer 2050616520) </toelichting>
   <antwoorden aantal="4">
      <antwoord nummer="1">Tijdens de paspoortcontrole bij aankomst op het vliegveld in Moskou is de Nederlandse Irene van den Broek verzocht in een aparte kamer plaats te nemen. Na enkele uren daar verbleven te hebben zonder ondervraagd te zijn, werd mevrouw Van den Broek in de gelegenheid gesteld om contact op te nemen met de Nederlandse ambassade. Na telefonische tussenkomst van de Nederlandse ambassade bij de Russische grensbewakingsautoriteiten is Irene van den Broek naar een terminal op het vliegveld gebracht waar zij moest wachten op de eerste terugvlucht naar Nederland. De Russische autoriteiten hebben Nederland niet geïnformeerd over de weigering tot toelating van mevrouw Van den Broek tot de Russische Federatie. </antwoord>
      <antwoord nummer="2">Welke de reden was van de weigering van de Russische autoriteiten om mevrouw Van den Broek toe te laten is onbekend. Wel is bekend dat de Russische Federatie en Wit-Rusland, evenals een aantal andere landen van het Gemenebest van Onafhankelijke Staten, met een gemeenschappelijke signaleringslijst werken, zoals ook binnen de Schengensamenwerking gebruikelijk is. Dit betekent niet dat alle GOS landen vervolgens hetzelfde toelatings- of uitzettingsbeleid t.a.v. een bepaald persoon hanteren. </antwoord>
      <antwoord nummer="3">De Russische Federatie steunt Wit-Rusland al jaren, zowel politiek als economisch. In de dialoog met de Russische Federatie spreekt de EU telkenmale haar zorg uit over de ontwikkelingen in Wit-Rusland. Bilateraal heb ik mijn Russische ambtgenoot bij voorkomende gelegenheden in kennis gesteld van mijn zorg over de situatie in Wit-Rusland. </antwoord>
      <antwoord nummer="4">Ieder land heeft het recht personen de toegang te weigeren, zelfs indien de betrokkene een visum heeft ontvangen. Nederlandse vertegenwoordigingen in het buitenland verlenen uiteraard consulaire bijstand aan Nederlandse staatsburgers die in het buitenland in de problemen komen en die om deze bijstand verzoeken. </antwoord>
      <noten afkomstig="antwoord"/>
   </antwoorden>
</kvr>
