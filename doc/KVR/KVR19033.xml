<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Laan (D66) aan de ministers van Binnenlandse Zaken en Koninkrijksrelaties en van Justitie over de opsporing van identiteitsfraude door de politie. (Ingezonden 24 oktober 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19033
</item>
         <item attribuut="Inhoud">Volgens berichten zou de politie identiteitsfraude niet serieus nemen. Vragen over hoeveel identiteitsbewijzen jaarlijks als vermist of gestolen worden opgegeven en hoe de opsporing van valse paspoorten is georganiseerd bij de politie.</item>
         <item attribuut="Rubriek">Criminaliteit en openbare orde (Fraude) Criminaliteit en openbare orde (Persoonsregistratie en identificatie)</item>
         <item attribuut="Trefwoorden">Fraude Paspoorten</item>
         <item attribuut="Vindplaats">Kamervragen met antwoord 2003-2004, nr. 432, Tweede Kamer</item>
         <item attribuut="Vraagnr_bij_indiening">2030401890</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="D66">Van der Laan</persoon>
         </item>
         <item attribuut="Datum_reaktie">2003-12-08</item>
         <item attribuut="Datum_indiening">2003-10-24</item>
         <item attribuut="Document-id">KVR19033</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="929" allpagenumbers="929 930" vetnummer="2030401890" code="0304tkkvr432" lopendefooter="Tweede Kamer, vergaderjaar 2003–2004, Aanhangsel" filenaam="KVR19033" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="432" onderwerp="" indiendatum="2003-10-24">
         <vrager partij="D66" oorsprong="parlement">Van der Laan</vrager>
         <vraagt-aan>(D66) aan de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="8 december 2003), zie ook Aanhangsel Handelingen nr. 347, vergaderjaar 2003–2004">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de ministers van Justitie en voor Bestuurlijke Vernieuwing en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw reactie op de berichten dat de politie de identiteitsfraude niet serieus neemt? <voetnoot nummer="1"/>
      </vraag>
      <vraag nummer="2">Hoeveel identiteitsbewijzen worden er jaarlijks als vermist of gestolen opgegeven? </vraag>
      <vraag nummer="3">Op welke wijze vindt controle plaats op het uitgeven van identiteitsbewijzen aan personen die een identiteitsbewijs als vermist hebben opgegeven? Wat zijn de mogelijkheden om op te treden tegen iemand die in korte tijd meer identiteitsbewijzen als vermist heeft opgegeven en vervolgens een nieuw identiteitsbewijs aanvraagt? Is het onbegrensd mogelijk een nieuw identiteitsbewijs aan te vragen? </vraag>
      <vraag nummer="4">Op welke wijze wordt bij de basisopleiding van agenten aandacht besteed aan het identificeren van valse identiteitsbewijzen? Acht u dit voldoende? Zo nee, welke maatregelen bent u voornemens te nemen om bij de opleiding van agenten meer aandacht te besteden aan het herkennen van valse identiteitsbewijzen? </vraag>
      <vraag nummer="5">Welke instrumenten en systemen staan de politie ter beschikking om falsificatie van identiteitsbewijzen vast te stellen? Beschikken alle politieregio’s over dezelfde instrumenten? </vraag>
      <noten afkomstig="vraag">
         <noot nummer="1" datum="2003-10-22" bron="Forum  Rechercheschool Zutphen, 9 oktober jl. en NOVA-uitzending" titel="identiteitsfraude">Forum «identiteitsfraude» Rechercheschool Zutphen, 9 oktober jl. en NOVA-uitzending, 22 oktober 2003</noot>
      </noten>
   </vragen>
   <antwoorden aantal="5">
      <antwoord nummer="1">In mijn ogen neemt de politie het onderwerp identiteitsfraude wel degelijk serieus, identiteitsfraude is immers één van de speerpunten uit de fraudenota, daarnaast wordt er in de basisopleiding aandacht aan documentfraude besteed (zie vraag 4 en beschikt de technische recherche ook over specialisten. </antwoord>
      <antwoord nummer="2">De Nederlandse identiteitsdocumenten kunnen in drie groepen verdeeld worden. De paspoorten en Nederlandse identiteitskaarten, de rijbewijzen en de vreemdelingendocumenten. Voor wat betreft de eerste groep is de Kamer bij brief van 25 augustus 2003 (TK 2002–2003, 25 764, nr. 20) reeds geïnformeerd over de aantallen vermiste of gestolen reisdocumenten. Het totaal aantal over de periode 1 oktober 2001 tot 31 juli 2003 bedraagt 255.500 (oude en nieuwe generatie reisdocumenten). Overigens worden in iedere vijfjaarlijkse aanvraagcyclus ongeveer 15.000.000 reisdocumenten uitgegeven. De gegevens inzake vermissing en diefstal afkomstig van de paspoortuitgevende instanties worden opgenomen in het Basisregister Reisdocumenten nadat bij de desbetreffende instantie daaromtrent door de burger een verklaring is afgelegd. Bij die verklaring wordt het proces-verbaal gevoegd dat eerder door de politie inzake de aangifte van vermissing en diefstal is opgemaakt. Voor wat betreft de rijbewijzen worden er, volgens het landelijk informatiecentrum Voertuigcriminaliteit, jaarlijks circa 2400 rijbewijzen als vermist of gestolen geregistreerd (vanaf 1/1/1998 tot 1/1/2002 zijn 9584 rijbewijzen als vermist of gestolen opgegeven). Wat betreft de vreemdelingendocumenten, opgave IND, zijn er dit jaar 7018 vreemdelingendocumenten als gestolen of vermist opgegeven. (Indien deze trend doorzet betekent dit dat er op jaarbasis circa 8200 vreemdelingendocumenten als gestolen of vermist opgegeven zouden worden). </antwoord>
      <antwoord nummer="3">Wat betreft de Nederlandse reisdocumenten kan worden opgemerkt dat twee jaar geleden, bij wijziging van de Paspoortwet, een aantal maatregelen is getroffen om veelvuldige vermissing van reisdocumenten en het vervolgens aanvragen van nieuwe reisdocumenten tegen te gaan. Zo is de burger wettelijk de verplichting opgelegd om aangifte te doen bij de politie van vermissing of diefstal van zijn reisdocument alvorens een nieuw reisdocument kan worden verstrekt. Daarnaast is het bovengenoemde Basisregister Reisdocumenten in de wet opgenomen en zijn de mogelijkheden verruimd om over te gaan tot weigering van uitgifte van een nieuw paspoort bij vermoeden van fraude met (behulp van) het reisdocument. Er dient op te worden gewezen dat afgifte van een Nederlandse identiteitskaart niet kan worden geweigerd, omdat deze kaart expliciet de functie heeft van identiteitsbewijs in het kader van de Wet op de identificatieplicht. Wel kan door de gemeente aangifte worden gedaan bij de politie vanwege het vermoeden van fraude met behulp van reisdocumenten, waaronder ook de Nederlandse identiteitskaart. Verder kan opgemerkt worden dat de IND de uitgifte van alle vreemdelingendocumenten registreert. Bij vermissing of diefstal dient betrokkene altijd aangifte te doen bij de politie (vreemdelingendienst). Op basis van deze aangifte kan de vreemdeling een nieuw document aanvragen. Indien een vreemdeling binnen 12 maanden driemaal een aanvraag indient voor een vreemdelingendocument dan wordt de vreemdelingendienst hierover actief geïnformeerd door de IND met het verzoek tot nader onderzoek </antwoord>
      <antwoord nummer="4">De politiefunctionarissen worden opgeleid voor het controleren van identiteitspapieren en het verifiëren van de echtheid ervan. Tijdens de opleiding zijn er twee zogenaamde kernopgaven waar dit onderwerp bij aan de orde komt: Uitvoeren van complexe verkeerscontroles en Vreemdelingenzorg. Hierbij wordt ingegaan op de bevoegdheden tot controleren en omgaan met verificatie. Hierin is de actuele wet- en regelgeving verwerkt. De specialistische controles worden niet door gewone agenten gedaan maar hiervoor roept men specialisten van de recherche en/of vreemdelingendiensten in. Ik ga er vanuit dat de gewone agent met dit onderwijs (vormt verplichte onderdelen van de 3 of vierjarige opleiding) voldoende wordt toegerust op de meest voorkomende situaties waar hij/zij voor geplaatst wordt. Daarnaast beschikken de korpsen over technisch rechercheurs die extra modules hebben gevolgd en opgeleid zijn tot document-deskundige </antwoord>
      <antwoord nummer="5">De politie beschikt over een aantal instrumenten en hulpmiddelen. Zo kunnen documenten op echtheid gecontroleerd worden onder UV-lamp en microscoop. Daarnaast heeft de politie de beschikking over een aantal computersystemen. Edison is een referentiesysteem. Hierin zijn afbeeldingen en technische beschrijvingen opgenomen van documenten van vrijwel elk land. Edison bevat momenteel circa 2000 documenten en jaarlijks worden hieraan ongeveer 250 documenten toegevoegd. Edison is voor vrijwel de hele Nederlandse politie beschikbaar. Daarnaast is er het Verificatie en Informatiesysteem. Dit systeem bevat nummers van onder andere reisdocumenten die niet meer geldig zijn en is voor alle korpsen beschikbaar. Het Basisregister Reisdocumenten bevat de gegevens van Nederlandse reisdocumenten die niet meer in het verkeer mogen voorkomen. Het bestaat uit een verificatieregister en een basisregister. Het verificatieregister, waarin alleen de documentnummers zijn opgenomen, is breed toegankelijk. Het basisregister, waarin tevens de persoonsgegevens zijn opgenomen, wordt thans middels autorisaties ontsloten. De Nederlandse politie zal op korte termijn toegang krijgen tot dit register. Tot slot is er het Nationaal Schengen Informatie systeem. Hierin staan de vermiste reisdocumenten van de Schengenlanden. Alle korpsen hebben toegang tot dit systeem. </antwoord>
      <noten afkomstig="antwoord"/>
   </antwoorden>
</kvr>
