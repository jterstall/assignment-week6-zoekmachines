<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ulenbelt (SP) aan de ministers van Sociale Zaken en Werkgelegenheid en voor Wonen, Wijken en Integratie over de huisvesting van Poolse werknemers in Noordwijkerhout. (Ingezonden 31 augustus 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29551
</item>
         <item attribuut="Inhoud">Vragen naar aanleiding van een bericht op de website van De Telegraaf over spanningen die mogelijk ontstaan door te krappe huisvesting van buitenlandse werknemers. Indiener vraagt of deze mensen vaker betrokken zijn bij overtreding van wet- en regelgeving, arbeids- en verkeersongevallen. Ook vraagt hij naar de verantwoordelijkheid van de werkgevers in dezen.</item>
         <item attribuut="Rubriek">Arbeid (Werknemers) Volkshuisvesting (Overig)</item>
         <item attribuut="Trefwoorden">Buitenlandse werknemers Polen Volkshuisvesting</item>
         <item attribuut="Vindplaats">Kamervragen met antwoord 2007-2008, nr. 135, Tweede Kamer</item>
         <item attribuut="Vraagnr_bij_indiening">2060724350</item>
         <item attribuut="Afkomstig_van">Sociale Zaken en Werkgelegenheid (SZW) Wonen, Wijken en Integratie (WWI)</item>
         <item attribuut="Indiener">
            <persoon partij="SP">Ulenbelt</persoon>
         </item>
         <item attribuut="Datum_reaktie">2007-10-02</item>
         <item attribuut="Datum_indiening">2007-08-31</item>
         <item attribuut="Document-id">KVR29551</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="291" allpagenumbers="291 292" vetnummer="2060724350" code="0708tkkvr135" lopendefooter="Tweede Kamer, vergaderjaar 2007–2008, Aanhangsel" filenaam="KVR29551" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="135" onderwerp="" indiendatum="2007-08-31">
         <vrager partij="SP" oorsprong="parlement">Ulenbelt</vrager>
         <vraagt-aan>de ministers van Sociale Zaken en Werkgelegenheid en voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="2007-10-2">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Wat is uw reactie op de omstandigheden die beschreven worden in het artikel «Poolse dronken hordes aan de kust»? <voetnoot nummer="1"/>
      </vraag>
      <vraag nummer="2">Kunt u aangeven hoeveel Poolse werknemers in de gemeente Noordwijkerhout zijn gehuisvest? Zo nee, waarom niet? </vraag>
      <vraag nummer="3">Wat is uw oordeel over de, in het artikel beschreven, huisvestingssituatie van de betrokkenen bij een steekpartij? </vraag>
      <vraag nummer="4">Deelt u de mening dat het huisvesten van méér mensen in een kleine ruimte voor ongewenste spanningen kan zorgen? Zo nee, waarom niet? </vraag>
      <vraag nummer="5" voetnoot="2">Acht u het wenselijk om bij wet vast te leggen hoeveel m <voetnoot nummer="2"/>woonruimte per tijdelijke werknemers minimaal vereist is om gehuisvest te mogen worden? Zo neen, waarom niet? Op welke wijze denkt u anders onwenselijke huisvestingssituaties van buitenlandse arbeiders te voorkomen? </vraag>
      <vraag nummer="6">Bent u bereid de huisvesting van Poolse werknemers in Noordwijkerhout te inspecteren en de resultaten hiervan naar de Kamer te zenden? Is er gezien de toenemende huisvestingsproblemen van Poolse arbeiders ook in andere gemeenten aanleiding ook daar inspecties uit te voeren? Zo neen, waarom niet? </vraag>
      <vraag nummer="7">Acht u de werkgever verantwoordelijk voor goede huisvesting van de werknemers? Zo neen, wie acht u dan verantwoordelijk? </vraag>
      <vraag nummer="8">Zijn Poolse werknemers in Noordwijkerhout structureel vaker betrokken bij overtreding van wet- en regelgeving en/of arbeids- en verkeerongevallen? En zo ja, wat is daarvan de oorzaak? Hoe is dat elders in Nederland? </vraag>
      <vraag nummer="9">Wie is werkgever van de in «plaats delict» gehuisveste werknemers? Is dat de eigenaar van het pand? </vraag>
      <noten afkomstig="vraag">
         <noot nummer="1" weblink="http://www.telegraaf.nl/binnenland/article69748981.ece?cid=rss">http://www.telegraaf.nl/binnenland/article69748981.ece?cid=rss</noot>
      </noten>
   </vragen>
   <antwoorden aantal="9">
      <antwoord nummer="1">De verantwoordelijkheden van de minister van SZW en de minister voor WWI liggen op het terrein van de SZW- en VROM-regelgeving. De beschreven onderlinge ruzie in de Telegraaf staat daarbuiten. Het gebeurt in beperkte mate dat er bij de politie in Noordwijkerhout signalen binnenkomen over alcoholgebruik van Oost-Europese werknemers die tot overlast leiden. Van dronken hordes is zeker geen sprake. Bij het openstellen van de grenzen voor werknemers uit andere Europese landen heeft het Kabinet naast de arbeidsomstandigheden de huisvesting als een punt van aandacht aangemerkt. In het antwoord op vraag 6 geef ik enige acties ter zake aan. </antwoord>
      <antwoord nummer="2">De gemeente Noordwijkerhout heeft ruim 15.000 inwoners. Het aantal Oost-Europese werknemers in Noordwijkerhout wordt tijdens de toptijden van de bollenteelt op circa 1500 personen geschat. Het betreft tijdelijke arbeidskrachten die veelal enkele weken tot 6 maanden in deze gemeente verblijven. </antwoord>
      <antwoord nummer="3">Het Bouwbesluit 2003 geeft de bouw- en woontechnische voorschriften. De bouwverordening en de daarop gebaseerde gebruiksvergunning bevatten de voorschriften voor (brand)veilig gebruik. De bouwverordening stelt onder meer ook eisen aan het maximaal aantal bewoners voor de gebruiksoppervlakte. De desbetreffende woning aan de Zeestraat heeft de bestemming «gemengde bebouwing één», dat wil zeggen detailhandelsbedrijf of woningen op de begane grond en woningen boven. In het pand is huisvesting mogelijk voor 16 bewoners. Op de begane grond is een gemeenschappelijke ruimte aanwezig. Na de gebeurtenissen op 25 augustus 2007 heeft het gemeentebestuur met de eigenaar en de huurder van het pand overleg gevoerd; eigenaar en huurder hebben besloten de bewoning door tijdelijke werknemers te beëindigen. De woning is inmiddels niet meer bewoond en zal ook niet meer door tijdelijke werknemers bewoond worden. De gemeente Noordwijkerhout heeft dit recent geconstateerd. </antwoord>
      <antwoord nummer="4">De ervaring leert dat het verstrekken van logies aan meerdere personen in een kleine ruimte niet tot ongewenste spanningen hoeft te leiden. Het is vrij gebruikelijk dat tijdelijke buitenlandse werknemers met twee of meer op een kamer worden gehuisvest. Zij kiezen daar vrijwillig voor om de verblijfskosten te beperken. Adequaat beheer, zoals het aanwijzen van een huisoudste, blijkt meestal een probaat middel om onderlinge spanningen en overlast voor de omgeving in de hand te houden. </antwoord>
      <antwoord nummer="5" voetnoot="2">Zoals ik in het antwoord op vraag 3 heb aangegeven stelt de bouwverordening reeds eisen op dit punt. Ik overweeg niet om deze regeling aan te passen. Dat laat overigens onverlet dat het hier de minimaal toe te passen oppervlakten betreft: aanbieders van logiesruimte kunnen grotere oppervlakten realiseren. De Modelbouwverordening van de VNG die in de meeste gemeenten ongewijzigd is overgenomen, geeft voor woonruimte een norm van 12m <voetnoot nummer="2"/>gebruiksoppervlakte per persoon. </antwoord>
      <antwoord nummer="6">De gemeente heeft de huisvestingssituatie aan de Zeestraat geïnspecteerd. Die bevindingen heb ik de Kamer in het antwoord op vraag 3 gegeven. Ik zie geen reden om de VROM-Inspectie het werk van de gemeente te laten overdoen. De huisvesting van tijdelijke buitenlandse werknemers heeft reeds enige jaren de aandacht van de VROM-Inspectie. In dat kader heeft de Inspectie een Handreiking opgesteld die de minister van VROM in september 2006 aan de gemeenten heeft toegezonden. In december 2006 heeft de Inspectie, in overleg met het ministerie van SZW, een brochure voor werkgevers gemaakt die op grote schaal is verspreid. Vanaf 2007 geeft de Arbeidsinspectie signalen over (vermoedens van) ondermaatse huisvesting door aan de VROM-Inspectie. De Inspectie informeert de gemeente en adviseert deze waar nodig bij adequaat handelen. Aanvullende inspecties acht ik niet nodig. </antwoord>
      <antwoord nummer="7">In februari 2007 is het kader voor samenwerking tussen het ministerie van SZW en sociale partners ten behoeve van de handhaving van regelingen bij grensoverschrijdende arbeid vastgesteld. Ten aanzien van huisvesting is daarin gesteld, dat de zorg voor adequate huisvesting in de eerste plaats een taak en verantwoordelijkheid is van de werkgever die de vreemdelingen tewerkstelt. De werkgever die werknemers te werk stelt die niet permanent in Nederland woonachtig zijn, heeft de «morele» verantwoordelijkheid voor het welzijn van deze werknemers. Deze verantwoordelijkheid betreft ook de zorg voor adequate huisvesting. De werkgever is verplicht zich in te spannen teneinde de hier tijdelijk verblijvende werknemers tegen redelijke kosten te (doen) huisvesten overeenkomstig de wettelijke voorschriften ter zake. Voorts heeft de gemeente een handhavingstaak. Zij ziet onder meer toe op de planologische en bouw- en woontechnische aspecten. Als werkgevers onvoldoende huisvesting realiseren kan de gemeente zich een regierol aanmeten, om de realisatie van voldoende en adequate huisvesting door werkgevers of door andere partijen te bevorderen. In de Duin- en Bollenstreek, waar Noordwijkerhout onderdeel van uitmaakt, en in meerdere regio’s vindt bestuurlijke afstemming plaats over de gezamenlijke aanpak van de problematiek van huisvesting van tijdelijke buitenlandse werknemers in de regio. </antwoord>
      <antwoord nummer="8">Het vastleggen van informatie van overtredingen is niet zodanig dat de uitspraak kan worden gedaan dat Poolse werknemers in Noordwijkerhout vaker bij overtredingen van wet- en regelgeving zijn betrokken dan elders in Nederland. Bij de Arbeidsinspectie behoeven uitsluitend de ernstige arbeidsongevallen te worden gemeld. Wel is bekend dat buitenlandse werknemers doorgaans werken in meer risicovolle sectoren zoals de bouw en de landbouw. </antwoord>
      <antwoord nummer="9">De buitenlandse werknemers zijn werkzaam bij diverse werkgevers in de Duin- en Bollenstreek of zijn ZZP-ers. Zij zijn niet de eigenaren van het pand. </antwoord>
      <noten afkomstig="antwoord"/>
   </antwoorden>
</kvr>
