<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) aan de minister van Economische Zaken over onderinvesteringen bij energiebedrijven. (Ingezonden 30 november 2006); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27102
</item>
         <item attribuut="Inhoud">Gezien de staat van de leidingen, trafo's enzovoort zou er fors door energiebedrijven geïnvesteerd moeten worden. Dit blijkt niet het geval waardoor zich een proces van onderinvestering aan het voltrekken is en de storingskansen en -duur vergroot worden. Ook vragen over het pleidooi voor hogere tarieven, terwijl de winsten stijgen.</item>
         <item attribuut="Rubriek">Bedrijfsleven en industrie (Investeringen) Energie, water en grondstoffen (Energiebedrijven)</item>
         <item attribuut="Trefwoorden">Energiebedrijven Investeringen</item>
         <item attribuut="Vindplaats">Kamervragen met antwoord 2006-2007, nr. 623, Tweede Kamer</item>
         <item attribuut="Vraagnr_bij_indiening">2060703880</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">2007-01-16</item>
         <item attribuut="Datum_indiening">2006-11-30</item>
         <item attribuut="Document-id">KVR27102</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1335" allpagenumbers="1335 1336 1337" vetnummer="2060703880" code="0607tkkvr623" lopendefooter="Tweede Kamer, vergaderjaar 2006–2007, Aanhangsel" filenaam="KVR27102" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="623" onderwerp="" indiendatum="2006-11-30">
         <vrager partij="PvdA" oorsprong="parlement">Crone</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2007-01-16">
         <antwoorder functie="minister" ministerie="Economische Zaken">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Bent u op de hoogte van de berichtgeving over noodzakelijke forse investeringen in het verouderde netwerk van Essent, wat ertoe zal leiden dat de stroomtarieven opnieuw omhoog zullen moeten? <voetnoot nummer="1"/>
      </vraag>
      <vraag nummer="2" voetnoot="1">Is het waar dat bij Essent de hoofdleidingen, de beveiliging, de trafo’s, de kabels en de gasleidingen het einde van hun levensduur naderen, zoals Essent stelt? Geldt dit voor de hele branche? <voetnoot nummer="1"/>
      </vraag>
      <vraag nummer="3" voetnoot="1">Klopt het dat de investeringen in het Essent-netwerk omhoog moeten van 375 miljoen euro per jaar naar 750 miljoen euro per jaar? Is het waar dat anders de gemiddelde storingsduur van 30 minuten per klant per aansluiting gaat verviervoudigen? <voetnoot nummer="1"/>
      </vraag>
      <vraag nummer="4">Deelt u de mening dat er geen andere conclusie kan worden getrokken dan dat zich een sluipend en onthutsend proces van onderinvestering aan het voltrekken is? </vraag>
      <vraag nummer="5">Hoe verhoudt dit zich dit tot de Splitsingswet, waarbij het belangrijkste argument om energiebedrijven te splitsen in een netwerk- en een leveringsbedrijf er juist op gericht was om het risico op onderinvesteringen in het netwerk te minimaliseren? </vraag>
      <vraag nummer="6">Hoe verhoudt dit beeld van onthutsende onderinvesteringen zich tot de brief van EnergieNed, waarin bij hoog en bij laag wordt beweerd dat van onderinvesteringen geen sprake zal zijn? Essent is toch een prominent lid van EnergieNed? Hoe geloofwaardig zijn EnergieNed en Essent nog? </vraag>
      <vraag nummer="7">Waarom is Essent plotseling zo open over de achteruitgang van het netwerk? Is dit op te vatten als een poging van DTe toestemming te krijgen hogere transporttarieven te mogen rekenen? Waarom komt deze belangrijke informatie één week ná de behandeling van de Splitsingswet en niet ervóór? Wordt op deze manier wordt het parlement toch belangrijke informatie onthouden bij haar besluitvorming? </vraag>
      <vraag nummer="8">Is het waar dat de investeringen zijn gedaald van 600 miljoen per jaar naar een gemiddeld niveau van 100 miljoen euro per jaar? Is het toevallig dat deze daling samenvalt met het steeds verder op afstand komen van de overheid en een toenemende commerciële oriëntatie van de energiebedrijven? </vraag>
      <vraag nummer="9">Kunt u bewerkstellingen dat de inwerkingtreding van de Splitsingswet nu zo spoedig mogelijk plaatsvindt? </vraag>
      <vraag nummer="10">Waarom is er vanuit de energiebedrijven opnieuw een pleidooi voor hogere tarieven, terwijl de winsten alsmaar stijgen? Waarom wil NUON opnieuw zijn tarieven verhogen? Hoe weet NUON al bij voorbaat dat andere energiebedrijven dit voorbeeld zullen volgen? Duidt dit op een stilzwijgend kartel? </vraag>
      <vraag nummer="11">Hoe kan onder dergelijke omstandigheden een fusie tussen Essent en NUON nog serieus overwogen worden? Klopt het dat dit de genadeklap zal betekenen voor de steeds afnemende concurrentie op de energiemarkt? Waarom heeft de NMa laten doorschemeren onder voorwaarden akkoord te kunnen gaan met een dergelijke fusie? </vraag>
      <vraag nummer="12">Hoe kunt u met een algemene aanwijzing op basis van de Mededingingswet een moratorium op nadere fusies in de energiesector afkondigen? Hoe gaat u de in oktober 2005 beloofde cost-plus regulering op basis van artikel 95b Elektriciteitswet inzetten om de alsmaar stijgende energiekosten een halt toe te roepen? </vraag>
      <noten afkomstig="vraag">
         <noot nummer="1" titel="Stroom duurder door verouderd netwerk">Nederlands Dagblad, «Stroom duurder door verouderd netwerk»</noot>
      </noten>
   </vragen>
   <antwoorden aantal="12">
      <antwoord nummer="1">Ja. De aangehaalde berichtgeving doet verslag van een symposium over op de achtergronden van het kwaliteitsbeheer bij Essent Netwerk BV, dat op 16 november 2006 door deze netbeheerder voor een groot aantal genodigden uit de energiewereld werd gehouden. </antwoord>
      <antwoord nummer="2">De «Regeling kwaliteitsaspecten netbeheer elektriciteit en gas» verplicht de netbeheerders tot het ontwikkelen van een goed kwaliteitsbeleid en – in het kader daarvan – tot het eenmaal per twee jaar opstellen en openbaar maken van zogenaamde «kwaliteits- en capaciteitsdocumenten». In deze documenten geven de netbeheerders ook aan welke onderhouds- en vervangingsinvesteringen in de komende 15 jaar nodig zijn en geeft hij aan welke investeringen de komende 5 jaar gedaan zullen worden. De NMa/DTe beoordeelt thans aan de hand van deze documenten voor de derde beoordelingsperiode 2005–2011 of de netbeheerders voldoende investeren voor het in stand houden van een kwalitatief hoogwaardig netwerk. Ik wacht de beoordeling door de NMa/DTe af. </antwoord>
      <antwoord nummer="3">Dit betreft de interpretatie van het Nederlands Dagblad van enkele cijfers uit de presentaties van Essent Netwerk BV tijdens het symposium. Ik kan deze cijfers niet verifiëren. Op basis van de Wet beoordeel ik het kwaliteitsbeleid van de netbeheerders aan de hand van de «kwaliteits- en capaciteitsdocumenten» (zie vraag 2). Deze beoordeling vindt plaats op basis van formeel ingediende analyses en daadwerkelijk voorgenomen investeringen. </antwoord>
      <antwoord nummer="4">Ik kan mijn mening niet baseren op het symposium van Essent Netwerk BV en het daar aan gewijde krantenartikel. </antwoord>
      <antwoord nummer="5">Een belangrijke reden van de Wet Onafhankelijk Netbeheer is het waarborgen van publiek en onafhankelijk netbeheer. Zoals ik heb aangegeven tijdens de behandeling van het wetsvoorstel in de Eerste Kamer zal ik, op het moment dat er sprake is van gevaar voor publiek en onafhankelijk netbeheer, onverwijld met uw Kamers in overleg treden om alsnog het groepsverbod te effectueren (dit heb ik schriftelijk bevestigd in twee brieven aan de Eerste Kamer, Kamerstukken I, 2006–2007, 30 212, nrs. I en J). Onderinvesteringen in de netwerken dienen te allen tijde voorkomen te worden. Overigens wijs ik erop dat de overige bepalingen van de Wet onafhankelijk netbeheer, ten aanzien van de vette netbeheerder met ingang van 16 januari 2007 in werking treden. De energiebedrijven hebben dan 18 maanden om te voldoen aan deze bepalingen. Tevens dient op 1 januari 2008 de overdracht van het beheer van de 110 en 150 kV-netten aan TenneT te zijn afgerond. </antwoord>
      <antwoord nummer="6">Deze bewering laat ik voor rekening van EnergieNed. Ik heb vooralsnog geen gegronde reden te twijfelen aan de geloofwaardigheid van Essent of EnergieNed. </antwoord>
      <antwoord nummer="7">De aanleiding voor het genoemde symposium was het verwerven door Essent Netbeheer BV van twee certificaten met betrekking tot kwaliteitsmanagement van infrastructuur (het ISO-9001-certificaat en het «Publicly Available Specification nr. 55»-certificaat (PAS-55), een nog jonge norm, speciaal ontwikkeld voor het beheer van fysieke infrastructuur). Essent Netwerk BV heeft er voor gekozen op deze wijze te voldoen aan de verplichting een kwaliteitsbeleid te voeren. </antwoord>
      <antwoord nummer="8">Dit betreft de interpretatie van het Nederlands Dagblad van enkele cijfers uit de presentaties van Essent Netwerk BV tijdens het symposium. Ik kan deze cijfers niet verifiëren. Wel is het bekend dat de investeringen in de energie-infrastructuur van Nederland begin jaren zeventig een piek kenden. Deze hing samen met de overschakeling van Nederland op aardgas, het vervangen van het bovengrondse distributienet door een ondergronds elektriciteitsnet en de verwachting van een zeer sterke economische groei. Ten gevolge van de energiecrisis 1973 is de vraag naar energie veel minder sterk gegroeid en kon het investeringsniveau eveneens dalen. De liberalisering van de energiemarkt en de sindsdien groeiende afstand tussen overheid en energiebedrijven zijn van een te recente datum om een verband te kunnen veronderstellen met de daling in de vervangingsinvesteringen. </antwoord>
      <antwoord nummer="9">Mocht blijken uit de rapportage van NMa/DTe in het kader van de motie Doek-Sylvester dat er gevaren bestaan voor publiek en onafhankelijk netbeheer, dan zal ik het groepsverbod onverwijld inwerking laten treden. </antwoord>
      <antwoord nummer="10">In beginsel kan en mag Nuon zijn tarieven verhogen of verlagen als het daar reden toe ziet. De NMa beoordeelt of de leveringstarieven redelijk zijn. Met name de groothandelsprijzen hebben invloed op het niveau van het leveringstarief dat de NMa nog als redelijk beschouwt. In de praktijk worden bijvoorbeeld prijsstijgingen van GasTerra door de leveranciers direct doorberekend aan de consument. Hetzelfde geldt voor prijsontwikkelingen op de handelsmarkten voor elektriciteit. De NMa vindt het in principe niet onredelijk dat dergelijke prijsontwikkelingen worden doorberekend. Elk tarief en elke tariefwijziging worden ook in de toekomst beoordeeld. De consument heeft uiteraard de vrijheid en de mogelijkheid om te switchen van leverancier. Dit is belangrijk om meer concurrentie te bewerkstelligen. De NMa constateert dat er voor de gemiddelde consument prijsvoordeel te behalen valt, maar dat nog lang niet alle consumenten van deze mogelijkheid gebruik maken. Gemiddeld kan een consument jaarlijks zo’n 55 euro tot 90 euro besparen door van leverancier te wisselen. De NMa ziet er verder onder andere op toe dat bedrijven geen mededingingsbeperkende afspraken maken (zoals onderlinge prijsafspraken). De gestegen groothandelsprijzen maken het aannemelijk dat tarieven van energiebedrijven worden verhoogd zonder dat van een stilzwijgend kartel sprake is. De NMa doet op dit moment onderzoek naar de wijze waarop de winsten van de holdings tot stand komen. De NMa zag aanleiding om dit onderzoek te verrichten omdat zij uiteenlopende signalen ontving over de winsten. De vraag in welke mate deze winsten tot stand komen als gevolg van vrije marktactiviteiten staat in het onderzoek centraal. Het wordt begin 2007 afgerond. Het is niet wenselijk vooruit te lopen op de resultaten daarvan. Ik wacht die met veel belangstelling af en zal de Kamer daarover rapporteren. </antwoord>
      <antwoord nummer="11">De NMa staat in beginsel neutraal tegenover fusies en overnames. Indien bedrijven willen fuseren, hebben ze die vrijheid, zolang er door de fusie geen economische machtspositie zal ontstaan of worden versterkt die tot gevolg heeft dat een daadwerkelijke mededinging op de Nederlandse markt of een deel daarvan op significante wijze wordt belemmerd. Bedrijven zijn op basis van de Mededingingswet verplicht het voornemen vooraf te melden bij de NMa, indien zij bepaalde omzetdrempels overschrijden. Om te anticiperen op mogelijke toekomstige fusies in de energiesector heeft de NMa een sectorstudie verricht, die zij heeft vastgelegd in het Visiedocument Concentraties Energiemarkten. De NMa komt daarin onder meer tot de conclusie dat een mogelijke fusie tussen Essent en Nuon waarschijnlijk zal leiden tot mededingingsbezwaren op de markt voor de productie en groothandel van elektriciteit tijdens piekuren en op de consumentenmarkt voor de levering van elektriciteit. De internationale concurrentie is op deze markten vooralsnog onvoldoende om de gefuseerde partijen te disciplineren. Om de genoemde mededingingsbezwaren weg te nemen kan de NMa een vergunning voor een fusie onder voorwaarden verlenen. Hierbij valt te denken aan een (tijdelijke) veiling van productiecapaciteit. Daarbij sluit de NMa niet uit dat het acceptabel is dat voorwaarden aan fusies een tijdelijke vorm krijgen, waarbij de periode gekoppeld wordt aan het daadwerkelijk ontstaan van een Noordwest-Europese markt waarop voldoende concurrentie aanwezig is. De NMa benadrukt dat zij alleen een fusie onder voorwaarden kan toestaan als zeker is dat hiermee alle mededingingsbezwaren zijn weggenomen. Op die wijze voorkomt de NMa dat de concurrentie afneemt als gevolg van fusies en overnames. </antwoord>
      <antwoord nummer="12">In zijn algemeenheid zijn bedrijven (en dus ook energiebedrijven) vrij om fusie- en overnameplannen te maken. Op grond van de Mededingingswet dienen deze concentratievoornemens gemeld te worden bij de NMa. De NMa kan na haar beoordeling bepalen of een concentratie is toegestaan of dat deze verboden wordt dan wel toegestaan onder voorwaarden. De Minister van Economische Zaken kan op grond van de Mededingingswet (artikel 5b) algemene aanwijzingen geven aan de NMa maar dient zich daarbij ook te houden aan grenzen die de wet stelt. Deze grenzen zijn neergelegd in de bepalingen inzake het concentratietoezicht (de artikelen 26 t/m 49 van de Mededingingswet). Afgezien van de meldingsplicht wordt hier bepaald dat de NMa alleen fusies kan verbieden indien hierdoor een economische machtspositie zal ontstaan of worden versterkt die tot gevolg heeft dat een daadwerkelijke mededinging op de Nederlandse markt of een deel daarvan op significante wijze wordt belemmerd. Een moratorium als hier bedoeld zou betekenen dat geen enkele concentratie in de energiesector meer doorgang zou kunnen vinden, ook niet in die gevallen waarin geen machtspositie ontstaat of wordt versterkt die de mededinging significant belemmert. De stijgende energiekosten zijn voor afnemers inderdaad onaangenaam, maar voor de prijsstijgingen die daaraan ten grondslag liggen kan een plausibele verklaring worden gevonden, zoals ik hierboven in mijn antwoord op vraag 10 heb aangegeven. Hierbij zij aangetekend dat op artikel 95b van de Elektriciteitswet geen beroep zou kunnen worden gedaan voor invoering van enige vorm van algemene cost-plus regulering om de stijgende energiekosten een halt toe te roepen, zoals in deze vraag wordt gesuggereerd. Artikel 95b behelst immers een redelijkheidstoetsing van de tarieven voor vergunninghoudende leveranciers afzonderlijk. Ik wil er in dit verband tevens op wijzen dat van een belofte van mijn ambtsvoorganger dat hij cost-plus-regulering zou inzetten om de stijgende energieprijzen een halt toe te roepen, geen sprake is. Hij heeft in het Algemeen Overleg met de vaste commissie van Economische Zaken van 23 november 2005 gezegd een systeem van cost-plus-regulering te overwegen indien op basis van onderzoek van de Europese Commissie en NMa/DTe zou blijken dat de markt niet goed werkt (Tweede Kamer, vergaderjaar 2005–2006, 28 982, nr. 49). Ik wijs er daarbij op dat ook bij een cost-plus-regulering de tarieven zullen stijgen als het cost-deel stijgt. Over mijn bevindingen over het functioneren van de elektriciteitsmarkt, alsmede over de wenselijkheid en de aard van maatregelen om die indien nodig te verbeteren, zal de Kamer begin 2007 een brief ontvangen. Die zal mede zijn gebaseerd op de aanbevelingen van NMa/DTe over het functioneren van de groothandelsmarkt elektriciteit die ik zojuist heb ontvangen. Daarbij kunnen dan ook de voorstellen van de Europese Commissie worden betrokken voor de verbetering van de interne markt voor gas en elektriciteit die in januari 2007 bekend zullen worden gemaakt. </antwoord>
      <noten afkomstig="antwoord"/>
   </antwoorden>
</kvr>
