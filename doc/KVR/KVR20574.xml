<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister van Justitie over de plaatsing van gedetineerden in duocellen. (Ingezonden 26 mei 2004); Antwoord</item>
         <item attribuut="Bestand">26Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20574
</item>
         <item attribuut="Inhoud">Nadere vragen naar aanleiding van het antwoord op een vraag, gesteld tijdens het Mondelinge Vragenuur van 18 mei 2004.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gevangeniswezen</item>
         <item attribuut="Vindplaats">Kamervragen met antwoord 2003-2004, nr. 1805, Tweede Kamer</item>
         <item attribuut="Vraagnr_bij_indiening">2030414790</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2004-06-25</item>
         <item attribuut="Datum_indiening">2004-05-26</item>
         <item attribuut="Document-id">KVR20574</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3823" allpagenumbers="3823 3824 3825" vetnummer="2030414790" code="0304tkkvr1805" lopendefooter="Tweede Kamer, vergaderjaar 2003–2004, Aanhangsel" filenaam="KVR20574" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1805" onderwerp="" indiendatum="2004-05-26">
         <vrager partij="GroenLinks" oorsprong="parlement">Vos</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2004-06-25">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Herinnert u zich de beantwoording op de door mij eerder gestelde mondelinge vragen, 18 mei 2004? </vraag>
      <vraag nummer="2">Heeft u kennisgenomen van de aan u gerichte brief van de Commissie van Toezicht van de Penitentiaire Inrichtingen Utrecht van 6 april 2004 met als onderwerp «plaatsing in meerpersoonscellen»? </vraag>
      <vraag nummer="3">Hoe verhoudt de door u geciteerde passage uit een bericht van 16 januari 2004 van de sectordirecteur, inhoudende dat geen dwang, zoals plaatsing in een isoleercel, dient te worden toegepast bij gedetineerden die geen cel willen delen zich tot de constatering in de brief van de Commissie van Toezicht, dat op 16 januari 2004 tevens opdracht is gegeven om gedetineerden verplicht op één cel te plaatsen? </vraag>
      <vraag nummer="4">Hoe beoordeelt u de verklaring van de directeur in ten minste één van de beklagzaken die de Commissie van Toezicht heeft behandeld, te weten ter zitting van 2 maart 2004, dat de inrichting van het departement opdracht heeft gekregen om twee gedetineerden op één cel te plaatsen, ondanks het feit dat hiervoor nog geen wettelijke basis is en dat plaatsingen niet meer op basis van vrijwilligheid gebeuren omdat daar te weinig animo voor is? </vraag>
      <vraag nummer="5">Wilt u in dit kader de volledige tekst van het bericht van 16 januari 2004 aan de Kamer ter beschikking stellen? </vraag>
      <vraag nummer="6">Impliceert uw antwoord dat «de situatie is ontstaan dat de vrijwilligheid bestaat bij twee op één cel, totdat iemand aangeeft dat hij er geen prijs meer op stelt» dat bij iedere gedetineerde aanstonds vrijwilligheid wordt verondersteld, totdat deze aangeeft daar geen prijs op te stellen (oftewel: iedereen wordt in meerpersoonscellen geplaatst, tenzij de gedetineerde daar uitdrukkelijk bezwaar tegen maakt)? </vraag>
      <vraag nummer="7">Hoe verhoudt uw antwoord dat bij één inrichting persistent een probleem is geweest zich tot de constatering van de Commissie van Toezicht dat de directies door (moeten) blijven gaan met het plaatsen van gedetineerden op meerpersoonscellen? In hoeverre heeft u zich ervan op de hoogte gesteld dat het probleem zich inderdaad (heeft) beperkt tot één inrichting? </vraag>
      <vraag nummer="8">Klopt het, zoals de Commissie van Toezicht in haar brief stelt, dat de directies geen gehoor geven aan de beslissingen van beklagcommissies (inhoudende gegrondverklaring van de beklagen)? Zo ja, waarom? En, ingeval van positieve beantwoording, deelt u dan de mening dat door deze gang van zaken de Commissie van Toezicht belemmerd wordt in haar taak tot toezicht op de wijze van tenuitvoerlegging van de vrijheidsbeneming in de penitentiaire inrichtingen waartoe zij benoemd zijn? En heeft u, ingeval van eerdere positieve beantwoording, inmiddels bewerkstelligd dat aan de beslissingen van de Commissie van Toezicht wél gevolg wordt gegeven? </vraag>
      <vraag nummer="9">Wat is de wettelijke basis van de door u billijk geachte plaatsing in een isoleercel als tijdelijke maatregel? Is in vorenbedoeld bericht van 16 januari 2004 tevens aangeven hoe lang plaatsing in een isoleercel als tijdelijke maatregel aanvaardbaar wordt geacht? Welke termijn acht u aanvaardbaar? Hoe verhoudt zich dat met het feit dat plaatsing in een isoleercel in de Penitentiaire beginselenwet als disciplinaire maatregel is aangeduid? En hoe verhoudt zich dat met uw beantwoording dat sancties op onvrijwillige plaatsing in een meerpersoonscel niet thuishoren? Deelt u de mening dat de grens tussen plaatsing in een isoleercel als tijdelijke opvang en plaatsing bij wijze van disciplinaire straf wel erg dun is? </vraag>
      <vraag nummer="10">In hoeverre zijn de resultaten van het huidige beleid dat de methode van verleiding hanteert nog representatief te beoordelen voor een succesvolle uitvoering na inwerkingtreding van de wet, waarbij die methode wordt verlaten? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">De constatering in de brief van de commissie van toezicht is gebaseerd op de kennelijke veronderstelling van de directie dat van een opdracht sprake was. Dit heeft de directie van de inrichting vervolgens aan de beklagcommissie gemeld in het kader van een beklag dat een gedetineerde tegen de beslissing tot samenplaatsing had ingesteld. </antwoord>
      <antwoord nummer="4 en 5">De verklaring van de unitdirecteur berust op een misverstand. Op of kort voor 16 januari 2004 is tussen de inrichting en het hoofdkantoor DJI door verschillende personen gesproken over de instroom in het kader van de voorbereidende fase van de invoering van meerpersoonscelgebruik in de desbetreffende lokatie. De strekking van de gesprekken hield in dat de directie zeer dringend verzocht is om de instroom te versnellen. Alhoewel de voorbereidende fase reeds in december 2003 was gestart, had deze nog niet geleid tot concrete plaatsingen op een meerpersoonscel. Daaruit is door de directie blijkbaar, maar naar mijn mening ten onrechte, de conclusie getrokken dat gedetineerden ook tegen hun wil samengeplaatst dienden te worden. Wat daar van zij, in ieder geval had het mailbericht dat namens de sectordirecteur Gevangeniswezen op 16 januari 2004 aan de deelnemende inrichtingen is verstuurd, uitsluitsel moeten bieden. De letterlijke tekst van dit bericht luidt als volgt. «Onderwerp: vrijwilligheid en meerpersoons celgebruik Collega’s N.a.v. artikelen in Trouw (15 januari jl.) verzoek ik jullie dringend om in HvB’s geen dwang (bijvoorbeeld plaatsing in een isoleercel) toe te passen bij gedetineerden die geen cel willen delen. Zolang de wetgeving nog niet van kracht is zullen we gebruik moeten maken van de «methode van de verleiding». Mocht een daartoe geselecteerde de cel niet willen delen kan deze natuurlijk wel korte tijd in een isoleercel geplaatst worden zodat naar een oplossing kan worden gezocht.». </antwoord>
      <antwoord nummer="6">Dat is inderdaad de implicatie van mijn antwoord. </antwoord>
      <antwoord nummer="7">De constatering van de commissie van toezicht dateert van 6 april 2004. Na die tijd zijn met de inrichting afspraken gemaakt over de wijze waarop diende te worden omgegaan met meerpersoonscelgebruik. Op 18 mei 2004 behoorden de problemen in Nieuwegein tot het verleden en was er van een persisent probleem dus geen sprake meer. Met de inrichtingen is in het kader van de voorbereidende fase veelvuldig contact geweest. In deze contacten blijkt op geen enkele wijze van de onrust in de diverse huizen van bewaring, waar u op 18 mei jl. melding van maakte, afgezien van de situatie in de lokatie Nieuwegein. Van onrust elders is mij overigens ook na die tijd niet gebleken. </antwoord>
      <antwoord nummer="8">Naar aanleiding van de brief van de commissie van toezicht heeft overleg plaatsgevonden met de inrichtingsdirectie. Indien uitspraken van de beklagcommissie (die uit de commissie van toezicht is samengesteld) niet worden nageleefd, zou dit immers inderdaad een belemmering betekenen, niet zozeer van de toezichtstaak van de commissie van toezicht, alswel van de uitvoering van de rechtsprekende taak van de beklagcommissie. Mij is gebleken dat de inrichtingsdirectie het standpunt innam dat na de toegekende vergoeding van de beklagcommissie van € 5 per dag, een voortgezet verblijf op een meerpersoonscel tegen deze vergoeding toelaatbaar was. Daarmee werd niet volledig aan de uitspraak van de beklagcommissie tegemoet gekomen. Met de inrichtingsdirectie is inmiddels afgesproken al de betreffende gedetineerden op een persoonlijke verblijfsruimte te plaatsen, hetgeen inmiddels is geschied. </antwoord>
      <antwoord nummer="9">De wettelijke basis van de plaatsing is gelegen in artikel 24 van de Penitentiaire beginselenwet (Pbw). Deze bepaling biedt de directeur de mogelijkheid om een gedetineerde bij wijze van ordemaatregel in een afzonderingcel te plaatsen indien het belang van de handhaving van de orde en de veiligheid in de inrichting of de ongestoorde tenuitvoerlegging van de vrijheidsbeneming dit nodig maakt. In het bericht van 16 januari 2004 is niet aangegeven hoe lang een dergelijke plaatsing exact toelaatbaar is. Deze termijn is afhankelijk van de tijd die het kost om voor betrokkene een persoonlijke verblijfsruimte te vinden. Een ordemaatregel duurt immers zolang als de handhaving van de orde of veiligheid dan wel de ongestoorde tenuitvoerlegging van de vrijheidsbeneming zulks vereist en wordt derhalve beëindigd zodra de situatie dit toelaat. De wettelijke termijn die voor een dergelijke maatregel geldt, bedraagt ten hoogste twee weken. Doorgaans zal plaatsing op een persoonlijke verblijfsruimte veel sneller (binnen enkele dagen) plaats vinden. Gelet op het hiervoor geschetste karakter van de ordemaatregel acht ik het niet aangewezen deze voor de voorbereidende fase te bekorten. Zoals aangegeven is de plaatsing in de afzonderingscel een ordemaatregel. De Pbw kent daarnaast (artikel 51, eerste lid, Pbw) de disciplinaire straf van opsluiting in een strafcel dan wel een andere verblijfsruimte voor ten hoogste twee weken. Deze straf dient echter onderscheiden te worden van de ordemaatregel van artikel 24 Pbw. Een disciplinaire straf is een punitieve reactie op feiten die onverenigbaar zijn met de orde of veiligheid in de inrichting. Zij treft de persoon die verantwoordelijk is voor het gepleegde feit, wordt in duur van tevoren bepaald en staat in verhouding tot het gepleegde feit. Een ordemaatregel is gericht op herstel van de orde in de inrichting. Ik erken dat het onderscheid tussen een ordemaatregel en een disciplinaire straf, zeker waar zij in uiterlijke verschijningsvorm op elkaar lijken, door gedetineerden niet overal zo scherp worden ervaren. Een en ander doet evenwel niet af aan het wettelijke en principiële onderscheid. Wanneer een gedetineerde aangeeft niet meer met een andere gedetineerde op een cel te willen verblijven is er sprake van een capaciteitsprobleem. Aangezien de gedetineerde niet kan worden weggestuurd dient er binnen de inrichting een oplossing voor het probleem te worden gevonden. Het toepassen van ordemaatregel acht ik in dergelijke situaties een juiste methode, met name wanneer de gedetineerde ook in afwachting van het vinden van de oplossing niet met de ander op een cel wenst te verblijven. </antwoord>
      <antwoord nummer="10">Op de evaluatie van de voorbereidende fase van de invoering van het meerpersoonscelgebruik wil ik op dit moment niet vooruit lopen. Dit laat onverlet dat op voorhand duidelijk is dat de situatie na inwerkingtreding van de wettelijke regeling in ieder geval zal verschillen van de huidige voorbereidende fase. Vrijwilligheid is dan immers geen zelfstandig issue meer voor samenplaatsing en het gebruik van meerpersoonscellen in het gevangeniswezen. </antwoord>
      <noten afkomstig="antwoord"/>
   </antwoorden>
</kvr>
