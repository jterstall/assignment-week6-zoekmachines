<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kamp (VVD) aan de staatssecretaris van Justitie over fakeaanvragen. (Ingezonden 1 november 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14784
</item>
         <item attribuut="Inhoud">Vragen over aanwijzingen dat bij de vreemdelingendiensten in de vier grote steden aanvragen voor verblijfsvergunningen worden ingediend door personen die niet in het bezit zijn van een machtiging tot voorlopig verblijf (mvv).</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 2001-2002, nr. 405, Tweede Kamer</item>
         <item attribuut="Vraagnr_bij_indiening">2010201770</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Kamp</persoon>
         </item>
         <item attribuut="Datum_reaktie">2001-12-17</item>
         <item attribuut="Datum_indiening">2001-11-01</item>
         <item attribuut="Document-id">KVR14784</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="843" allpagenumbers="843 844" vetnummer="2010201770" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14784" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="405" onderwerp="" indiendatum="2001-11-1">
         <vrager partij="VVD" oorsprong="parlement">Kamp</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="17 december 2001), zie ook Aanhangsel Handelingen nr. 259, vergaderjaar 2001–2002">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Zijn er aanwijzingen dat bij de vreemdelingendiensten in de vier grote steden aanvragen voor verblijfsvergunningen (regulier) worden ingediend door personen, die zonder machtiging tot voorlopig verblijf (mvv) in Nederland verblijven, kennelijk met als doel, gedurende de procedures in verband met de aanvraag in Nederland, arbeid te kunnen verrichten? Staan deze aanvragen bij de behandelende ambtenaren bekend als fakeaanvragen? </vraag>
      <vraag nummer="2">Waarom worden deze aanvragen voor een verblijfsvergunning (regulier), zonder dat de desbetreffende personen in het bezit van een machtiging tot voorlopig verblijf zijn, in behandeling genomen? Waarom worden zij niet naar het land van herkomst teruggestuurd om daar eerst een machtiging tot voorlopig verblijf aan te vragen? </vraag>
      <vraag nummer="3">Gaan de betrokken personen, na afwijzing of buiten behandelingstelling van de aanvraag, in bezwaar en beroep en wordt een voorlopige voorziening tegen de verwijdering gevraagd? </vraag>
      <vraag nummer="4">Krijgen betrokkenen vervolgens een aantekening in hun paspoort, die aangeeft dat een aanvraag voor een verblijfsvergunning is ingediend, met als gevolg dat ze voorlopig in Nederland mogen blijven? Is het toegestaan op basis van zo’n aantekening in het paspoort in Nederland arbeid te verrichten? </vraag>
      <vraag nummer="5">Hoe lang duurt in het algemeen de afwikkeling van de procedure in verband met een fakeaanvraag? Duurt de afwikkeling een jaar of langer? </vraag>
      <vraag nummer="6">Hoeveel van deze aanvragen komen gemiddeld wekelijks binnen bij de vreemdelingendiensten in de vier grote steden? </vraag>
      <vraag nummer="7">Zijn er aanwijzingen dat hierbij sprake is van georganiseerde verbanden? Zo ja, wie organiseren het indienen van fakeaanvragen? </vraag>
      <vraag nummer="8">Deelt u de mening dat aan deze praktijken een eind moet worden gemaakt? Welke maatregelen gaat u daartoe nemen? Is wetswijziging noodzakelijk teneinde hieraan een einde te maken. Zo ja, bent u daartoe bereid? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Het is bekend dat bij twee vreemdelingendiensten – het probleem spitst zich toe tot de vreemdelingendienst van Amsterdam en Den Haag – aanvragen worden ingediend voor verblijf waarbij de vreemdeling niet beschikt over een mvv en waarbij het vermoeden bestaat dat de aanvraag uitsluitend wordt ingediend om daarmee zonder in het bezit te zijn van een mvv en hangende de procedure daaromtrent in Nederland te kunnen werken. In sommige gevallen betreft het werkzaamheden in de prostitutie. Deze aanvragen zijn door de uitvoerende diensten onderkend als fakeaanvragen. </antwoord>
      <antwoord nummer="2 en 3">In de systematiek van de Vreemdelingenwet 2000 is er voor gekozen om aanvragen die worden ingediend door een mvv-plichtige vreemdeling, zonder dat deze evenwel in het bezit is van een dergelijke machtiging, af te wijzen in verband met het ontbreken van een mvv. Dit betekent dat de aanvraag in behandeling moet worden genomen en dat een dergelijke aanvraag niet wegens het ontbreken van een mvv buiten behandeling wordt gesteld. De vreemdeling heeft op grond van de wet rechtmatig verblijf tot dat een afwijzende beslissing op de aanvraag is genomen. Op de afwijzing van een verblijfsaanvraag zijn de wettelijke termijnen van toepassing. Daarnaast is in de Vreemdelingenwet 2000 bepaald dat de werking van een besluit tot afwijzing of tot intrekking opgeschort wordt totdat de termijn voor bezwaar is verstreken, of, indien bezwaar is gemaakt, totdat een beslissing op bezwaar is genomen. Dit geldt echter niet als de aanvraag is afgewezen wegens het ontbreken van een mvv. In dat geval wordt schorsende werking aan een bezwaar standaard onthouden. Indien de vreemdeling tijdig een verzoek om het treffen van een voorlopige voorziening hiertegen aanspant, zal de behandeling van een dergelijk verzoek in beginsel in Nederland mogen worden afgewacht. </antwoord>
      <antwoord nummer="4 en 5">Iedere vreemdeling die een aanvraag indient, krijgt bij de vreemdelingendienst een aantekening daarvan in zijn paspoort. Het is vreemdelingen, die niet in het bezit zijn van een tewerkstellingsvergunning, en evenmin in het bezit zijn van een verblijfsvergunning, niet toegestaan om hangende de verblijfsrechtelijke procedure werkzaamheden te verrichten. Voor zover dit toch gebeurt, wordt daarmee gehandeld in strijd met de Wet arbeid vreemdelingen (WAV). De werkgever kan strafrechtelijk worden aangepakt. Daarnaast kan het paspoort van de vreemdeling worden ingenomen en een meldplicht worden opgelegd. Weliswaar bedraagt de (maximale) wettelijke beslistermijn 6 maanden, echter, in het geval van de fakeaanvragen zijn alle aanvragen met voorrang afgedaan door de uitvoerende diensten. </antwoord>
      <antwoord nummer="6">Bij de Vreemdelingendiensten Amsterdam en Den Haag zijn recentelijk in totaal ca. 220 van dit soort aanvragen ingediend (180 aanvragen bij de Vreemdelingendienst Amsterdam en 40 aanvragen bij de Vreemdelingendienst Haaglanden). </antwoord>
      <antwoord nummer="7">Er zijn op dit moment onvoldoende aanwijzingen dat er sprake is van grotere georganiseerde verbanden. </antwoord>
      <antwoord nummer="8">Het is in zijn algemeenheid niet wenselijk dat een mvv-plichtige vreemdeling inreist, zonder in het bezit te zijn van een geldige mvv. Dit geldt te meer wanneer de vreemdeling vervolgens hangende de behandeling van zijn aanvraag werkzaamheden verricht in strijd met de Wet arbeid vreemdelingen (WAV). Om dergelijke praktijken tegen te gaan zijn er in de wetgeving diverse waarborgen opgenomen. Zo is wettelijk bepaald dat mvv-plichtige vreemdelingen, die in Nederland verblijf wensen van langer dan drie maanden maar niet in het bezit zijn van een geldige mvv, de toegang tot Nederland geweigerd kan worden. Mocht een vreemdeling zich desondanks toch in Nederland bevinden zonder in het bezit te zijn van een geldige mvv dan vormt dat – voor zover de vrijstellingen van het mvv-vereiste niet van toepassing zijn – een reden om de aanvraag af te wijzen. Mocht een vreemdeling ook nog gaan werken hangende de procedure, dan kan de werkgever op grond van de WAV aangepakt worden. In de specifieke situatie van de fakeaanvragen is e.e.a. onder de aandacht gebracht van de Rijksrecherche. In het licht van het voorgaande ben ik van oordeel dat er op dit moment geen aanleiding bestaat om naast de reeds genoemde maatregelen nog nieuwe maatregelen te treffen dan wel de bestaande wetgeving aan te passen. </antwoord>
      <noten afkomstig="antwoord"/>
   </antwoorden>
</kvr>
