<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Velzen en De Wit (beiden SP) aan de minister van Justitie over seksueel grensoverschrijdend gedrag van behandelaars van tbs-gestelden. (Ingezonden 9 mei 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28380
</item>
         <item attribuut="Inhoud">Vragen naar aanleiding van bericht 'vaak relatie tussen behandelaar en hbo'er' (website Trouw), waarin een advocaat beweert dat meerdere van zijn cliënten (Tbs'ers) seks met hun behandelaars hebben gehad en dat er (volgens hem) sprake is van 'wantoestanden'. Indieners wijzen de minister op eerdere antwoorden op Kamervragen van het lid De Wit (SP) aan de minister van Justitie omtrent misdragingen in TBS-kliniek Flevo Future: 'tijdens de opleidingen worden hulpverleners erop gewezen dat dit gedrag niet toelaatbaar is en strafbaar kan zijn' (Aanhangsel van de Handelingen 2005-2006, nr. 1046) [Aanvulling op eerdere vragen terzake van het lid De Roon (SP), ingezonden 9 mei 2007].</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Gezondheidszorg (Medische ethiek) Gezondheidszorg (Patiënten) Strafrecht en strafprocesrecht (Misdrijven)</item>
         <item attribuut="Trefwoorden">Medische ethiek Patiënten TBS Zedendelicten</item>
         <item attribuut="Vindplaats">Kamervragen met antwoord 2006-2007, nr. 1779, Tweede Kamer</item>
         <item attribuut="Vraagnr_bij_indiening">2060714740</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Van Velzen</persoon>
            <persoon partij="SP">De Wit</persoon>
         </item>
         <item attribuut="Datum_reaktie">2007-06-06</item>
         <item attribuut="Datum_indiening">2007-05-09</item>
         <item attribuut="Document-id">KVR28380</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3765" allpagenumbers="3765 3766" vetnummer="2060714740" code="0607tkkvr1779" lopendefooter="Tweede Kamer, vergaderjaar 2006–2007, Aanhangsel" filenaam="KVR28380" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1779" onderwerp="" indiendatum="2007-05-9">
         <vrager partij="SP" oorsprong="parlement">Van Velzen</vrager>
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2007-06-6">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hoe beoordeelt u de beweringen van advocaat Heidanus dat meer van zijn cliënten seks met hun behandelaars hebben gehad, dat er sprake is van «wantoestanden», en dat er sprake is van «een cultuur waarbinnen patiënten iets kunnen beginnen met hun socio-therapeuten»? <voetnoot nummer="1"/>
      </vraag>
      <vraag nummer="2">Bent u bereid te onderzoeken hoe vaak relaties, seksuele handelingen en ander grensoverschrijdend gedrag tussen behandelaars en tbs-gestelden voorkomen? Bent u tevens bereid te onderzoeken hoe deze zaken zijn afgewikkeld? Is er steeds ontslag verleend aan de hulpverlener? </vraag>
      <vraag nummer="3" voetnoot="2">Herinnert u zich uw antwoorden op eerdere Kamervragen, te weten, dat «tijdens de opleidingen... worden hulpverleners erop gewezen dat dit gedrag niet toelaatbaar is en strafbaar kan zijn»? <voetnoot nummer="2"/>Bent u van mening dat gedurende de opleiding van de hulpverleners voldoende aandacht wordt besteed aan seksueel grensoverschrijdend gedrag? Kunt u dat toelichten, mede in het licht van de beweringen van advocaat Heidanus? Bent u van mening dat na afloop van de opleiding binnen de instellingen ook voldoende aandacht wordt besteed aan seksueel grensoverschrijdend gedrag, bijvoorbeeld gedurende bijscholingen en cursussen? Kunt u ook dat toelichten? </vraag>
      <vraag nummer="4">Bent u bereid er voor te zorgen dat tbs-gestelden tijdens hun verpleging expliciet op de hoogte worden gesteld van het verschijnsel van seksueel grensoverschrijdend gedrag, en de grote gevolgen die een mogelijke relatie met een therapeut kan hebben? </vraag>
      <vraag nummer="5">Bent u voornemens andere maatregelen te nemen de tbs-gestelden beter te beschermen tegen grensoverschrijdend gedrag van hulpverleners? Zo ja, welke? Zo neen, waarom niet? </vraag>
      <vraag nummer="6">Op welke wijze wordt bewerkstelligd dat de tbs-gestelde die een relatie heeft gehad met een therapeut(e) zo min mogelijk schade ondervindt van het laakbare handelen van zijn hulpverlener? </vraag>
      <noten afkomstig="vraag">
         <noot nummer="1" titel="Vaak relatie tussen behandelaar en tbs’er">www.trouw.nl, «Vaak relatie tussen behandelaar en tbs’er»</noot>
         <noot nummer="2" documenttype="Kamervragen" documentnummer="1046" documentjaargang="2005-2006">Aanhangsel Handelingen, nr. 1046, vergaderjaar 2005–2006.</noot>
      </noten>
   </vragen>
   <toelichting>Deze vragen dienen ter aanvulling op eerdere vragen ter zake van het lid De Roon (PVV), ingezonden 9 mei 2007 (vraagnummer 2060714680). </toelichting>
   <antwoorden aantal="6">
      <antwoord nummer="1">Situaties waarin een personeelslid de grenzen van de integriteit overschrijdt, door het aangaan van een relatie met een tbs-gestelde, komen voor, maar zijn incidenten en niet het gevolg van wantoestanden en een cultuur waarin dat wordt getolereerd. Zo is het in de Van Mesdagkliniek de afgelopen vijf jaar vier keer voorgekomen dat een personeelslid de grenzen van de integriteit inzake het aangaan van relaties met tbs-gestelden, heeft overschreden (zie tevens het antwoord op vraag 2 van het lid De Roon (PVV), nr. 2060714680). </antwoord>
      <antwoord nummer="2">Relaties, sexuele handelingen en ander grensoverschrijdend gedrag dienen te worden gemeld aan de Inspectie voor de Gezondheidszorg. Er is derhalve geen wetenschappelijk onderzoek nodig om na te gaan hoe vaak dergelijke grensoverschrijdende contacten voorkomen. Indien de IGZ daartoe aanleiding ziet, kan verder onderzoek worden verricht naar aanleiding van een melding. De manier waarop deze zaken worden afgewikkeld is afhankelijk van de ernst van de zaak. In sommige gevallen wordt met outplacement volstaan; in een ernstig geval is disciplinair ontslag aangewezen. De vraag of overplaatsing van de patiënt gewenst is, hangt af van of dit noodzakelijk is in het kader van de veiligheid en orde in de kliniek en het belang van de behandeling en de veiligheid van de tbs-gestelde. </antwoord>
      <antwoord nummer="3">Ja, er wordt voldoende aandacht aan deze problematiek besteed. Er kan echter geen garantie worden gegeven dat grensoverschrijdend gedrag zich nooit zal voordoen. Zie het antwoord op vraag 4 van het kamerlid De Roon (PVV), (nr. 2060714680) alsmede mijn antwoorden op de vragen 8 en 10 van 15 februari 2006 van het kamerlid De Wit (SP) (nr. 2050604440). </antwoord>
      <antwoord nummer="4">Het voorkómen van een relatie tussen een behandelaar en een tbs-gestelde is de verantwoordelijkheid van de medewerker en niet zozeer van de tbs-gestelde. In een hulpverlenersrelatie heeft de hulpverlener de verantwoordelijkheid ervoor te zorgen dat hij professioneel gedrag vertoont en de gedragscodes volgt over hoe hulpverleners in de gezondheidszorg zich behoren te gedragen. Zie voorts mijn antwoord op vraag 4 van 15 februari 2006, van het kamerlid De Wit (SP) (nr. 2050604440). </antwoord>
      <antwoord nummer="5">De regelingen inzake integriteit binnen de forensisch psychiatrische centra zijn voldoende duidelijk. Het toezicht op grensoverschrijdend gedrag is belegd bij de Inspectie voor de Gezondheidszorg. </antwoord>
      <antwoord nummer="6">Zodra bekend is dat een werknemer van een FPC een relatie heeft (gehad) met een tbs-gestelde, wordt het contact tussen beide verbroken. Tegen de betrokken werknemer worden maatregelen getroffen. Overplaatsing van de tbs-gestelde vindt plaats indien dit in het belang is van zijn veiligheid of verdere behandeling. </antwoord>
      <noten afkomstig="antwoord"/>
   </antwoorden>
</kvr>
