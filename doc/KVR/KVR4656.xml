<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="15">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Oudkerk en Van Oven (beiden PvdA) over het recht van gedetineerden op behandeling door een arts naar eigen keuze. (Ingezonden 24 februari 1997); Antwoord</item>
         <item attribuut="Bestand">29Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4656
</item>
         <item attribuut="Inhoud">Zie ook Aanhangsel 870 (1996-1997).</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Gezondheidszorg (Medische beroepen)</item>
         <item attribuut="Trefwoorden">Artsen Gedetineerden</item>
         <item attribuut="Vindplaats">Kamervragen met antwoord 1996-1997, nr. 966, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Oudkerk</persoon>
            <persoon partij="PvdA">Van Oven</persoon>
         </item>
         <item attribuut="Datum_reaktie">1997-04-03</item>
         <item attribuut="Datum_indiening">1997-02-24</item>
         <item attribuut="Document-id">KVR4656</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1975" allpagenumbers="1975 1976 1977" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="966" onderwerp="" indiendatum="1997-02-24">
         <vrager partij="PvdA" oorsprong="parlement">Oudkerk</vrager>
         <vrager partij="PvdA" oorsprong="parlement">Van Oven</vrager>
         <vraagt-aan/>
      </vraagdata>
      <antwoorddata antwoorddatum="3 april 1997) zie ook Aanhangsel Handelingen nr. 870, vergaderjaar 1996–1997">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="15">
      <vraag nummer="1">Hebt u kennis genomen van de uitspraak van de Arrondissementsrechtbank te Amsterdam, rolnummer KG 97/424 TG, 13 februari 1997, waarin wordt geconstateerd dat gedetineerden als andere burgers recht hebben op behandeling door een arts naar eigen keuze? </vraag>
      <vraag nummer="2">Hebt u kennis genomen van het artikel «Gevangene kan meer methadon krijgen», in de NRC van 14 februari 1997? </vraag>
      <vraag nummer="3">Worden als gevolg van toegenomen celcapaciteit inmiddels op grote schaal verslaafde personen in hechtenis genomen in verband met oude boetes c.q. kleine vergrijpen? </vraag>
      <vraag nummer="4">Is het u bekend dat, van de huidige 25.000 opiaat-verslaafden in ons land het overgrote deel langer dan 15 jaar of wel chronisch verslaafd is, dat circa 2.000 van hen HIV-geïnfecteerd is en dat circa 80% van alle verslaafden chronisch lijdt aan Hepatitis C? </vraag>
      <vraag nummer="5">Lijdt 40% van alle druggebruikers aan ernstige persoonlijkheidsstoornissen, 20% aan depressieve klachten conform DSM IV en tot 10% van hen aan chronische psychose? </vraag>
      <vraag nummer="6">Brengt dit complex van factoren met zich mee, dat de somatische en psychiatrische gezondheidstoestand van de bestaande verslaafdenpopulatie in zijn algemeenheid snel dreigt te verslechteren? </vraag>
      <vraag nummer="7">Kan het (herhaaldelijk) opleggen van opiaat-onthouding voor met name chronische verslaafden leiden tot psychotische decompensatie? </vraag>
      <vraag nummer="8">Ontbreekt, ondanks de richtlijnen uit 1986 en 1996 een eenduidig methadonbeleid in penitentiaire inrichtingen nog steeds? </vraag>
      <vraag nummer="9">Deelt u de mening, dat methadon een door een arts voor te schrijven medicament is, individueel te doseren op basis van de gezondheidstoestand van de betrokken? </vraag>
      <vraag nummer="10">Is het u bekend, dat het sinds acht jaar, mede op grond van Amerikaanse wetenschappelijke evaluaties van methadonprogramma’s, wordt aanbevolen methadon in methadonprogramma’s hoog (tussen 80 en 100 mg per dag) te doseren? </vraag>
      <vraag nummer="11">Deelt u de mening, dat zowel de adequate behandeling van individuele verslaafde gedetineerden als de bescherming van de volksgezondheid vergt dat medische zorg in strafinrichtingen berust op voldoende kennis van de verslaving en de daaruit voortvloeiende somatische en psychische problematiek? </vraag>
      <vraag nummer="12">Beschikken huisartsen in niet-grootstedelijke praktijken over bedoelde kennis? </vraag>
      <vraag nummer="13">Acht u het mogelijk, dat in Nederlandse strafinrichtingen op zo kort mogelijke termijn verbeteringen aangebracht kunnen worden in de medische zorg? </vraag>
      <vraag nummer="14">Bent u in het licht van de uitspraak van de rechtbank nu wel bereid de Gezondheidsraad te verzoeken op korte termijn en op basis van de vele voorliggende rapportages over dit onderwerp advies uit te brengen over: – de aan de medische zorg in strafinrichtingen te stellen eisen; – de daartoe gewenste functionaliteit en structuur; – de inschatting van de mogelijkheden tot verbetering binnen de bestaande, maar ook mogelijke nieuwe organisatiestructuren; – de wenselijkheid het toezicht op de medische zorg in penitentiaire inrichtingen te integreren in de Geneeskundige Hoofdinspectie? </vraag>
      <vraag nummer="15">Bent u bereid de recent op initiatief van VWS en de GHI gestartte aangevangen evaluatie van hoge methadon-doserings-programma’s in Breda, Deventer en Apeldoorn bij genoemd onderzoek te betrekken? </vraag>
      <noten afkomstig="vraag"/>
   </vragen>
   <antwoorden aantal="15">
      <antwoord nummer="1">Ja. Van deze uitspraak van de president in kort geding is hoger beroep ingesteld bij het gerechtshof Amsterdam. </antwoord>
      <antwoord nummer="2">Ja. </antwoord>
      <antwoord nummer="3">Uit de voorhanden zijnde cijfers kan worden opgemaakt, dat verhoudingsgewijs beduidend meer drugsverslaafden worden ingesloten in de celcapaciteit die in het kader van het grotestedenbeleid is toegewezen aan Amsterdam, Den Haag, Rotterdam en Utrecht voor de bestrijding van overlast gevende criminaliteit in deze gemeenten. Het Openbaar Ministerie bepaalt op basis van de lokale behoefte, hoe de hiervoor bestemde contingenten worden benut. Aangezien de overlast vaak samenhangt met drugsgerelateerde criminaliteit, is het niet verwonderlijk dat verhoudingsgewijs vaker drugsverslaafde personen worden ingesloten. </antwoord>
      <antwoord nummer="4">Deze gegevens zijn ons bekend. In de vraag wordt ook gesteld dat 80% van alle verslaafden chronisch aan hepatitis C lijdt. Volgens Van Brussel (GG en GD Amsterdam) kan echter worden aangenomen dat ongeveer 70% van de Amsterdamse intraveneuze drugsgebruikers besmet is met het virus. Hoewel dit een heel ander gegeven is dan 80% van alle harddrugsgebruikers achten wij die, gezien de ernst van de aandoening en de grote besmettelijkheid ervan, zorgelijk. </antwoord>
      <antwoord nummer="5">Deze gegevens zijn ons bekend. </antwoord>
      <antwoord nummer="6">De gegevens over de somatische en psychiatrische gezondheidstoestand van de bestaande verslaafdenpopulatie maken duidelijk dat voortdurende alertheid noodzakelijk is. Met de suggesties in de vraagstelling dat deze cijfers dan ook betekenen dat die gezondheidssituatie in zijn algemeenheid snel dreigt te verslechteren zijn wij het niet eens. Zo neemt de verspreiding van aids onder drugsverslaafden al enige tijd niet meer toe. Het percentage aids-diagnose onder intraveneuze drugsgebruikers schommelt rond de 10% van het totaal aantal aids-diagnoses in Nederland («Aids-bestrijding», januari 1997; tweemaandelijkse uitgave van de Stichting Aids-fonds). Voor wat betreft hepatitis C kunnen wij u meedelen dat inmiddels onder de grootste risicogroepen intensieve voorlichting wordt gegeven over de wijze waarop men de risico’s van besmetting kan vermijden. Wij gaan er van uit dat deze preventieve activiteiten ertoe zullen bijdragen dat de verspreiding van deze besmettelijke ziekte onder drugsgebruikers tot staan zal worden gebracht. Ook aan de psychiatrische problematiek van verslaafden wordt door de hulpverlening in toenemende mate aandacht besteed. </antwoord>
      <antwoord nummer="7">Volgens het «Farmaco-therapeutisch Kompas 1995» (Ziekenfondsraad) gaat farmacodynamisch gewenning gepaard met het verschijnsel dat het lichaam slechts normaal kan functioneren zolang de stof waarvoor gewenning is opgetreden zich in een bepaalde concentratie in bloed en/of weefsels bevindt. Bij staken van het gebruik treden abstinentieverschijnselen op. Bij gewenning aan opioïden zijn deze: gapen, tranenvloed, zweten en onrustige slaap, alsmede een subjectief gevoel van afkoeling («cold turkey»); daarna treden op: mydriasis, braken en diarree, neuralgieën, tremoren, spierkrampen en stijging van de bloeddruk. Daarbij kunnen hevige psychische reacties komen zoals rusteloosheid, prikkelbaarheid en doodsangst. De ervaring of het bekend zijn met de gevolgen van het staken is een drijfveer tot voortzetting of hervatten van het gebruik om het ontstaan van onthoudingsverschijnselen te ontlopen. Wel moet worden vastgesteld dat de sterkte van de onthoudingsverschijnselen van gebruiker tot gebruiker enorm kan verschillen. Soms zijn er bij plotseling onthouden, ook wanneer het dagelijks gebruik hoog was, nauwelijks verschijnselen, soms ontstaan levensgevaarlijke situaties. Er is ons overigens maar één onderzoek bekend naar psychotische decompensatie van opiaatonthouding bij chronische verslaafden. In het Journal of Clinical Psychiatry van mei 1995 publiceerden Levinson e.a. het artikel «Methadone withdrawal psychosis». De conclusie van deze overigens kleinschalige studie is dat een periode van opiaatontwenning in sommige gevallen een verhoogd risico kan opleveren voor de ontwikkeling van een psychose. Dit risico is vermoedelijk hoger bij cliënten met een voorgeschiedenis met psychiatrische problematiek. </antwoord>
      <antwoord nummer="8">Methadon is een opiaat, dat valt onder de Opiumwet. Het voorschrijven van geneesmiddelen, waaronder dit opiaat, staat voorop. Aan artsen kan derhalve niet worden opgelegd in welke situaties zij bepaalde geneesmiddelen moeten voorschrijven. Het beleid is er daarom op gericht onder de inrichtingsartsen consensus te bereiken over het voorschrijven van methadon aan verslaafde gedetineerden. Onlangs is daartoe een conceptrichtlijn met een handreiking voor beslissingen over het voorschrijven van methadon om reactie voorgelegd aan alle inrichtingsartsen. Aan de hand van die reacties zal worden bezien wat er verder nodig is voor en wat kan bijdragen tot het bereiken van consensus. </antwoord>
      <antwoord nummer="9">Ja, zie het antwoord op vraag 8. </antwoord>
      <antwoord nummer="10">Het is ons bekend dat in de Verenigde Staten in sommige methadonprogramma’s, die overigens op afkicken zijn gericht, al jarenlang wordt gewerkt met hoge doseringen methadon. Een aantal van deze programma’s is ook wetenschappelijke geëvalueerd (Ball, 1988). De Amerikaanse situatie op het gebied van de verstrekking van methadon is, voor wat deze programma’s betreft, echter nauwelijks te vergelijken met de situatie in Nederland. De bedoelde Amerikaanse programma’s zijn strak gestructureerd volgens overheidsregels. Zo is bijvoorbeeld bijgebruik verboden. Daarom worden frequente urinecontroles gedaan. Wanneer het bijgebruik persisteert, leidt dit uiteindelijk tot verwijdering uit het programma, waarna de plaatsen worden opgevuld met andere patiënten. De vraag naar deelname aan deze programma’s is 10 à 20 maal groter dan het aanbod. Genoemde factoren leiden er toe dat er gaande weg het programma een selectie plaatsvindt naar patiënten die het «goed» doen. Het gevolg van een deze selectie is dat de ontwikkeling van ziekten als aids, tuberculose, hepatitis B en C, en andere drugsgerelateerde morbiditeit binnen de totale populatie niet wezenlijk wordt beïnvloed door deze vorm van hulpverlening. Overigens moet worden opgemerkt dat de laatste jaren in toenemende mate sprake is van oppositie door de (medische) professionals tegen dit stringente beleid. In Nederland is na 1985 een wijziging opgetreden in de abstinentie-oriëntatie. De aanleiding was dat door de selectie van «goede» cliënten de moeilijkste groep druggebruikers niet aan de reductieprogramma’s deel kon nemen en buiten het bereik van de hulpverlening kwam. Het opkomen van de HIV-epidemie onder drugsgebruikers maakte deze praktijk niet langer acceptabel. De nadruk is daarom komen te liggen op een meer realistische en laagdrempelig methadonprogramma. Onderzoeker Driessen schat in 1992 dat nog maar circa 10% van de methadonprogramma’s in Nederland is gericht op detoxificatie, terwijl volgens Driessen in 1996 15 000 van de naar schatting 25 000 drugsgebruikers methadon ontvingen. [Bron: Driesen, Vermindering van overlast door methadondoses (experimentvoorstel), september 1996] Een aantal ontwikkelingen in de afgelopen jaren heeft ertoe geleid dat een herbezinning op de medicamenteuze behandeling van drugsverslaafden noodzakelijk is. Hierbij moet worden gedacht aan comorbiditeit, waarbij naast verslaving bijvoorbeeld psychiatrische problematiek aanwezig is; het gebruik van nieuwe middelen als cocaïne, crack, XTC en paddo’s en het polygebruik. De Gezondheidsraad zal hierover begin 1999 nader adviseren. </antwoord>
      <antwoord nummer="11">Ja. </antwoord>
      <antwoord nummer="12">Huisartsen in niet-grootstedelijke gebieden die tevens inrichtingsarts zijn, beschikken over ruime expertise op het terrein van de zorg aan verslaafden, omdat een groot deel van de gedetineerdenpopulatie, ook in de penitentiaire inrichtingen in die gebieden, (drugs)verslaafd is en kampt met daaraan gerelateerde gezondheidsproblemen. In het opleidingenpakket voor inrichtingsartsen wordt bovendien ruimschoots aandacht besteed aan verslavingsproblematiek. De expertise van alle inrichtingsartsen, ook die in niet-grootstedelijke gebieden, is dan ook zeker vergelijkbaar met die van huisartsen in grootstedelijke gebieden, die veelvuldig te maken hebben met verslaafde patiënten. </antwoord>
      <antwoord nummer="13" voetnoot="1 2">Medische zorg staat al sinds enige tijd in de bijzondere aandacht binnen de Nederlandse strafinrichtingen. Wij zouden hiervoor willen verwijzen naar de brieven van de minister van Justitie aan de Tweede Kamer der Staten-Generaal van 2 mei 1996 <voetnoot nummer="1"/>en 23 januari 1997 <voetnoot nummer="2"/>. Beide brieven beschrijven de reeds genomen en nog te nemen maatregelen om de medische zorgverlening te verbeteren. </antwoord>
      <antwoord nummer="14">De Gezondheidsraad is een adviesorgaan dat tot taak heeft de minister voor te lichten over de stand der wetenschap ten aanzien van vraagstukken op het gebied van de volksgezondheid. Advisering over de organisatie, structuur en de kwaliteit van de medische zorg in het algemeen ligt niet op het terrein van de Gezondheidsraad. Derhalve is de Gezondheidsraad niet het aangewezen orgaan om te adviseren over het in de vraagstelling genoemde onderwerp. De commissie Van Dinter heeft eind 1995 in haar rapport «Zorg ingesloten» uitvoerig geadviseerd over de te nemen maatregelen op het gebied van de medisch-somatische zorgverlening in de penitentiaire inrichtingen. De commissie Van Dinter besteedde met name aandacht aan de organisatie rond de medische zorg en de kwaliteit van de medische zorgverlening. Sedert begin 1996 is de minister van Justitie bezig met de implementatie van de voorgestelde maatregelen. Hierbij wordt ook aandacht besteed aan de rol van de Geneeskundige Hoofdinspectie ten aanzien van de medische zorg in de penitentiaire inrichtingen. Met de Gezondheidsraad vindt overigens, op initiatief van de Minister van Justitie en mij, binnenkort overleg plaats over de vraag of een adviesaanvraag over de methadonverstrekking aan gedetineerden in de rede ligt. </antwoord>
      <antwoord nummer="15">De programma’s in Breda, Tilburg, Enschede en Dordrecht zijn eind 1996 gestart. Uitkomsten worden niet eerder verwacht dan medio 1999. Te zijner tijd zal bezien worden in hoeverre de hoge methadondoseringsprogramma’s relevant kunnen zijn voor de situatie in de penitentiaire inrichtingen. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="24 587" documentnummer="5">Kamerstuk 24 587, nr. 5</noot>
         <noot nummer="2" documenttype="Kamerstuk" kamerstuk-id="24 587" documentnummer="14">Kamerstuk 24 587, nr. 14</noot>
      </noten>
   </antwoorden>
</kvr>
