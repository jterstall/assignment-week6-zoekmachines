<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ulenbelt (SP) aan de minister van Sociale Zaken en Werkgelegenheid over problemen bij private verzekeringen tegen gevolgen van arbeidsongeschiktheid voor zelfstandige ondernemers. (Ingezonden 13 augustus 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29268
</item>
         <item attribuut="Inhoud">Vragen naar aanleiding van een bericht in De Volkskrant van 10 augustus 2007 over klachten, ontvangen door de Ombudsman Verzekeringen (nu: Ombudsman Financiële Dienstverlening) over problemen die zelfstandigen hebben met hun arbeidsongeschiktheidsverzekeraar. Het gaat hier om particuliere verzekeringen, afgesloten na afschaffing van de Wet arbeidsongeschiktheidsverzekering zelfstandigen (WAZ). Indiener vraagt onder andere of er toezicht is op het verzekeringsgeneeskundig en arbeidskundig onderzoek dat deze arbeidsongeschiktheidsverzekeraars (laten) verrichten en zo ja, wat de bevindingen daarvan zijn.</item>
         <item attribuut="Rubriek">Bedrijfsleven en industrie (Midden- en kleinbedrijf) Sociale zekerheid (Arbeidsongeschiktheidsvoorzieningen (Ziektewet, WAO, IOAW, IOAZ, WAZ, WAJONG))</item>
         <item attribuut="Trefwoorden">Arbeidsongeschiktheidsverzekeringen Zelfstandigen</item>
         <item attribuut="Vindplaats">Kamervragen met antwoord 2006-2007, nr. 2592, Tweede Kamer</item>
         <item attribuut="Vraagnr_bij_indiening">2060723000</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">Ulenbelt</persoon>
         </item>
         <item attribuut="Datum_reaktie">2007-09-04</item>
         <item attribuut="Datum_indiening">2007-08-13</item>
         <item attribuut="Document-id">KVR29268</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5497" allpagenumbers="5497 5498" vetnummer="2060723000" code="0607tkkvr2592" lopendefooter="Tweede Kamer, vergaderjaar 2006–2007, Aanhangsel" filenaam="KVR29268" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2592" onderwerp="" indiendatum="2007-08-13">
         <vrager partij="SP" oorsprong="parlement">Ulenbelt</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2007-09-4">
         <antwoorder functie="minister" ministerie="Sociale Zaken en Werkgelegenheid">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het waar dat de Ombudsman Financiële Dienstverlening jaarlijks zo’n 250 klachten krijgt van zelfstandigen over problemen met hun arbeidsongeschiktheidsverzekeraar? <voetnoot nummer="1"/>Zo neen, hoeveel dan wel? Wat is de aard van de klachten? Hoeveel worden er toegewezen en afgewezen? </vraag>
      <vraag nummer="2">Hoeveel zelfstandigen hebben zich particulier verzekerd tegen de risico’s van arbeidsongeschiktheid na afschaffing van de Wet arbeidsongeschiktheidsverzekering zelfstandigen (WAZ)? Wilt u onderzoek doen onder deze verzekerden om vast te stellen wat de omvang van de problemen is? Zo neen, waarom niet? </vraag>
      <vraag nummer="3">Hoeveel zelfstandigen hebben zich niet particulier verzekerd na afschaffing van de WAZ? Welke redenen geven zij daarvoor op? </vraag>
      <vraag nummer="4">Is er toezicht op het verzekeringsgeneeskundig en arbeidskundig onderzoek dat private arbeidsongeschiktheidsverzekeraars verrichten of laten verrichten? Welke instantie houdt dat toezicht? Wat zijn de bevindingen? </vraag>
      <noten afkomstig="vraag">
         <noot nummer="1" datum="2007-08-10" bron="de Volkskrant">de Volkskrant, 10 augustus 2007</noot>
      </noten>
   </vragen>
   <antwoorden aantal="3">
      <antwoord nummer="1">Uit het Jaarverslag 2006 van de Ombudsman Verzekeringen (inmiddels geheten Ombudsman Financiële Dienstverlening) blijkt dat hij in 2006 392 klachten heeft ontvangen met betrekking tot «medische varia». Hieronder worden naast klachten over andere verzekeringsvormen ook de klachten van zelfstandigen over hun arbeidsongeschiktheidsverzekeraar gerekend. Nader onderzoek door de Ombudsman Financiële Dienstverlening levert op dat maximaal 117 klachten betrekking hebben op een arbeidsongeschiktheidsverzekering van zelfstandigen. Uit dit nader onderzoek blijkt voorts dat 18 klachten geheel of gedeeltelijk gegrond zijn verklaard, 44 klachten ongegrond zijn verklaard en 10 klachten niet ontvankelijk zijn geacht. De overige 45 klachten zijn op andere wijze afgehandeld of nog in behandeling. </antwoord>
      <antwoord nummer="2 en 3">Mede op verzoek van de doelgroep is per 1 augustus 2004 de WAZ voor nieuwe gevallen afgesloten. Sindsdien bestaat de mogelijkheid voor zelfstandigen om zich op de private markt te verzekeren. Er zijn geen precieze gegevens beschikbaar over de verzekeringsgraad van zelfstandigen. Het Verbond van Verzekeraars schat dat circa 45% van de zelfstandigen zich heeft verzekerd tegen het risico van inkomensderving als gevolg van arbeidsongeschiktheid. Naar schatting 55% van de zelfstandigen heeft zich niet verzekerd tegen arbeidsongeschiktheid. De redenen die zij daarvoor hebben zijn niet bekend. Wel blijkt uit kleinschalig onderzoek (onder 145 zelfstandigen), dat mijn ambtsvoorganger met een brief van 19 april 2006 aan de Tweede Kamer heeft gezonden, dat de hoogte van de te betalen premie als de belangrijkste reden wordt genoemd om zich niet te verzekeren. Daarnaast wordt een deel van de zelfstandigen geweigerd door de verzekeraar of worden bepaalde risico’s door de verzekeraar uitgesloten. Het Verbond van Verzekeraars heeft gezorgd voor een alternatieve verzekering – ook wel vangnetregeling genoemd – voor zelfstandigen die voor een reguliere arbeidsongeschiktheidsverzekering zijn geweigerd of a lleen met premieopslagen en/of uitsluitingen voor deze reguliere verzekering geaccepteerd kunnen worden. Voorts studeert het kabinet op de problematiek van arbeidsongeschiktheid van zelfstandige ondernemers. </antwoord>
      <antwoord nummer="4">Controle op het handelen van verzekeringsgeneeskundigen en arbeidsdeskundigen is georganiseerd langs twee lijnen; die van de beroepsgroep en die van de organisatie waarbij betrokkene in dienst is, in dit geval verzekeraars. Op grond van de Wet BIG (Beroepen in de Individuele Gezondheidszorg) kennen de beroepsgroepen van medisch adviseurs en verzekeringsartsen een registratie van beroepsbeoefenaars. Op grond van deze wet is er voorts sprake van tuchtrecht, voor zover medisch adviseurs handelingen verrichten in het kader van het beoordelen van de gezondheidstoestand van een persoon. Bij het Centraal Tuchtcollege gezondheidszorg zijn in 2006 3 klachten afgedaan die betrekking hadden op keurings- en verzekeringsartsen. Bij de regionale tuchtcolleges betrof het 13 klachten. Naast het tuchtrecht kennen de verzekeringsartsen en medisch adviseurs een door de beroepsgroep opgestelde beroepscode. Ook de beroepsgroep van arbeidsdeskundigen kent een vorm van toetsing en certificering. Bij de Raad van Toezicht van de Stichting Register Arbeidsdeskundigen zijn in 2006 8 klachten ingediend. Daarnaast heeft het Verbond van Verzekeraars een protocol verzekeringskeuringen opgesteld. Voorts dienen verzekeraars op grond van de Wet op het financieel toezicht te voorzien in een interne klachtenprocedure. Ook kan een klacht worden ingediend bij het Klachteninstituut financiële dienstverlening. Bij dit klachteninstituut zijn de Ombudsman Financiële Dienstverlening en de Geschillencommissie Financiële Dienstverlening ondergebracht. Tot slot kan de klager altijd terecht bij de rechter, indien bovengenoemde wegen niet tot een afdoende oplossing hebben geleid. </antwoord>
      <noten afkomstig="antwoord"/>
   </antwoorden>
</kvr>
