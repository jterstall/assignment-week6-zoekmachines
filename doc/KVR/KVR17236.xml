<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over het handelen bij calamiteiten door NS-personeel. (Ingezonden 20 november 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17236
</item>
         <item attribuut="Inhoud">Vragen over het bericht in het Algemeen Dagblad van 19 november 2002 dat machinisten het eerste kwartier na een ongeluk of technische storing niet naar de bijsturingsdienst mogen bellen.</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen</item>
         <item attribuut="Vindplaats">Kamervragen met antwoord 2002-2003, nr. 817, Tweede Kamer</item>
         <item attribuut="Vraagnr_bij_indiening">2020303450</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2003-02-24</item>
         <item attribuut="Datum_indiening">2002-11-20</item>
         <item attribuut="Document-id">KVR17236</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1717" allpagenumbers="1717 1718" vetnummer="2020303450" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17236" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="817" onderwerp="" indiendatum="2002-11-20">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-02-24">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw mening over het bericht «NS-personeel mag pas na kwartier assistentie vragen»? <voetnoot nummer="1"/>
      </vraag>
      <vraag nummer="2">Welk effect zal dit volgens u hebben op de vertragingen? </vraag>
      <vraag nummer="3">Vindt u het verstandig van de NS om het eerste kwartier na een ongeluk of technische storing de machinisten en conducteurs niet te laten bellen naar de bijsturing? Zo ja, waarom? Zo nee, wat gaat u hiertegen doen? </vraag>
      <vraag nummer="4">Bent u ervan op de hoogte dat er een capaciteitsprobleem is bij de bijsturing? Wat voor maatregelen kunnen dit probleem oplossen? </vraag>
      <vraag nummer="5">Deelt u de mening van een bestuurder van de VVMC, de heer Cijs, dat er «aan het echte probleem – te weinig mensen op de bijsturing – niks wordt gedaan»? Zo ja, wat gaat u hieraan doen? Zo neen, waarom niet? </vraag>
      <vraag nummer="6">Kunt u aangeven in hoeverre de problemen bij de bijsturing reden zijn voor de problemen op het spoor? Bent u bereid te onderzoeken of het wenselijk zal zijn de bijsturing weer terug te laten gaan naar de Railverkeersleiding? </vraag>
      <noten afkomstig="vraag">
         <noot nummer="1" datum="2002-11-19" bron="Algemeen Dagblad">Algemeen Dagblad, 19 november 2002</noot>
      </noten>
   </vragen>
   <antwoorden aantal="6">
      <antwoord nummer="1">Naar aanleiding van het bericht heb ik navraag gedaan bij de NS over de achtergronden van deze maatregel. De NS heeft het volgende toegelicht. Machinisten en/of conducteurs dienen direct alarm te slaan over de calamiteit zelf. De communicatie hierover, inclusief het stilleggen van het treinverkeer, alarmeren van hulpdiensten etc. vindt via het systeem «Telerail» plaats met de treindienstleider van Railverkeersleiding, die het treinverkeer regelt op het gehele net. Daarnaast ontstaat door zo’n calamiteit een grote behoefte aan uitwisseling van informatie per GSM met het personeel van andere treinen die stil kunnen komen te staan. Het personeel op die treinen wil weten wat er aan de hand is, hoe lang het gaat duren, wat er verder gaat gebeuren met «hun» trein en wat de beste adviezen zijn aan de reizigers. Op al die vragen moet, voor zover het treinen betreft van NS, een antwoord komen van de afdeling «Transportbesturing» van NS. Transportbesturing kan nooit direct na aanvang van de calamiteit op al deze vragen een passend antwoord geven. Eerst moet geïnventariseerd worden wat er precies gebeurd is, wat voor mogelijkheden er al of niet nog zijn om treinen te laten rijden en welke maatregelen genomen zullen worden nu een bepaald deel van het spoorwegnet gedurende een nog onbekende tijd niet gebruikt kan worden. Telefoontjes vanaf de diverse treinen naar de Transportbesturing zijn dan dus nog niet zinvol en belemmeren bovendien een snelle besluitvorming over hetgeen de Transportbesturing juist naar de treinen wil doorgeven. In het afgelopen jaar is in samenspraak met het personeel van de Transportbesturing, machinisten en conducteurs gekeken naar mogelijkheden om knelpunten in de communicatie op te lossen. Een van de gekozen veranderingen in de werkwijze is om niet meteen te bellen voor nadere bijzonderheden maar na een kwartier. Transportbesturing krijgt tijd om te bepalen, gegeven de aard en omvang van de calamiteit. welke maatregelen nodig zijn. De communicatie die vervolgens plaatsvindt, kan daardoor doeltreffender zijn. De veranderde werkwijze betekent niet dat reizigers in de stilstaande treinen geen informatie kunnen krijgen. Machinisten nemen als ze tot stilstand komen wel altijd contact op met de treindienstleider om te vernemen wat er (globaal) aan de hand is: aanrijding, gebroken bovenleiding etc. Het personeel op de trein kan en moet die informatie doorgeven aan de reizigers, met de toevoeging dat meer specifieke informatie zal volgen zodra er meer bekend is. </antwoord>
      <antwoord nummer="2">De NS heeft aangegeven dat de richtlijn «wacht een kwartier alvorens te bellen» onderdeel is van een groter pakket aan maatregelen, gericht op betere bijsturing van het treinverkeer in geval van verstoringen. De doelstelling «keep on rolling» laat het treinverkeer niet onnodig op grote schaal vastlopen als er ergens een kink in de kabel komt. </antwoord>
      <antwoord nummer="3">Onder verwijzing naar de antwoorden op vraag 1 en 2 constateer ik dat de NS een praktische oplossing heeft ingevoerd om zo adequaat mogelijk bij te sturen bij verstoringen. </antwoord>
      <antwoord nummer="4">Ik ben daar niet van op de hoogte. Het is niet aan de Minister van Verkeer en Waterstaat om maatregelen te nemen in de bedrijfsvoering van de NS. Dit is een verantwoordelijkheid van de onderneming NS zelf. </antwoord>
      <antwoord nummer="5">Zie het antwoord op vraag 4. </antwoord>
      <antwoord nummer="6">De NS heeft in haar verbeterplan reeds zelf aangegeven dat zich hier problemen voordoen die effect hebben op de kwaliteit van het treinproduct. In het verbeterplan worden daarvoor maatregelen getroffen. Ik vind het verstandig dat op operationeel niveau gezocht wordt naar oplossingen van dergelijke operationele problemen en zie vooralsnog geen aanleiding om organisatie-structurele oplossingen te onderzoeken. </antwoord>
      <noten afkomstig="antwoord"/>
   </antwoorden>
</kvr>
