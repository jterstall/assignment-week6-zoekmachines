<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Apostolou en Oudkerk (beiden PvdA) over gezondheidsvoorlichtingscampagnes. (Ingezonden 20 maart 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4781
</item>
         <item attribuut="Inhoud">Vragen inzake uitspraken, op het congres 'preventie gezondheidszorg' op 8 maart 1997, dat de gezondheidsvoorlichtingscampagnes gericht op jongeren vrijwel geen effect hebben.</item>
         <item attribuut="Rubriek">Basisonderwijs (Overig) Gezondheidszorg (Overig) Voortgezet onderwijs (Overig)</item>
         <item attribuut="Trefwoorden">Basisonderwijs Preventieve gezondheidszorg Voorlichting Voortgezet onderwijs</item>
         <item attribuut="Vindplaats">Kamervragen met antwoord 1996-1997, nr. 1087, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Apostolou</persoon>
            <persoon partij="PvdA">Oudkerk</persoon>
         </item>
         <item attribuut="Datum_reaktie">1997-04-22</item>
         <item attribuut="Datum_indiening">1997-03-20</item>
         <item attribuut="Document-id">KVR4781</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2219" allpagenumbers="2219 2220" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1087" onderwerp="" indiendatum="1997-03-20">
         <vrager partij="PvdA" oorsprong="parlement">Apostolou</vrager>
         <vrager partij="PvdA" oorsprong="parlement">Oudkerk</vrager>
         <vraagt-aan/>
      </vraagdata>
      <antwoorddata antwoorddatum="22 april 1997) Zie ook Aanhangsel Handelingen nr. 1061, vergaderjaar 1996–1997">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u op het congres «preventie gezondheidszorg» op 8 maart 1997 te Antwerpen gesteld, dat gezondheidsvoorlichtingscampagnes gericht op met name jongeren vrijwel geen effect hebben? <voetnoot nummer="1"/>
      </vraag>
      <vraag nummer="2" voetnoot="2">Hebben uw uitspraken mede betrekking op het project «de gezonde school en genotmiddelen»? Zo ja, op welke gegevens baseert u uw uitspraken en hoe verhouden deze zich tot het gestelde in de «Drugsnota» <voetnoot nummer="2"/>, dat namelijk het project «de gezonde school en genotmiddelen» een goed voorbeeld is van preventie in het onderwijs? </vraag>
      <vraag nummer="3">Acht u de inspanningen op het terrein van gezondheidsvoorlichting aan jongeren noodzakelijk en bent u bereid projecten als «de gezonde school en genotmiddelen» te blijven financieren? Welke zijn uw toekomstplannen met bovengenoemd project? </vraag>
      <vraag nummer="4">Kunt u in samenspraak met de staatssecretaris van Onderwijs, Cultuur en Wetenschappen er voor zorg dragen dat preventieprogramma’s gericht op voorlichting over drugs-, alcohol- en sigarettengebruik in het basis- en voortgezet onderwijs worden ingevoerd? Hoe denkt u in dit verband over een wettelijke verplichting? Zijn er landen die dergelijke preventieprogramma’s als een wettelijk verplicht onderdeel van het middelbaar onderwijs hebben? Zo ja, welke zijn deze landen en wat is er bekend over de resultaten van deze programma’s? </vraag>
      <noten afkomstig="vraag">
         <noot nummer="1" datum="1997-03-8" bron="NRC Handelsblad">NRC Handelsblad, 8 maart 1997</noot>
         <noot nummer="2" documenttype="Kamerstuk" kamerstuk-id="24 077" documentnummer="3">Kamerstuk 24 077, nr. 3</noot>
      </noten>
   </vragen>
   <antwoorden aantal="4">
      <antwoord nummer="1">Nee. Mijn opmerkingen onderstreepten juist het belang van dit soort (intermediaire) voorlichting als een van de beleidsinstrumenten tot het ontmoedigen van roken onder jongeren (evenals bijvoorbeeld accijnsverhoging). Ik verwijs naar de bijgevoegde tekst van mijn inleiding. </antwoord>
      <antwoord nummer="2">Uiteraard hebben mijn uitspraken over het Nederlandse beleid om via voorlichtingscampagnes roken tegen te gaan ook betrekking op het project «de gezonde school en genotmiddelen». Het project bevordert dat scholen vorm geven aan een schoolgezondheidsbeleid gericht op het ontmoedigen van consumptie van alcohol, tabak, medicijnen en drugs (alsmede gokken). Het doel hiervan is leerlingen in staat te stellen zelf de risico’s van het gebruik van deze middelen in te schatten en zich verantwoordelijk te gedragen met het oog op hun eigen gezondheid en die van anderen. Om deze reden ontvangt het project sinds 1990 financiële ondersteuning van het Praeventiefonds. </antwoord>
      <antwoord nummer="3">Ik acht de inspanningen op het terrein van gezondheidsvoorlichting aan jongeren wenselijk en noodzakelijk. Ook in Volksgezondheid Toekomst Verkenning (VTV) wordt bevordering van gezonde leefstijl uitdrukkelijk als een prioritair gebied aangemerkt en gezondheidsvoorlichting speelt daarbij een belangrijke rol. Het project heeft voor mij prioriteit. Projecten als deze genieten bovendien internationale belangstelling. Recent is dit bevestigd tijdens de Frans-Nederlandse studieweek in Lille, inzake samenwerking op het terrein van het verslavingsbeleid. Door de directeur-generaal van VWS is toegezegd dat Nederland en Frankrijk gaan samenwerken om de vaardigheden van Franse docenten te verbeteren op het terrein van preventie van druggebruik bij leerlingen. Daarbij is met name het project «De gezonde school en genotmiddelen» genoemd als een uitstekende mogelijkheid om deze samenwerking gestalte te geven. Financiering van dit project geschiedt door het Praeventiefonds. Het Fonds heeft op 10 april jongstleden de verlenging van de financiering van het project voor de periode 1998–2002 geaccordeerd. </antwoord>
      <antwoord nummer="4" voetnoot="1">In overleg met mijn collega van Onderwijs, Cultuur en Wetenschappen kan ik u meedelen dat effectieve informering over drugs-, alcohol- en sigarettengebruik in de basisvorming (voortgezet onderwijs) is opgenomen in de kerndoelen. Wat het basisonderwijs betreft zijn kennis, inzicht en vaardigheden op het gebied van het behoud en de bevordering van de eigen gezondheid, waaronder de risico’s van verslavende gedragingen (in ieder geval roken en alcohol) opgenomen in de concept-kerndoelen. De staatssecretaris van OCW zal u hierover na de zomer nog nader informeren. Op grond van de kerndoelen zijn scholen wettelijk verplicht aandacht te geven aan betreffende onderwerpen. Scholen zijn zelf verantwoordelijk voor adequate voorlichting op de genoemde terreinen, gegeven de kaders van de kerndoelen. Ook in andere Europese landen bestaat een wettelijke verplichting om voorlichting over drugs te geven. Naar de resultaten van deze programma’s zal nader onderzoek plaatsvinden. Als uitvloeisel van de uitwerking voortgangsrapportage drugbeleid zal de voorlichting op scholen worden geïntensiveerd, waaronder de deskundigheidsbevordering van de docenten. Op basis van overleg tussen OCenW en VWS zijn afspraken gemaakt over continuering van de aandacht voor het thema verslaving in het onderwijs. Het thema drugs en drugverslaving is inmiddels opgenomen in de nieuwe kerndoelen voor het voortgezet onderwijs. Deze kerndoelen vormen de basisthema’s voor het nieuw te ontwikkelen lesmateriaal en worden iedere vijf jaar opnieuw bepaald. De uitvoerders van het door OCenW gesubsidieerde project «De veilige school» en van het door het Praeventiefonds gesubsidieerde project «De gezonde school en genotmiddelen» bespreken op welke wijze afstemming en samenwerking kan worden bereikt. Uw Kamer heeft in november 1996 de voornemens voor de campagne De Rookvrije school geaccordeerd <voetnoot nummer="1"/>. De campagne De rookvrije school wordt thans nader uitgewerkt. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="24 743" documentnummer="14">Kamerstuk 24 743, nr. 14</noot>
      </noten>
   </antwoorden>
</kvr>
