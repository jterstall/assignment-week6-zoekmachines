<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vendrik (GroenLinks) aan de staatssecretaris van Verkeer en Waterstaat over de variabele tarieven van KPN. (Ingezonden 14 april 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9237
</item>
         <item attribuut="Inhoud">Vragen over verhoging van de kosten voor 60% van de telefoonabonnees als gevolg van de nieuwe variabele tarieven van de PTT.</item>
         <item attribuut="Rubriek">Communicatie, media en informatievoorziening (Telecommunicatie)</item>
         <item attribuut="Trefwoorden">PTT Telefonie</item>
         <item attribuut="Vindplaats">Kamervragen met antwoord 1998-1999, nr. 1257, Tweede Kamer</item>
         <item attribuut="Vraagnr_bij_indiening">2989911420</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="GroenLinks">Vendrik</persoon>
         </item>
         <item attribuut="Datum_reaktie">1999-04-27</item>
         <item attribuut="Datum_indiening">1999-04-14</item>
         <item attribuut="Document-id">KVR9237</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2481" allpagenumbers="2481 2482" vetnummer="2989911420" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9237" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1257" onderwerp="" indiendatum="1999-04-14">
         <vrager partij="GroenLinks" oorsprong="parlement">Vendrik</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="1999-04-27">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het onderzoek van de Consumentenbond waaruit blijkt dat 60% van de telefoonabonnees aanzienlijk duurder uit is sinds de nieuwe variabele tarieven van KPN? <voetnoot nummer="1"/>
      </vraag>
      <vraag nummer="2">Deelt u de mening dat dit komt door het verlagen van de gesprekskosten en het verhogen van het abonnementsgeld? </vraag>
      <vraag nummer="3">Vindt u dit een gewenste ontwikkeling mede gezien het uitgangspunt dat privatisering van de telefonie voordelig uit zou pakken voor de modale particuliere beller? Zo ja, waarom? Zo neen, bent u bereid stappen te ondernemen in de richting van de Opta? Zo ja, welke? </vraag>
      <vraag nummer="4">Ziet u nog andere mogelijkheden om deze lastenverzwaring voor de modale particuliere beller te beperken? </vraag>
      <noten afkomstig="vraag">
         <noot nummer="1" datum="1999-04-10" bron="De Volkskrant">De Volkskrant, 10 april 1999</noot>
      </noten>
   </vragen>
   <antwoorden aantal="4">
      <antwoord nummer="1">Ik heb kennis genomen van het bericht hierover in de Volkskrant. Ik heb vervolgens de Consumentenbond verzocht om nadere informatie omtrent dit onderzoek. Daaruit begrijp ik dat in het bericht in de Volkskrant de voorlopige conclusies zijn vermeld van een nog niet afgerond onderzoek. Ik heb de Consumentenbond verzocht mij een exemplaar van het onderzoeksrapport te doen toekomen zodra dat afgerond is. </antwoord>
      <antwoord nummer="2">In het algemeen is de hoogte van de telefoonrekening van een abonnee afhankelijk van de gekozen abonnementsvorm met de daarbij behorende abonnements- en gesprekstarieven. De totale telefoonrekening wordt verder bepaald door het gevoerde aantal gesprekken alsmede de duur en aard daarvan (bijvoorbeeld binnen het basisgebied, daarbuiten of internationaal). Bij de tariefaanpassingen die medio 1998 door KPN Telecom zijn doorgevoerd op basis van een oordeel van de OPTA, zijn de abonnementen voor het BelBasis en het BelPlus pakket in prijs verhoogd onder gelijktijdige verlaging van de gesprekstarieven. Daarna zijn de gesprekstarieven nog enkele keren verlaagd. Met name voor de abonnees die relatief veel bellen is dit gunstig. De effecten van de tariefwijzigingen op de hoogte van de telefoonrekening zouden voor abonnees die weinig bellen echter zeker verhogend werken. Daarom heeft de overheid via wetgeving verzekerd dat de abonnee ook de keuze blijft behouden voor het BelBudget abonnement. Daarvoor geldt een zeer laag abonnementstarief (en relatief hoge gesprekstarieven). De bedragen die KPN Telecom mag rekenen voor dit BelBudget pakket zijn door de overheid voorgeschreven. Deze bedragen worden zo bepaald dat de abonnees die weinig bellen geen ongunstige effecten hoeven te ondervinden van genoemde tariefaanpassingen van medio 1988. </antwoord>
      <antwoord nummer="3">Voor medio 1998 waren de abonnementsinkomsten van KPN Telecom onvoldoende om de vaste kosten (de verkeersonafhankelijke kosten van het aansluitnet) inclusief een redelijk rendement te dekken. De vaste kosten die niet werden gedekt, werden goedgemaakt uit de relatief hoge gesprekstarieven. Het abonnementstarief was dus eigenlijk te laag, gezien de werkelijke kosten. Het gevolg hiervan was dat de veel-gebruiker (vooral de zakelijke gebruiker) in de oude situatie de weinig-gebruiker subsidieerde. Gebruikers met een groot belvolume betaalden daarom relatief teveel en met deze extra inkomsten bood KPN de abonnementsprijs onder de eigenlijke kostprijs aan. Deze situatie leidde tot een belemmering van de toegang voor concurrenten tot de verschillende deelmarkten. Zo was het onmogelijk voor concurrenten om te concurreren op infrastructuurniveau omdat KPN Telecom hiervoor te lage abonnementsprijzen in rekening bracht. Dit was in strijd met de doelstellingen van de Nederlandse overheid en de Europese Unie. Ook in de Tweede Kamer is dit punt aan de orde geweest tijdens de behandeling van de Telecomwet (nota naar aanleiding van het verslag, 25 533, 29 december 1997). In dat kader is in Richtlijnen van de EU en in Nederlandse wetgeving de eis van kostenoriëntatie gesteld. Uitgangspunt daarbij was dat de gehanteerde tarieven voor het vaste telefoonnetwerk en de vaste spraaktelefoniedienst gebaseerd moesten zijn op de werkelijk gemaakte kosten plus een redelijke winstopslag. De OPTA heeft de tarieven van KPN voor het eerst in 1997 getoetst op kostenoriëntatie. Daarbij heeft zij geconstateerd dat de tariefstructuur van KPN Telecom belemmerende gevolgen had voor de ontwikkeling van concurrentie. OPTA heeft vervolgens onder meer geoordeeld dat het gewenst was dat de verkeersonafhankelijke kosten van het aansluitnet volledig door het abonnementstarief zouden moeten worden gedekt. Dit oordeel had een herbalancering van de tarieven tot gevolg: hogere abonnementstarieven en lagere gesprekskosten. De door OPTA gevolgde benadering acht ik logisch. Ik zie geen reden daar anders over te denken. De ontwikkeling van concurrentie op de vaste telefoniemarkt is nog slechts kort aan de gang. In bepaalde deelmarkten zijn de effecten al duidelijk merkbaar. Ik wijs op de sterke tariefdalingen voor internationale gesprekken. Ook voor interlokale telefonie is er concurrentie, veelal via zogenaamde «carrier select». In de markt voor lokale telefonie en voor aansluitingen is de ontwikkeling van concurrentie in een beginfase. Ik wijs er bijvoorbeeld op dat een aantal kabelbedrijven lokaal actief is in de markt voor spraaktelefonie en internettoegang. Grootschalige investeringen in alternatieve infrastructuur zijn bijzonder kapitaalintensief. Beslissingen hierover zijn afhankelijk van bedrijfseconomische afwegingen in combinatie met technologische ontwikkelingen. Dit kan derhalve enige tijd in beslag nemen. Bij de mobiele telefonie gaan de ontwikkelingen al wel bijzonder snel. Iemand die vooral bereikbaar wil zijn, kan nu al goedkoper af zijn met een mobiele telefoon dan met een vaste aansluiting. </antwoord>
      <antwoord nummer="4">Het beleid is gericht op het tot stand komen van meer concurrentie. Zoals gezegd bevindt de ontwikkeling van concurrentie zich in verschillende fasen in de verschillende deelmarkten. In zijn algemeenheid is die ontwikkeling positief en ook duidelijk merkbaar in het dienstenaanbod en prijzen. Waar die ontwikkeling (nog) niet voldoende ver gevorderd is, ziet OPTA op basis van de regelgeving toe op kostenoriëntatie van de tarieven. Over het geheel is er zeker geen sprake van lastenverzwaring, maar veeleer van toenemende keuzemogelijkheden en van lastenverlichting. Niettemin kan voor een individuele abonnee op grond van zijn belgedrag een verhoging van de telefoonrekening mogelijk zijn. Dit geldt vooral voor abonnees die weinig bellen. Daarvoor is via de wetgeving de beschikbaarheid van het BelBudget abonnement, met tarieven die afwijken van kostenoriëntatie, gegarandeerd. </antwoord>
      <noten afkomstig="antwoord"/>
   </antwoorden>
</kvr>
