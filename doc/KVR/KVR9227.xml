<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de staatssecretarissen van Volkshuisvesting, Ruimtelijke Ordening en Milieubeer en van Financiën over de kosten van onderhoud van woningen. (Ingezonden 17 maart 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9227
</item>
         <item attribuut="Inhoud">Vragen naar aanleiding van het artikel 'Onderhoud woning voor velen te duur' in de Telegraaf van 11 maart 1999.</item>
         <item attribuut="Rubriek">Volkshuisvesting (Huurwoningen) Volkshuisvesting (Koopwoningen)</item>
         <item attribuut="Trefwoorden">Huurwoningen Koopwoningen Woningverbetering</item>
         <item attribuut="Vindplaats">Kamervragen met antwoord 1998-1999, nr. 1248, Tweede Kamer</item>
         <item attribuut="Vraagnr_bij_indiening">9899909670</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">1999-04-23</item>
         <item attribuut="Datum_indiening">1999-03-17</item>
         <item attribuut="Document-id">KVR9227</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2461" allpagenumbers="2461 2462" vetnummer="2989909670" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9227" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1248" onderwerp="" indiendatum="1999-03-17">
         <vrager partij="GroenLinks" oorsprong="parlement">Van Gent</vrager>
         <vraagt-aan>de staatssecretarissen van Volkshuisvesting, Ruimtelijke Ordening en Milieubeer en van Financiën</vraagt-aan>
      </vraagdata>
      <antwoorddata antwoorddatum="1999-04-23">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met de inhoud van het artikel «Onderhoud woning voor velen te duur»? <voetnoot nummer="1"/>
      </vraag>
      <vraag nummer="2">Kunt u bevestigen dat veel huizenbezitters met lage inkomens het onderhoud van hun woning niet kunnen betalen? In Den Haag dreigt hierdoor, blijkens het artikel, verloedering van woonwijken. In welke andere gemeenten in Nederland speelt dit probleem, en wat is de aard en omvang van deze verloedering? In hoeverre verwacht u dat het probleem de komende jaren zal toenemen? </vraag>
      <vraag nummer="3">Hoe beoordeelt u de opmerkingen dat mensen met lage inkomens te hoge hypotheken afsluiten? Bent u voornemens maatregelen te nemen die voorkómen dat mensen een hypotheek afsluiten die onverantwoord hoog is ten opzichte van vermogen en belastbaar inkomen? Zo neen, waarom niet? </vraag>
      <vraag nummer="4">Onderschrijft u de opmerking dat mensen met lagere inkomens voornamelijk in aanmerking komen voor slechtere of verouderde woningen, waardoor zij het risico lopen de onderhoudslasten niet op te kunnen brengen? Zo neen, waarom niet? </vraag>
      <vraag nummer="5">Bent u van mening dat, in overleg met onder meer de corporaties, maatregelen genomen moeten worden om te stimuleren dat bij verkoop van huurwoningen afspraken worden gemaakt over het onderhoud van de woning, waarbij gedacht kan worden aan deelneming aan een onderhoudsfonds door de eigenaar? Zo neen, waarom niet? Zo ja, welke maatregelen stelt u voor? </vraag>
      <noten afkomstig="vraag">
         <noot nummer="1" datum="1999-03-11" bron="Telegraaf">Telegraaf, 11 maart 1999</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Omdat ik niet over gegevens beschik waaruit zou blijken dat (veel) huizenbezitters met lage inkomens het onderhoud van hun woning niet kunnen betalen, kan ik deze stelling in het desbetreffende persbericht niet bevestigen. In welke andere gemeenten in Nederland betalingsproblemen bestaan met betrekking tot het onderhoud van woningen van mensen met lage inkomens, is derhalve evenmin bij mij bekend. In hoeverre bedoeld probleem de komende jaren zou kunnen toenemen valt moeilijk in te schatten. In elk geval hebben gemeenten een belangrijke taak in het toezicht op het woningbestand en hebben zij – met gebruikmaking van het aanschrijvingsinstrument – de mogelijkheid om noodzakelijk onderhoud aan woningen af te dwingen. </antwoord>
      <antwoord nummer="3" voetnoot="1">Over het afsluiten van hoge hypotheken door mensen met lage inkomens – hetgeen reeds eerder aanleiding gaf tot kamervragen – heb ik u met mijn brief,, 15 oktober 1998, geïnformeerd <voetnoot nummer="1"/>. Als gevolg van gesprekken met de desbetreffende marktpartijen zijn de Stichting Keurmerk Hypotheek Bemiddeling en de Stichting Erkenningsregeling Hypotheekadviseurs opgericht. Beide stichtingen geven inmiddels keurmerken/erkenningen uit aan hypotheekkantoren/adviseurs die voldoen aan een aantal eisen, waaronder die ten aanzien van het verstrekken van een verantwoorde hypothecaire lening in relatie tot het inkomen van een geldnemer. Ik heb er alle vertrouwen in dat de markt haar verantwoordelijkheid op een correcte wijze invult en acht derhalve geen redenen aanwezig om van rijkswege maatregelen te nemen. Desalniettemin acht ik het vooral voor mensen met een lager inkomen verstandig om een hypothecaire lening met Nationale Hypotheek Garantie af te sluiten. </antwoord>
      <antwoord nummer="4">De opmerking dat mensen met lagere inkomens voornamelijk in aanmerking komen voor slechtere of verouderde woningen onderschrijf ik niet. Bedoelde inkomenscategorie is, gelet op het huidige hoge prijsniveau van koopwoningen, weliswaar voor een belangrijk deel aangewezen op de verkoop van sociale huurwoningen, doch de staat van onderhoud van het woningcorporatiebezit is zeker niet slechter en verouderd. Bovendien bieden woningcorporaties, bij de verkoop van woningen, financieel aantrekkelijke onderhoudscontracten aan, waardoor toekomstige problemen bij het onderhoud van woningen kan worden voorkomen. Overigens worden er ook wel betaalbare nieuwbouw koopwoningen voor lagere inkomens gerealiseerd. </antwoord>
      <antwoord nummer="5">In het kader van het in ontwikkeling zijnde initiatiefwetsvoorstel, ter bevordering van het eigen woningbezit onder mensen met lagere inkomens, ben ik in overleg met Aedes, vereniging van woningcorporaties. Bij de te maken prestatieafspraken met betrekking tot de verkoop van huurwoningen, zal tevens aandacht worden geschonken aan het aspect onderhoud van de woningen in relatie tot het aanbieden van onderhoudscontracten, zo mogelijk tegen aantrekkelijke tarieven. Voorts wordt in het kader van het verbeteren van het functioneren van Verenigingen van Eigenaars (VvE’s) onder andere gesproken met de Koninklijke Notariële Beroepsorganisatie (KNB) en met het departement van Justitie, teneinde te komen tot aanpassing van het appartementsrecht, waardoor knelpunten met betrekking tot het onderhoud zoveel mogelijk kunnen worden voorkomen. </antwoord>
      <noten afkomstig="antwoord">
         <noot nummer="1">VROM 98.769</noot>
      </noten>
   </antwoorden>
</kvr>
