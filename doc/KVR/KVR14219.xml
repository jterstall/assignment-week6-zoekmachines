<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Nader antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de minister van Justitie over het dragen van hoofddoeken door ambtenaren. (Ingezonden 13 april 2001); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14219
</item>
         <item attribuut="Inhoud">Betreft de afwijzing van een sollicitant bij de rechtbank Zwolle omdat zij te kennen gaf haar hoofddoek ook te willen dragen bij rechtszittingen waar zij als griffier aanwezig zou zijn.</item>
         <item attribuut="Rubriek">Inkomen en rechtspositie (Werving en selectie) Rechterlijke organisatie (Algemeen) Staats- en bestuursrecht (Grondrechten) Rechterlijke organisatie (Arrondissementsrechtbanken)</item>
         <item attribuut="Trefwoorden">Discriminatie Godsdiensten Rechterlijke macht Rechtspositie overheidspersoneel Sollicitaties Werving en selectie Arrondissementsrechtbanken</item>
         <item attribuut="Vindplaats">Kamervragen met antwoord 2000-2001, nr. 1652, Tweede Kamer</item>
         <item attribuut="Vraagnr_bij_indiening">2000109460</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2001-08-31</item>
         <item attribuut="Datum_indiening">2001-04-13</item>
         <item attribuut="Document-id">KVR14219</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3443" allpagenumbers="3443 3444 3445 3446" vetnummer="2000109460" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14219" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1652" onderwerp="" indiendatum="2001-04-13">
         <vrager partij="GroenLinks" oorsprong="parlement">Halsema</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="31 augustus 2001), zie ook Aanhangsels nrs. 1142 en 1537, vergaderjaar 2000–2001 Op 22 juni jongstleden heeft de Commissie gelijke behandeling haar oordeel uitgesproken inzake de afwijzing van een islamitische vrouw voor de functie van waarnemend griffier bij de rechtbank Zwolle. Betrokkene was door de Zwolse rechtbank niet voor deze functie voorgedragen omdat zij had aangegeven tijdens (openbare) terechtzittingen haar hoofddoek niet te willen afleggen (oordeel Cgb 2001–53). Het oordeel van de Commissie luidt dat de rechtbank Zwolle jegens betrokkene een door de wet verboden indirect onderscheid op grond van godsdienst heeft gemaakt, welk onderscheid niet objectief gerechtvaardigd is. De leden Halsema en Rabbae (GroenLinks) hebben over deze kwestie vragen gesteld zowel vóór de uitspraak van de Commissie (ingezonden op 13 april 2001) als daarna (ingezonden op 29 juni 2001). Bij brief van 7 mei 2001 heb ik eerstgenoemde vragen gedeeltelijk beantwoord en heb ik voorts aangekondigd aan de nog openstaande vragen aandacht te zullen besteden zodra het oordeel van de Commissie bij mij bekend zou zijn. Met deze brief wil ik in algemene zin mijn visie geven op het in de vragen aangesneden vraagstuk. Daarbij zal ik tevens de nog openstaande vragen van 13 april en de vragen van 29 juni jongstleden beantwoorden. Over het oordeel van de Commissie zelf in de onderhavige zaak laat ik mij verder niet uit. Een eventueel besluit om de betrokken kandidate alsnog aan te bevelen voor benoeming tot waarnemend griffier is namelijk niet aan mij, maar aan de rechtbank Zwolle (zie artikel 47a van de Wet op de rechterlijke organisatie). Overigens heeft betrokkene zich na het oordeel van de Commissie niet meer gewend tot de rechtbank Zwolle. (Dit in antwoord op vraag 2 van 29 juni jongstleden.">
         <antwoorder functie="" ministerie="Justitie"/>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het waar dat de sollicitatie van mevrouw Kabaktepe bij de rechtbank Zwolle tot een afwijzing heeft geleid omdat zij te kennen gaf haar hoofddoek ook te willen dragen bij de rechtszittingen waar zij als griffier aanwezig zou zijn? <voetnoot nummer="1"/>
      </vraag>
      <vraag nummer="2">Is het waar dat hierover overleg is gepleegd met het ministerie van Justitie? Zo ja, welk advies heeft het ministerie hierin gegeven? </vraag>
      <vraag nummer="3">Wat vindt u van de overweging dat met het dragen van een hoofddoek de onafhankelijkheid van de rechter in gedrang zou komen? Staat dit uitgangspunt niet op gespannen voet met beginsel van gelijke behandeling? </vraag>
      <vraag nummer="4">Welke regels hanteert u bij het dragen van hoofddoeken door uw ambtenaren, in het bijzonder bij publieke aangelegenheden zoals rechtszittingen? </vraag>
      <vraag nummer="5" voetnoot="1">Bent u bereid, indien nodig, uw beleid zodanig aan te passen aan het beginsel van gelijke behandeling, dat het dragen van een hoofddoek nergens wordt tegengeworpen aan sollicitanten? <voetnoot nummer="1"/>Algemeen Dagblad, 11 april jl. Vragen van de leden Halsema en Rabbae (beiden GroenLinks) aan de minister van Justitie over het oordeel van de Commissie gelijke behandeling inzake de afwijzing van een griffier met hoofddoek. (Ingezonden 29 juni 2001) </vraag>
      <vraag nummer="1">Bent u op de hoogte van het oordeel van de Commissie gelijke behandeling dat de afwijzing van een waarnemend griffier met hoofddoek onterecht is? </vraag>
      <vraag nummer="2">Is het bericht correct dat de rechtbank Zwolle, in weerwil van het oordeel van de Commissie gelijke behandeling, de afwijzing van de griffier in stand houdt? Zo ja, deelt u de mening dat, hoewel het oordeel van de Commissie niet bindend is, de afwijzing leidt tot benadeling van mensen die een bepaalde godsdienst aanhangen? </vraag>
      <vraag nummer="3">Bent u bereid de Raad voor de Rechtspraak te verzoeken om met een advies te komen over de consequenties die zouden moeten of kunnen worden verbonden aan het oordeel van de Commissie gelijke behandeling? Zo ja, zou u bij dit verzoek tot advies de mogelijkheid van aanpassing van de kledingvoorschriften voor de rechterlijke macht kunnen betrekken, zodat ook aan vrouwen met hoofddoeken beroepsperspectieven kunnen worden geboden? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Wat verlangt de samenleving van de rechterlijke macht? In artikel 6, eerste lid, van het Europees Verdrag tot Bescherming van de Rechten van de Mens en de Fundamentele Vrijheden (EVRM) alsook in artikel 14, eerste lid, van het Internationaal Verdrag inzake Burgerrechten en Politieke Rechten is onder meer vastgelegd dat een ieder recht heeft op behandeling van zijn zaak voor een onafhankelijk en onpartijdig gerecht. Op grond van artikel 93 van de Grondwet hebben deze verdragsbepalingen rechtstreekse werking in de Nederlandse rechtsorde. De onafhankelijkheid en onpartijdigheid van onze rechterlijke macht vormt een essentiële verworvenheid van onze rechtsstaat. Onze rechters zijn onafhankelijk en onpartijdig. Mede daaraan ontlenen zij hun gezag. De enige autoriteit waarnaar zij zich hebben te richten, is het geldend recht, gevormd door nationale en internationale wetgeving en de daarmee samenhangende jurisprudentie en doctrine. In dit vigerende wettelijk systeem is het onomstreden dat de rechter zich zodanig dient op te stellen dat zijn onafhankelijkheid en onpartijdigheid niet ter discussie komen te staan. Algemeen uitgangspunt is dan ook dat van de rechter in functie wordt verlangd dat hij of zij zich onthoudt van het actief uitdragen van maatschappelijke opvattingen en overtuigingen, of die nu van politieke, religieuze of andere aard zijn. Uiteraard wil dit niet zeggen dat een rechter zulke opvattingen of overtuigingen niet mag hebben, noch dat hij of zij daaraan in eigen tijd geen uitdrukking zou mogen geven. Waar het om gaat is dat wanneer hij of zij in zijn hoedanigheid van rechter optreedt deze opvattingen niet actief of manifest behoren te worden uitgedragen. Een ieder die met de rechter te maken krijgt moet er van op aan kunnen dat deze zijn of haar persoonlijke opvattingen ondergeschikt weet te maken aan het dienen van het recht. Bij de rechtzoekende mag op generlei wijze gerechtvaardigde twijfel ontstaan aan de onafhankelijkheid en onpartijdigheid van de rechter. Volgens de jurisprudentie van het Europees Hof voor de Rechten van de Mens (EHRM) inzake de rechterlijke onafhankelijkheid en onpartijdigheid, moet het gerecht daarom voldoende waarborgen bieden om elke gerechtvaardigde twijfel uit te sluiten (zie onder meer Fey v. Oostenrijk, EHRM 24 februari 1993, Series A 255-a, paragraaf 28: «the tribunal must also be impartial from an objective viewpoint, that is, it must offer sufficient guarantees to exclude any legitimate doubt in this respect»). Dit uitgangspunt brengt mee dat degenen die tot de rechterlijke organisatie behoren zich – in functie – van het uitdragen van hun persoonlijke overtuiging dienen te onthouden. Het uitgangspunt komt bij voorbeeld ook tot uitdrukking in de eed of belofte die de leden van de rechterlijke macht afleggen voorafgaand aan de indiensttreding. In artikel 5 van de Wet op de rechterlijke organisatie is vastgelegd dat zij de eed of belofte afleggen, waarbij zij onder meer zweren dan wel beloven dat zij «hun posten met eerlijkheid, nauwgezetheid en onzijdigheid, zonder aanzien van personen, zullen waarnemen». Als een rechterlijk ambtenaar zijn persoon of zijn persoonlijke overtuiging wel op de voorgrond wil stellen, zal dit ten koste gaan van zijn gezag als rechter, en daarmee ten koste van het gezag van de rechterlijke macht als geheel. Bij het voorgaande moet ook in aanmerking worden genomen dat het in de rechtszaal voor de meeste justitiabelen niet altijd makkelijk is om een scherp onderscheid te maken tussen de verschillende ambten. Een griffier draagt immers net als de rechter een toga, zit aan dezelfde tafel en trekt zich met de rechters terug in raadkamer. Het zogenaamde kledingvoorschrift voor de rechterlijke macht (besluit van 22 december 1997, Stb. 763, betreffende de titulatuur en het kostuum der rechterlijke ambtenaren alsmede het kostuum van advocaten en procureurs (het zogenoemde Reglement II)), waarnaar wordt verwezen in vraag 3 van 29 juni jongstleden, is van secundair belang. Dit voorschrift is een afgeleide van het algemene uitgangspunt. Een uitgangspunt dat evenzeer geldt in situaties waarin de rechter wel in functie is maar niet ter zitting optreedt. Ook een rechter die bijvoorbeeld een descente of een rogatoire commissie leidt moet zich aan het algemene uitgangspunt houden, ook al is het kledingvoorschrift bij die gelegenheid niet van toepassing. Vragen over de interpretatie of een eventuele wijziging van het kledingvoorschrift moeten dan ook niet geïsoleerd worden bezien, maar altijd worden beantwoord in het licht van de vraag of het algemene uitgangspunt geen geweld wordt aangedaan. </antwoord>
      <antwoord nummer="2">De rechterlijke organisatie en de multiculturele samenleving Het geheel van eisen die ten aanzien van opleiding en persoonlijkheid aan de rechter worden gesteld, heeft ertoe geleid dat de rechterlijke organisatie uit een relatief beperkte categorie – namelijk een selectie uit onze bevolking – is samengesteld. Dit mag uiteraard niet leiden tot eenzijdige werving onder bepaalde bevolkingscategorieën. Daarvan is in Nederland ook geen sprake. Maar gezien het toenemend multicultureel karakter van de Nederlandse samenleving is het wel van belang om er attent op te zijn dat de eisen die we aan de functie stellen er niet toe leiden dat de doelgroepen waaronder wordt geworven feitelijk op voorhand worden beperkt. Bij de werving en selectie van rechterlijke ambtenaren wordt er nadrukkelijk naar gestreefd dat de breedte van onze samenleving volledig tot uitdrukking komt. In zoverre hebben bijvoorbeeld islamitische vrouwen (van Nederlandse nationaliteit) die aan de functievereisten voldoen, zonder meer goede beroepsperspectieven binnen de rechterlijke organisatie. (Dit in antwoord op vraag 3 van 29 juni jongstleden.) Het voorgaande wil echter niet zeggen dat de eisen die aan het rechtersambt worden gesteld, zouden moeten worden verzacht als het gaat om de benoeming uit bepaalde bevolkingsgroepen. Zeker niet indien dit zou leiden tot de benoeming van personen die in hun functie openlijk uiting zouden willen geven aan hun persoonlijke opvattingen en overtuigingen. In dat geval wordt hun overigens niet de persoonlijke opvatting of overtuiging als zodanig tegengeworpen, maar hun voornemen om daarvan tijdens de uitoefening van hun functie door uiterlijke kentekenen te doen blijken. (Om misverstanden te voorkomen: dit zou ook spelen als het zou gaan om een andere overtuiging dan die van de kandidate voor de Zwolse functie. Ook bij andere religieuze overtuigingen of politieke voorkeuren wordt niet geaccepteerd dat betrokkene in functie door kleding of hoofdbedekking dan wel op andere zichtbare wijze uiting geeft aan die geloofs- of levensovertuiging.) Juist in een multiculturele samenleving is het van eminent belang dat elke justitiabele erop moet kunnen vertrouwen dat de rechter afstand neemt van persoonlijke opvattingen. Het verzachten van de eis van terughoudendheid in optreden voor de rechterlijke ambtenaren, bijvoorbeeld door het dragen van een hoofddoek of van een ander uiterlijk kenteken toe te staan, ligt ook niet voor de hand omdat dit een discussie over de persoon van de rechter in de hand werkt. Naarmate er meer discussie over de persoon ontstaat – zeker als dat het gevolg is van actief uitgedragen persoonlijke opvattingen – zal het vaker kunnen voorkomen dat een justitiabele daarin een aanknopingspunt vindt voor wraking van de betrokken rechterlijk ambtenaar. In het midden kan blijven of zo’n wraking gegrond zal worden bevonden. Het goed functioneren van de rechtspleging is erbij gebaat wrakingsincidenten zoveel mogelijk te voorkomen. Ook de jurisprudentie van het Europees Hof voor de Rechten van de Mens op het gebied van godsdienstvrijheid, geeft geen aanleiding tot verzachting van de uit ons bestel voortvloeiende eis dat de leden van de rechterlijke organisatie zich onthouden van het uitdragen van persoonlijke opvattingen en overtuigingen, ook als het gaat om kandidaten uit een bevolkingsgroep waarin behoefte bestaat aan het door de kleding uitdragen van religieuze opvattingen (zie recentelijk Dahlab v. Zwitserland, EHRM 25 februari 2001, klaagschrift nr. 42393/98). In het licht van al het voorgaande acht ik het niet wenselijk dat de huidige, in de samenleving gedragen functie-eisen die aan rechterlijke ambtenaren moeten worden gesteld, worden verzacht. Voor wijziging van de uit die algemene eisen voortvloeiende kledingvoorschriften zie ik, gezien het gewicht van de fundamentele uitgangspunten waarvan deze kledingvoorschriften de uitdrukking vormen, evenmin aanleiding. Gelet op het belang van het onderwerp alsmede ter voorkoming van onduidelijkheden, acht ik het echter wel wenselijk om tot een expliciete wettelijke regeling van de bestaande kledingvoorschriften te komen. (Dit als antwoord op vraag 3 van 13 april jongstleden.) </antwoord>
      <antwoord nummer="3">Welke functies behoren tot de rechterlijke organisatie? Het onderhavige oordeel van de Commissie gelijke behandeling lijkt mede te zijn gebaseerd op de vaststelling dat het bij de kandidate in de Zwolse casus ging om een functie van (waarnemend) griffier en niet om die van een rechter De door de leden Halsema en Rabbae gestelde vragen hebben in meer algemene zin betrekking op de rechterlijke organisatie en niet op die van (waarnemend) griffier. Het gaat naar mijn oordeel ook om de rechterlijke organisatie als geheel. Daartoe behoren natuurlijk in de eerste plaats de rechters zelf. Verder gelden de eisen die op het punt van de onpartijdigheid er van het vermijden van elke schijn van partijdigheid aan rechters worden gesteld eveneens voor leden van het Openbaar Ministerie. Ook deze behoren tot de rechterlijke organisatie. Griffiers, substituut-griffiers en waarnemend griffiers behoren eveneens tot de rechterlijke organisatie. Dat is te verklaren gezien de inhoud van hun werkzaamheden. Zoals eerder opgemerkt, is voor de justitiabele doorgaans het onderscheid tussen de rechter en de griffier ter zitting niet goed te maken. In dat licht spreekt het voor zich dat de eis van terughoudendheid op het punt van het uitdragen van persoonlijke opvattingen en overtuigingen ook voor de (waarnemend) griffier van toepassing wordt geacht. De institutie rechtspraak is immers in haar geheel gehouden elke schijn van partijdigheid te vermijden. Overigens komt binnenkort met de invoering van de wet organisatie en bestuur gerechten het ambt van de griffier als zodanig te vervallen; de desbetreffende werkzaamheden worden dan – zoals nu in wezen ook al het geval is – verricht door «gerechtsambtenaren», «gerechtsauditeurs», «rechterlijke ambtenaren in opleiding» of «buitengriffiers». Voor zover deze functionarissen de griffiersrol vervullen zullen zij tot de rechterlijke organisatie behoren zoals dat thans met de griffier het geval is. Dit betekent dat ook zij zich ter zitting zullen moeten onthouden van het uiting geven aan persoonlijke opvattingen of overtuigingen. Ik voer dezer dagen regelmatig overleg met de Raad voor de Rechtspraak in oprichting over allerlei mogelijke organisatorische consequenties van de wijziging van de wet op de rechterlijke organisatie en de overige op handen zijnde nieuwe wetgeving op dit terrein. Ik ben graag bereid bij dat overleg de vraag te betrekken of op termijn een andere invulling van de huidige griffierswerkzaamheden kan worden verwacht. Mogelijk zullen deze werkzaamheden te zijner tijd zodanig worden ingericht dat het optreden van de griffier ter zitting zich duidelijk onderscheidt van dat van de rechter. Indien de inzichten van de Raad daartoe aanleiding geven, zal ik de Kamer over de eventuele consequenties daarvan voor de toekomstige organisatie en wet- en regelgeving informeren. Ik meen hiermee tevens antwoord te hebben gegeven op vraag 3 van 29 juni jongstleden. Samenvattend: De eisen die de samenleving aan de rechtspraak stelt, verzetten zich ertegen dat degenen die – voor justitiabelen kenbaar – tot de rechterlijke organisatie behoren, ter zitting uiting geven aan hun persoonlijke opvattingen of overtuiging. Dit uitgangspunt geldt voor iedereen ongeacht de aard van die opvatting of overtuiging (en ook voor situaties waarin het zogenaamde kledingvoorschrift niet van toepassing is). Ik zal aan de Raad voor de Rechtspraak i.o. de vraag voorleggen of op termijn een andere invulling van de griffierswerkzaamheden in de rede ligt. </antwoord>
      <noten afkomstig="antwoord"/>
   </antwoorden>
</kvr>
