<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hessing (VVD) en Valk (PvdA) aan de minister van Buitenlandse Zaken over de mensenrechten in Pakistan. (Ingezonden 30 augustus 2001); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14289
</item>
         <item attribuut="Inhoud">Dr. Younos Sheikh en anderen worden in Pakistan vervolgd voor godslastering. Is de regering bereid het thema van religieuze intolerantie weer op de agenda van de VN te plaatsen?</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Godsdiensten Mensenrechten Pakistan</item>
         <item attribuut="Vindplaats">Kamervragen met antwoord 2000-2001, nr. 1715, Tweede Kamer</item>
         <item attribuut="Vraagnr_bij_indiening">2000114850</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Hessing</persoon>
            <persoon partij="PvdA">Valk</persoon>
         </item>
         <item attribuut="Datum_reaktie">2001-09-12</item>
         <item attribuut="Datum_indiening">2001-08-30</item>
         <item attribuut="Document-id">KVR14289</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3577" allpagenumbers="3577" vetnummer="2000114850" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14289" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1715" onderwerp="" indiendatum="2001-08-30">
         <vrager partij="VVD" oorsprong="parlement">Hessing</vrager>
         <vrager partij="PvdA" oorsprong="parlement">Valk</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2001-09-12">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Bent u bereid bij de Pakistaanse regering te interveniëren ten behoeve van een eerlijke rechtsgang voor Dr. Younus Sheikh en anderen die worden vervolgd voor godslastering? </vraag>
      <vraag nummer="2">Acht u wetten tegen zogenaamde godslastering in het algemeen in strijd met de VN Declaratie tegen religieuze intolerantie? Zo ja, bent u bereid bilateraal dan wel in EU-verband, bij de Pakistaanse regering te bepleiten een rechtsorde te ontwikkelen zonder wetten tegen zogenaamde godslastering? </vraag>
      <vraag nummer="3">Bent u bereid het thema van religieuze intolerantie wederom op de agenda van de VN te laten plaatsen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">In mei en augustus jl. heb ik geantwoord op eerdere vragen inzake godsdienstvrijheid in Pakistan en veroordelingen in Pakistan op grond van de zgn. blasfemiewetgeving (Aanhangsel Handelingen 1168 en 1590). Laatstelijk op 23 augustus jl. is door de EU een demarche tegen de doodstraf uitgevoerd waarbij de blasfemiewetgeving aan de orde is gesteld. In dit verband is expliciet geïntervenieerd ten behoeve van onder anderen Dr. Mohammed Younus Sheikh. Ook bilateraal zijn de Pakistaanse autoriteiten bij voorkomende gelegenheden aangesproken op de zgn. blasfemiewetgeving en op individuele gevallen waarin de doodstraf is uitgesproken. </antwoord>
      <antwoord nummer="2">De 1981 Verklaring gaat niet specifiek in op zaken aangaande godslastering. De 1981 Verklaring voorziet in het recht op vrijheid van godsdienst of overtuiging en verbiedt discriminatie op grond van godsdienst of overtuiging. Zoals ook blijkt uit de beantwoording van eerdere vragen inzake de Pakistaanse wet op de godslastering is deze bij verschillende gelegenheden aan de orde gesteld, laatstelijk op 23 augustus jl. Voorts is dit in EU-verband geschied in maart 1999, in november 2000 en in mei 2001. Ook in de toekomst zullen bilaterale contacten en contacten tussen de EU en Pakistan worden aangegrepen om zorgen over deze wet en haar toepassing over te brengen. Overigens zou President Generaal Musharraf de betreffende artikelen uit de strafwet wensen te verwijderen of in ieder geval de reikwijdte ervan te beperken. Tot dusverre is hij daarin niet geslaagd onder druk van extremistische religieuze belangengroepen. </antwoord>
      <antwoord nummer="3">Het thema van religieuze intolerantie is een vast agendapunt tijdens de jaarlijkse zittingen van de VN-Commissie voor de Rechten van de Mens (voorjaar) en de zitting van de Derde Commissie van de Algemene Vergadering van de VN (najaar). Tijdens deze zittingen presenteert de VN-Speciale Rapporteur inzake vrijheid van godsdienst of overtuiging zijn voortgangsrapport op het terrein van zijn mandaat. Ierland introduceert tijdens deze zittingen traditioneel een resolutie inzake religieuze intolerantie, die Nederland altijd ondersteunt. Ter gelegenheid van de 20ste verjaardag van de VN-Verklaring inzake de uitbanning van alle vormen van onverdraagzaamheid en van discriminatie op grond van godsdienst of overtuiging uit 1981 organiseert de VN-Speciale Rapporteur in samenwerking met de Spaanse regering een internationale consultatieve conferentie op 23 t/m 25 november in Madrid over schooleducatie in relatie tot vrijheid van godsdienst of overtuiging, tolerantie en non-discriminatie. Nederland neemt aan deze conferentie deel. </antwoord>
      <noten afkomstig="antwoord"/>
   </antwoorden>
</kvr>
