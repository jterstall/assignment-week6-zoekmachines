<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de staatssecretaris van Verkeer en Waterstaat en aan de minister van Binnenlandse Zaken en Koninkrijksrelaties over onveilige situaties in de binnenvaart. (Ingezonden 30 mei 2002); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15967
</item>
         <item attribuut="Inhoud">Vragen over onder meer aanpassing van de bemanningsvoorschriften in de binnenvaart, waarbij de deskundigheidseisen op sommige onderdelen versoepeld zijn.</item>
         <item attribuut="Rubriek">Verkeer, vervoer en waterstaat (Binnenscheepvaart)</item>
         <item attribuut="Trefwoorden">Binnenscheepvaart</item>
         <item attribuut="Vindplaats">Kamervragen met antwoord 2001-2002, nr. 1408, Tweede Kamer</item>
         <item attribuut="Vraagnr_bij_indiening">2010210840</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2002-07-16</item>
         <item attribuut="Datum_indiening">2002-05-30</item>
         <item attribuut="Document-id">KVR15967</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2985" allpagenumbers="2985 2986 2987" vetnummer="2010210840" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15967" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1408" onderwerp="" indiendatum="2002-05-30">
         <vrager partij="SP" oorsprong="parlement">Gerkens</vrager>
         <vraagt-aan>de staatssecretaris van Verkeer en Waterstaat en aan de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-07-16">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u de uitzending van «Eén op de middag» over de onveilige situaties in de binnenvaart? <voetnoot nummer="1"/>
      </vraag>
      <vraag nummer="2">Is het waar dat per 1 juli de bemanningsvoorschriften worden aangepast, waardoor de kans ontstaat dat binnenvaartschepen in sommige gevallen bestuurd worden door minder gekwalificeerd personeel? Deelt u de mening dat hierdoor de veiligheid afneemt? </vraag>
      <vraag nummer="3">Wordt de vaartijdenwetgeving slecht gehandhaafd vanwege de gebrekkige controle hierop en de mogelijkheid om het scheepsboek pas achteraf in te vullen? Wat gaat u doen om dit te verbeteren? </vraag>
      <vraag nummer="4">Deelt u de mening dat de waterpolitie vaker schepen steekproefsgewijs zal moeten controleren om zodoende de vaartijdenwet beter te handhaven? </vraag>
      <vraag nummer="5">Klopt het dat het personeel van de waterpolitie sinds 1994 gehalveerd is? Kan er ondanks die halvering nog wel voldoende en afdoende gecontroleerd worden? </vraag>
      <vraag nummer="6">Is het waar dat, net als de spoorwegpolitie, de waterpolitie steeds vaker elders ingezet wordt, waardoor de controle op de binnenvaart een onderbelicht terrein is geworden? </vraag>
      <vraag nummer="7">Bent u zich bewust van de kleine winstmarges in de binnenvaart, waardoor binnenvaartschippers zich genoodzaakt voelen om extra veel te werken indien de prijzen gunstig zijn? Bent u bereid om hier iets aan te doen door zo spoedig mogelijk de afschaffing van de evenredige vrachtverdeling te evalueren en indien gewenst terug te draaien? </vraag>
      <vraag nummer="8" voetnoot="2">Kent u de uitspraken van de voorzitter van de Raad voor de Transportveiligheid, de heer P. van Vollenhoven, die hij gedaan heeft tijdens de jaarvergadering van de Koninklijke Schippersvereniging Schuttevaer in Dordrecht? <voetnoot nummer="2"/>
      </vraag>
      <vraag nummer="9">Deelt u de mening van de voorzitter van de Raad voor de Transportveiligheid dat de overheid snel duidelijkheid moet scheppen in de regelgeving over de binnenvaart, opdat de binnenvaart bekend kan blijven staan als de meest veilige manier van transport? Zo ja, hoe denkt u dit te doen? </vraag>
      <noten afkomstig="vraag">
         <noot nummer="1" datum="2002-05-28" bron="Radio 1">Radio 1, 28 mei 2002</noot>
         <noot nummer="2" datum="2002-05-24" bron="Nieuwsblad Transport">Nieuwsblad Transport, 24 mei 2002</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Het is juist dat per 1 juli 2002 de bemanningsvoorschriften worden gewijzigd. Het betreft in de eerste plaats een aanpassing van hoofdstuk 23 van het Reglement onderzoek schepen op de Rijn, zoals vastgesteld door de Centrale Commissie voor de Rijnvaart (CCR). Deze regeling heeft betrekking op de internationale vaart op de Lek, Rijn en de Waal. Deze wijziging kan er in bepaalde gevallen toe leiden dat op binnenschepen één van de drie of meer bemanningsleden – te weten een matroos – wordt vervangen door een leerling matroos. De veiligheid zal daarbij naar verwachting niet afnemen, omdat deze aanpassing alleen mogelijk is en toegestaan in geval van aanvullende (technische) voorzieningen en er voldoende toezicht is van hoger gekwalificeerd personeel. Door de wijziging van de internationale regeling van de CCR dient tevens de Wet vaartijden en bemanningssterkte binnenvaart formeel aangepast te worden. Deze wet is van toepassing op de nationale wateren buiten de Lek, Waal en Rijn. In de praktijk verandert op deze wateren nauwelijks iets aan de bemanningssterkte in de binnenvaart. Met het oog op het bevorderen van de instroom van jongeren in de binnenvaart die een opleiding tot schipper willen volgen, bestaat namelijk al sinds 1999 onder deze wet de mogelijkheid om via vrijstellingen en/of ontheffingen een matroos te vervangen door een lichtmatroos, d.w.z een jongere die een opleiding volgt in de binnenvaart. De daarbij behorende voorwaarden zijn gelijk aan die in de wijziging van de internationele regeling van de CCR. Door de hiervoor genoemde aanvullende voorwaarden is er in principe voldoende toezicht van ervaren personeel. Het laten besturen van het schip door een onervaren kracht met onvoldoende toezicht in moeilijke omstandigheden – zoals gesuggereerd in de genoemde radio-uitzending – kan ik in dit verband niet plaatsen. Er zijn voldoende hoger gekwalificeerde bemanningsleden aanwezig om het roer over te nemen, in geval de situatie zo gecompliceerd is dat goede zeemanschap dit noodzakelijk maakt. De in de genoemde radio-uitzending door een vertegenwoordigster van FNV bondgenoten geuite verontrusting over deze regeling is opmerkelijk, gezien het feit dat deze veranderingen in de regelgeving bij de besprekingen daarover in het Deelorgaan Binnenvaart van het Overlegorgaan Goederenvervoer in 1999 en maart 2000, door deze organisatie werden ondersteund. Dit te meer omdat juist de vakbeweging meermaals heeft laten blijken dat verbetering van de instroom van gekwalificeerde jongeren haar zeer ter harte gaat. De mededeling van deze vertegenwoordigster, dat de nieuwe bemanningsvoorschriften de onveilige mogelijkheid scheppen om een schip van 85 meter met 1 schipper en 1 lichtmatroos te bemannen is volkomen onjuist. De bijkomende suggestie dat zelfs éénmansvaart met dit soort schepen niet langer is uitgesloten, is eveneens volkomen onjuist. De nieuwe voorschriften schrijven voor deze schepen een minimumbemanning van drie personen voor indien een lichtmatroos deel uitmaakt van de bemanning, terwijl er dan tevens een boegschroef aanwezig moet zijn om het manoeuvreren met het schip te vereenvoudigen. Ter zijde merk ik op dat het FNV bij alle onderhandelingen over dit reglement betrokken is geweest, en daardoor dus de beschikking heeft gehad over alle relevante stukken betreffende de bemanningssterkte. </antwoord>
      <antwoord nummer="3">De waterpolitie van het Korps landelijke politiediensten verricht op jaarbasis ongeveer 5000 zogenaamde «combi-controles» in de beroepsvaart, waarvan controle op de naleving van de vaartijdenwetgeving deel uitmaakt. Met deze controles wordt jaarlijks ongeveer de helft van de totale beroepsgroep aan een controle onderworpen. Met betrekking tot de vaartijdenwet leidde dit vorig jaar in 6% van de gevallen tot bekeuringen, en slechts in een zeer beperkt aantal gevallen tot een vaarverbod. De Inspectie Verkeer en Waterstaat, Divisie Vervoer controleert over dezelfde periode nog eens 1459 schepen op het naleven van de bemanningsterkte en de vaar- en rusttijdenregeling, ook hier was sprake van een overtredingspercentage van circa 6. Het is niet toegestaan om het vaartijdenboek achteraf in te vullen; ingevolge de instructie bij dit boek dienen een aantal kolommen te worden ingevuld bij het begin van de vaart, en een aantal zodra de vaart wordt onderbroken en/of beëindigd. Een uitzondering geldt voor de rusttijden van de bemanningsleden, deze dienen na afloop van de rust, maar uiterlijk om 08.00 uur de volgende dag te worden aangetekend. Aangezien in de dagvaart de rust uiterlijk kan aanvangen om 22.00 uur, en in de semi- continuvaart om 23.00 uur lijkt een dergelijk voorschrift mij niet onredelijk. De controle op de bemanningsregelingen in de binnenvaart heeft de aandacht van de overheid, ook bij de voornoemde wijzigingen in de bemanningsregelingen is dit het geval geweest. Dit heeft geleid tot aangescherpte voorschriften bij het gebruik van een tachograaf, terwijl ook de controle op het ongewenste verschijnsel – waarbij men van het ene schip op het andere overstapt zonder de voorgeschreven rust te hebben genoten – door deze wijzigingen sterk is verbeterd. Daarenboven worden door de Inspectie van Verkeer en Waterstaat op het onderhavige terrein thema-acties uitgevoerd, recent voorbeeld daarvan zijn de bedrijfscontroles ingesteld bij erkenninghouders (importeurs/fabrikanten en gemachtigden (installateurs en reparateurs ) van tachografen. </antwoord>
      <antwoord nummer="4">Gelet op het onder vraag 3 gegeven antwoord is de conclusie gerechtvaardigd dat het vaker steekproefsgewijs controleren van de beroepsvaart door de waterpolitie, niet zal leiden tot een significant betere handhaving van de vaartijdenwet. </antwoord>
      <antwoord nummer="5">Van halvering van de waterpolitie sinds 1994 is geen sprake. In1994 bedroeg het aantal in het primaire proces feitelijk werkzame functionarissen ongeveer 400. In het kader van de thans lopende reorganisatie van het KLPD is de huidige formatieve sterkte gesteld op ongeveer 320 functionarissen. Daarbij dient wel te worden opgemerkt dat het totale aantal op de vaartijdenwet te controleren binnenschepen in de droge lading vaart en de tankvaart, in deze periode ook met een vergelijkbaar percentage is afgenomen. </antwoord>
      <antwoord nummer="6">Bij enkele recente grootschalige gebeurtenissen zoals de invoering van de Euro, is in het kader van de openbare orde en veiligheid ook een beperkt deel van het personeel van de waterpolitie ingezet. Dit enerzijds vanuit de eigen taakstelling en anderzijds als ondersteuning aan andere politiediensten. Het betrof hier kortdurende gebeurtenissen die op de desbetreffende dagen uiteraard een vermindering van de reguliere taakuitoefening tot gevolg heeft gehad, maar waarvan over het geheel genomen zeker niet kan worden gezegd dat daardoor de controle op de binnenvaart een onderbelicht terrein is geworden. </antwoord>
      <antwoord nummer="7">Het is mij niet bekend dat een belangrijk deel van de binnenschippers in dusdanige economische omstandigheden zou verkeren, dat men de afschaffing van de evenredige vrachtverdeling zou willen terugdraaien. De evenredige vrachtverdeling heeft ook op haar hoogtepunt nooit veel meer dan circa 16% van de totale markt omvat; belangrijke deelmarkten zoals de tankvaart en de Rijnvaart hebben daar nooit deel van uitgemaakt. De invloed op de totale binnenvaartmarkt moet daarom niet worden overschat. Ook onder de schippers die voorheen gebruik maakten van de beursbevrachting, is naar mijn mening voldoende bekend dat de evenredige vrachtverdeling voltooid verleden tijd is, en dat een eventuele herstart in strijd zou zijn met de Europese regelgeving terzake. </antwoord>
      <antwoord nummer="8 en 9">Nee, ik ken die uitspraak niet. Als u doelt op de voordracht van de heer mr. Pieter van Vollenhoven tijdens het Schuttevaercongres van 23 mei jl. te Dordrecht, dan was het uitgangspunt van dat congres inderdaad dat de binnenvaart bekend staat en bekend moet blijven staan als een (of de meest) veilige manier van transport. De algemene teneur was, dat de binnenvaart een goede staat van dienst heeft m.b.t. de veiligheid, maar dat het wel zaak is alert te blijven. In dat kader heeft de heer van Vollenhoven onder meer geappelleerd aan de verantwoordelijkheid van de ondernemers in de binnenvaart, omdat regelgeving de zaak nooit voor 100% kan «dichttimmeren». Op deelterreinen, waar de Raad onderzoek verricht heeft en aanbevelingen gedaan, adviseert de Raad wel meer duidelijkheid in de regelgeving. Deze adviezen zijn openbaar en worden volgens de daarvoor wettelijk vastgelegde procedures behandeld. Desgewenst kunnen ze elektronisch geraadpleegd worden via www.rvtv.nl. </antwoord>
      <noten afkomstig="antwoord"/>
   </antwoorden>
</kvr>
