<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de staatssecretaris van Volkshuisvesting, Ruimtelijke Ordening en Milieubeheer over de vangnetregeling huursubsidie. (Ingezonden 23 februari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13375
</item>
         <item attribuut="Inhoud">Betreft het niet betrekken van fiscale aftrekposten bij de bepaling van het actuele inkomen, waardoor een aantal huurders geen aanspraak kan maken op de vangnetregeling huursubsidie.</item>
         <item attribuut="Rubriek">Belastingen (Aftrekposten) Volkshuisvesting (Subsidies) Volkshuisvesting (Woninghuren)</item>
         <item attribuut="Trefwoorden">Aftrekposten Huursubsidies</item>
         <item attribuut="Vindplaats">Kamervragen met antwoord 2000-2001, nr. 920, Tweede Kamer</item>
         <item attribuut="Vraagnr_bij_indiening">2000107160</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2001-03-26</item>
         <item attribuut="Datum_indiening">2001-02-23</item>
         <item attribuut="Document-id">KVR13375</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1913" allpagenumbers="1913 1914" vetnummer="2000107160" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13375" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="920" onderwerp="" indiendatum="2001-02-23">
         <vrager partij="SP" oorsprong="parlement">Poppe</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2001-03-26">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennis genomen van de uitspraak van de Commissie voor de Bezwaar- en Beroepschriften van de gemeente Hoogeveen inzake een bezwaar tegen het niet betrekken van aftrekposten bij de vaststelling van het actuele inkomen in het kader van een aanvraag vangnetregeling huursubsidie? <voetnoot nummer="1"/>
      </vraag>
      <vraag nummer="2">Deelt u de interpretatie van de huursubsidiewet (met inbegrip van de vangnetregeling) in deze kwestie door genoemde commissie, die ertoe leidt dat bij een beroep op de vangnetregeling fiscale aftrekposten onder geen enkele omstandigheid worden meegenomen bij de bepaling van het actuele inkomen? </vraag>
      <vraag nummer="3">Zo ja, bent u het eens met de conclusie dat daardoor een deel van de huurders, waarvan het belastbaar inkomen met méér dan 20% gedaald is ten opzichte van het voorgaand jaar, desondanks géén aanspraak kan maken op de vangnetregeling huursubsidie? </vraag>
      <vraag nummer="4">Bent u bereid om onderzoek te doen naar hoe vaak dit fenomeen voorkomt? </vraag>
      <vraag nummer="5">Wat vindt u van de suggestie om bij dergelijke gevallen, indien na definitieve vaststelling van het belastbaar inkomen over het lopend jaar blijkt dat er wel degelijk sprake is van 20% inkomensdaling, de mogelijkheid voor een uitkering achteraf te creëren? </vraag>
      <vraag nummer="6">Indien u deze suggestie niet deelt: waarom geeft de overheid zichzelf dan wel de mogelijkheid om tot vijf jaar naderhand terug te vorderen als het belastbaar inkomen achteraf hoger blijkt te zijn? </vraag>
      <noten afkomstig="vraag">
         <noot nummer="1" datum="2001-02-15" bron="Kenmerk 01-2.272-BP/HP">Kenmerk 01-2.272-BP/HP, 15 februari 2001, onderhands meegestuurd</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Er is voor gekozen om kosten die fiscaal aftrekbaar zijn, maar waarvan de aftrek niet via de inkomensspecificatie loopt, niet mee te tellen voor de vaststelling van het netto inkomen. Dit is onder meer vastgelegd in MG 98-17 van 15 juli 1998, waarin een aantal regels is gegeven die bij het uitvoeren van de vangnetregeling huursubsidie dienen te worden nageleefd. Voor de richtlijn, aftrekposten in de bepaling van het netto inkomen niet mee te nemen, is gekozen gezien de problemen, welke per individu in ogenschouw moeten worden genomen ter bepaling van zijn/haar belastingtechnische positie. Van de gemeente kan niet verwacht worden dat men de deskundigheid op belastingtechnisch gebied in huis heeft. Als wel rekening gehouden zou worden met aftrekposten moet er verificatie plaatsvinden bij de belastingdienst. Dan moet vastgesteld worden welke aftrekposten wel/niet door de inspecteur worden geaccepteerd. Gelet op het urgente karakter van de vangnetregeling is dit niet wenselijk. Het betreft immers aanvragers die met een plotselinge inkomensdaling worden geconfronteerd. Zij zijn gebaat bij een snelle afhandeling van hun aanvraag. De interpretatie van de commissie voor de Bezwaar- en Beroepschriften van de gemeente Hoogeveen is dus juist. De methodiek waarmee de bijdrage vangnetregeling wordt berekend, gaat uit van het actueel netto inkomen dat wordt omgerekend naar het jaarinkomen. Om te beoordelen of er sprake is van een inkomensdaling van 20% of meer wordt geen vergelijking gemaakt tussen inkomensgegevens over twee kalenderjaren. Het is ook niet mogelijk om deze vergelijking te maken omdat een inkomensdaling zich in de regel voordoet in de loop van een kalenderjaar. Daarom wordt het actuele netto maandinkomen met een aantal – per huishoudcategorie verschillende – omrekeningsfactoren omgerekend tot een jaarinkomen. In deze omrekeningsfactoren wordt reeds met verschillende fiscale omstandigheden rekening gehouden. Op zich is het juist dat door deze berekening een aantal huurders niet in aanmerking zou kunnen komen voor de bijzondere bijdrage; de omgekeerde situatie (dat een aantal huurders door deze berekening juist wel in aanmerking zou kunnen komen) kan zich echter ook voordoen. Bovendien is de vangnetregeling in veel gevallen een overbruggingsregeling totdat recht op huursubsidie bestaat: voor huurders die doorstromen naar de huursubsidie wordt vanaf dat moment wel rekening gehouden met aftrekposten. Voor schrijnende gevallen waarbij de vangnetregeling geen oplossing biedt, kan de gemeente een woonkostentoeslag op basis van de Algemene Bijstandswet verstrekken. </antwoord>
      <antwoord nummer="4 en 5">Het definitief vastgesteld belastbaar inkomen geeft geen weerspiegeling van de situatie vanaf moment van inkomensdaling. Een inkomensdaling kan zich gedurende het gehele jaar voordoen, zelfs in een kalenderjaar daarna, waardoor deze onvoldoende of niet tot uiting komt in het belastbaar inkomen over het hele kalenderjaar. In het vastgesteld belastbaar inkomen zijn de inkomensgegevens over een heel kalenderjaar meegenomen. Het effect van aftrekposten op het recht en de hoogte van de bijdrage is verschillend, daarom is onderzoek in algemene zin niet zinvol. Ik zie dan ook geen aanleiding een onderzoek in te stellen of een mogelijkheid te creëren om na definitieve vaststelling alsnog tot uitkering van een bijdrage over te gaan. </antwoord>
      <antwoord nummer="6">Bij de vangnetregeling wordt geen achterafcontrole uitgevoerd op het belastbaar inkomen. Er vindt een steekproefsgewijze controle plaats op het netto inkomen bij het Landelijk Instituut Sociale Verzekeringen. Daar wordt gecontroleerd op basis van de bronnentheorie. Bekeken wordt of het aantal bronnen (uitkeringsinstanties, werkgever), met betrekking tot het netto inkomen, vermeld in de aanvraag overeenkomt met het aantal bekend bij het LISV. Alleen als er meer bronnen bij het LISV zijn aangemeld, zal tot terugvordering worden overgegaan. </antwoord>
      <noten afkomstig="antwoord"/>
   </antwoorden>
</kvr>
