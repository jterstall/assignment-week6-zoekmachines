<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden M.M. van der Burg, Dijksman en Oudkerk (allen PvdA) over het herkennen van kindermishandeling door artsen in ziekenhuizen. (Ingezonden 23 oktober 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4077
</item>
         <item attribuut="Inhoud">Zie ook Kamervraag 308 (1996-1997).</item>
         <item attribuut="Rubriek">Gezondheidszorg (Zorginstellingen) Strafrecht en strafprocesrecht (Misdrijven) Welzijn (Jeugdigen)</item>
         <item attribuut="Trefwoorden">Artsen Kindermishandeling Ziekenhuizen</item>
         <item attribuut="Vindplaats">Kamervragen met antwoord 1996-1997, nr. 403, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">M.M. van der Burg</persoon>
            <persoon partij="PvdA">Dijksman</persoon>
            <persoon partij="PvdA">Oudkerk</persoon>
         </item>
         <item attribuut="Datum_reaktie">1996-12-10</item>
         <item attribuut="Datum_indiening">1996-10-23</item>
         <item attribuut="Document-id">KVR4077</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="831" allpagenumbers="831 832" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="403" onderwerp="" indiendatum="1996-10-23">
         <vrager partij="PvdA" oorsprong="parlement">M.M. van der Burg</vrager>
         <vrager partij="PvdA" oorsprong="parlement">Dijksman</vrager>
         <vrager partij="PvdA" oorsprong="parlement">Oudkerk</vrager>
         <vraagt-aan/>
      </vraagdata>
      <antwoorddata antwoorddatum="10 december 1996) Zie ook aanhangsel handelingen nr. 308, vergaderjaar 1996–1997">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de staatssecretarissen van Volksgezondheid, Welzijn en Sport en Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u vernomen, dat de vader van een mishandeld kind van nog geen jaar oud, door de politie in Zoetermeer is aangehouden nadat het kind vier keer is behandeld in verschillende ziekenhuizen, in Gouda, Zoetermeer en Rotterdam? <voetnoot nummer="1"/>
      </vraag>
      <vraag nummer="2">Op welke moment hebben de behandelend(e) arts(sen) de ernst onderkend en dientengevolge een vertrouwensarts ingeschakeld? </vraag>
      <vraag nummer="3">Kunt u aangeven, zo nodig na onderzoek of het ontbreken van Jeugd- en Zedenpolitie in diverse regio’s mede de oorzaak is van het pas op een zeer laat moment in actie komen van de politie? </vraag>
      <vraag nummer="4">Ontbreekt, zoals prof. dr. T. Compernolle (Kinder- en Jeugdpsychiater) beweerde, bij veel artsen kennis en kunde om deze problematiek te herkennen en gesprekken aan te gaan met ouder(s)? </vraag>
      <vraag nummer="5">Ligt de oorzaak hiervan in het feit, dat in de artsenopleiding geen of te weinig aandacht wordt besteed aan de problematiek van kindermishandeling? Zijn er differentiaties terzake in diverse specialistenopleidingen? Zo ja, welke stappen onderneemt u om in alle opleidingen aandacht te besteden aan deze problematiek? </vraag>
      <vraag nummer="6">Zijn er naast de Bureaus voor Vertrouwensartsen, meerdere meldpunten, zoals bij het Sophia-Kinderziekenhuis? </vraag>
      <vraag nummer="7">Zijn er tussen de verschillende meldpunten goede afstemming en samenwerking? </vraag>
      <noten afkomstig="vraag">
         <noot nummer="1" datum="1996-10-21" bron="Diverse nieuwsbulletins dd.">Diverse nieuwsbulletins dd., 21 oktober 1996</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2" voetnoot="1">De (behandelend) artsen hebben de situatie van mogelijke kindermishandeling reeds in een vroeg stadium onderkend, gemeld en onderling afgestemd. Na een eerste vermoeden in juni 1996 is er nadien geen aanleiding geweest om aan herhaling te denken tot aan de datum van opname van het kind op 9 oktober j.l. Te uwer informatie is een chronologisch overzicht bijgevoegd. <voetnoot nummer="1"/>
      </antwoord>
      <antwoord nummer="3">De politie is onmiddellijk na eerste kennisneming van het feit in actie gekomen. Op 14 oktober j.l. heeft de grootvader van het slachtoffer de politie in kennis gesteld van zijn vermoeden van mishandeling. Op 15 oktober heeft de politie de moeder van het kind gehoord. Nog dezelfde dag is de vader aangehouden op verdenking van mishandeling. Ten overvloede merk ik op dat in de betreffende politieregio’s Haaglanden, Hollands Midden en Rotterdam Rijnmond (vestigingsplaatsen van de verschillende ziekenhuizen waar het slachtoffer is behandeld en de woonplaats van het slachtoffer) de jeugd- en zedentaak op een herkenbare wijze is georganiseerd. </antwoord>
      <antwoord nummer="4">Gehoord hebbend de Inspectie voor de Gezondheidszorg heb ik geen reden het oordeel van prof. Compernolle als deskundige op dit terrein in twijfel te trekken. Hierbij dient echter te worden opgemerkt dat het herkennen en vaststellen van kindermishandeling een moeilijke diagnose is. Kennis en kunde op dit gebied geven dan ook niet de garantie dat artsen in alle gevallen deze diagnose kunnen vaststellen. </antwoord>
      <antwoord nummer="5">Onder verwijzing naar mijn antwoord op vraag 4 acht ik het toch noodzakelijk dat in de medische opleiding aandacht wordt besteed aan kindermishandeling. Dit is reeds het geval in de medische basisopleiding die conform het Raamplan 1994 Artsopleiding nog beter is ingericht. Ook in de huisartsopleiding komt kindermishandeling uitvoerig aan de orde, zowel tijdens het functioneren van de huisarts in opleiding binnen een huisartsopleidingspraktijk als op de wekelijkse terugkomdagen bij de Afdelingen Huisartsopleiding van de vakgroepen Huisartsgeneeskunde. Wat de klinisch specialistische opleidingen betreft regardeert de problematiek met betrekking tot kindermishandeling met name de specialismen kindergeneeskunde, heelkunde en kinder- en jeugdpsychiatrie. Blijkens informatie van deze beroepsgroepen wordt in de bij voornoemde specialismen behorende opleidingen de nodige aandacht besteed in het kader van anamnese en behandeling van ongevallen en letsels (battered child). Ook in het specialisme neurologie is dat het geval. In sommige ziekenhuizen wordt in dat verband gewerkt aan protocollering. Aangezien de andere klinische specialismen kindermishandeling niet als poortfunctie hebben, acht ik het niet nodig dat in hun opleidingen uitvoerig aandacht wordt besteed aan de problematiek met betrekking tot kindermishandeling. Het onderwerp dient echter, daar waar nodig, wel tijdens de opleiding aan de orde te komen. Ik zal dat onder de aandacht brengen van het Centraal College voor de Erkenning en Registratie van Medische Specialisten. Het lijkt mij van belang dat kindermishandeling, daar waar dat nog niet gebeurt, ook aandacht krijgt binnen de na- en bijscholing van artsen. Immers kennis en kunde verkregen via de opleiding dienen up-to-date te blijven. </antwoord>
      <antwoord nummer="6">Er moet onderscheid gemaakt worden tussen meldpunten en meldplaatsen. Er zijn twee instanties die een algemene meldpuntfunctie hebben voor vermoedens van kindermishandeling, namelijk het Bureau Vertrouwensarts (BVA) en de Raad voor de Kinderbescherming (Raad). In de praktijk richten mensen zich – naast de meldpunten – met hun vermoeden tot de volgende meldplaatsen: politie, artsen (huisartsen, jeugdartsen en artsen in bijv. ziekenhuizen), de Riagg en andere (jeugd)hulpverleningsinstanties. Kinderen bellen de Kindertelefoon. </antwoord>
      <antwoord nummer="7">Ook hier is onderscheid tussen meldpunten en meldplaatsen gerechtvaardigd. Door de verschillende meldplaatsen wordt nog niet optimaal afgestemd en samengewerkt met de meldpunten. Uit recent onderzoek naar ervaringen en wensen van potentie¨le melders is gebleken dat beroepsbeoefenaren en hulpverleners bijv. niet (altijd) melden omdat men veelal het probleem zelf of met behulp van anderen heeft aangepakt. Voor andere potentie¨le melders spelen andere redenen o.a. het ontbreken van e´e´n duidelijk meldpunt. Algemeen kan gesteld worden dat privacy en de bescherming daarvan in het omgaan met en afhandelen van vermoedens van kindermishandeling een rol spelen. Onder de ondervraagden is een groot draagvlak geconstateerd voor het inrichten van e´e´n regionaal advies- en meldpunt kindermishandeling. Om meer inzicht te krijgen in meldgedrag is recent nader onderzoek uitgezet te weten: onderzoek naar «het omstandersdilemma» (waarom wel of niet melden) en naar het meldgedrag van huisartsen (postmortem-onderzoek). Wat betreft de meldpunten is de situatie uiteenlopend met betrekking tot de afstemming en samenwerking. De eerste stappen naar verregaande samenwerking tussen BVA en Raad worden momenteel gedaan in de modelprojecten advies-en meldpunt kindermishandeling die begeleid worden door de werkgroep Hermanns. Daarbuiten is de mate van samenwerking en afstemming tussen meldpunten (divers(er). De noodzaak tot optimalisering van afstemming en samenwerking kan hier aan de orde zijn. De BVA’s en de vestigingen van de Raad die niet participeren in de modelprojecten volgen echter met veel belangstelling de ontwikkelingen in de modelprojecten. In het kader van Regie in de Jeugdzorg reflecteren ook zij op regionaal niveau over een zo optimaal mogelijke positionering van meldpunten kindermishandeling ten opzichte van het Bureau Jeugdzorg. Er is dus sprake van een duidelijke discussie en gedachtenvorming in deze. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
