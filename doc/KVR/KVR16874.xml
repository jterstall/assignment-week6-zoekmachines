<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Geen (D66) aan de minister van Volksgezondheid, Welzijn en Sport over de MRSA-besmetting in een Utrechts ziekenhuis. (Ingezonden 22 november 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16874
</item>
         <item attribuut="Inhoud">Vragen naar aanleiding van een bericht in de Volkskrant, 16 november 2002 dat in het Centraal Militair Hospitaal in Utrecht 21 mensen zijn besmet met de MRSA-bacterie.</item>
         <item attribuut="Rubriek">Gezondheidszorg (Ziekten en ziektepreventie) Gezondheidszorg (Zorginstellingen)</item>
         <item attribuut="Trefwoorden">Infectieziekten Ziekenhuizen</item>
         <item attribuut="Vindplaats">Kamervragen met antwoord 2002-2003, nr. 518, Tweede Kamer</item>
         <item attribuut="Vraagnr_bij_indiening">2020303520</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Van Geen</persoon>
         </item>
         <item attribuut="Datum_reaktie">2002-12-17</item>
         <item attribuut="Datum_indiening">2002-11-22</item>
         <item attribuut="Document-id">KVR16874</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1095" allpagenumbers="1095 1096" vetnummer="2020303520" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16874" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="518" onderwerp="" indiendatum="2002-11-22">
         <vrager partij="D66" oorsprong="parlement">Van Geen</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-12-17">
         <antwoorder functie="minister" ministerie="Volksgezondheid, Welzijn en Sport">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar dat in het Centraal Militair Hospitaal in Utrecht 21 mensen zijn besmet met de MRSA-bacterie? <voetnoot nummer="1"/>
      </vraag>
      <vraag nummer="2">Wat is daarvan de oorzaak? Is het protocol niet goed nageleefd, waren er bijzondere omstandigheden, voldoet het protocol niet of speelden andere factoren? Hoe kan dit in de toekomst voorkomen worden? </vraag>
      <vraag nummer="3">Wat is de omvang van dit probleem in Nederland, en wat zijn uw verwachtingen voor de toekomst? </vraag>
      <vraag nummer="4">Zijn er voldoende quarantaine-plaatsen, en zijn die goed gespreid over het land? Hoe vaak komt het voor dat patiënten niet in het gewenste ziekenhuis kunnen worden opgenomen door het ontbreken van een quarantaineplaats? Zal dit in de toekomst vaker voorkomen? Wie betaalt de extra kosten van opname van een met MRSA besmette patiënt? </vraag>
      <vraag nummer="5">Welke afspraken over de aanpak van dit probleem zijn er in Europees verband? Worden die afspraken ook nageleefd? In welke mate en waarom? </vraag>
      <vraag nummer="6">Voldoen die afspraken in Europees verband of is er meer nodig? Zo ja, bent u bereid daartoe het initiatief te nemen? Zo ja, in hoeverre voorziet u daarbij problemen? </vraag>
      <vraag nummer="7">Welke aanvullende maatregelen zijn nodig om de situatie in Nederland ook voor de toekomst veilig te stellen? </vraag>
      <noten afkomstig="vraag">
         <noot nummer="1" datum="2002-11-16" bron="De Volkskrant">De Volkskrant, 16 november 2002</noot>
      </noten>
   </vragen>
   <antwoorden aantal="7">
      <antwoord nummer="1">Ja, het ging om 22 mensen: 1 patiënt en 21 medewerkers van het hospitaal. </antwoord>
      <antwoord nummer="2">De oorzaak ligt in de opname van één patiënt uit het buitenland met een MRSA-positieve status die reeds bekend was bij opname, en één patiënt die later ook een MRSA-positieve status bleek te hebben. De protocollen ter preventie van een verdere MRSA-uitbraak zijn zeer zorgvuldig nageleefd. Mede daarom is slechts 1 mede patiënt besmet geraakt. Belangrijke oorzaak die er toe heeft geleid dat desondanks 21 medewerkers besmet raakten is de samenloop van de zeer uitgebreide kolonisatie met MRSA van de patiënt, de intensieve zorg die de patiënten behoefden én het epidemische karakter van de MRSA-stam. De Nederlandse ziekenhuizen, deskundigen en de Inspectie voor de Gezondheidszorg zijn van mening dat naleving van het huidige Nederlandse MRSA-beleid de beste strategie is voor de preventie van MRSA-uitbraken in de toekomst. </antwoord>
      <antwoord nummer="3">In Nederland is de omvang van dit probleem zeer beperkt, zeker in vergelijking tot het buitenland. Dit is te danken aan het restrictieve Nederlandse beleid van «search and destroy». Echter, het blijft een regelmatig terugkerend probleem. De patiëntenuitwisseling met het buitenland brengt een verhoogd risico op MRSA met zich mee. </antwoord>
      <antwoord nummer="4">Bronisolatie (isolatie van een patiënt in een ziekenhuis om verspreiding van bepaalde micro-organismen te voorkomen) behoort in elk algemeen ziekenhuis mogelijk te zijn, er zijn immers meer indicaties voor bronisolatie dan kolonisatie met MRSA. Op verzoek van de Inspectie is door het RIVM onderzoek gedaan naar de beschikbare capaciteit hiervoor. Deze is ruim voldoende. Bij een grootschalige repatriëring vanuit het buitenland (bijvoorbeeld na een groot ongeval in het buitenland waarbij Nederlandse patiënten betrokken zijn) kan het calamiteitenhospitaal in Utrecht worden gebruikt. Hiermee zijn goede ervaringen opgedaan bij meerdere grootschalige repatriëringen. Maatregelen ter preventie van MRSA mogen nooit een belemmering zijn voor de toegankelijkheid van de zorg. Isolatieverpleging van MRSA besmette of verdachte patiënten is een onderdeel van de reguliere zorg in ziekenhuizen en is verdisconteerd in het budget. Gewoonlijk brengt dit ook geen buitenproportionele kosten met zich mee, bij een grootschalige uitbraak ligt dit natuurlijk anders. Na een ramp worden extra kosten in kaart gebracht en vergoed. </antwoord>
      <antwoord nummer="5">Er zijn geen Europese afspraken. In de meeste andere Europese landen wordt een minder restrictief beleid gevoerd. </antwoord>
      <antwoord nummer="6">Het Nederlandse MRSA-beleid is succesvol; Nederland behoort tot de landen met de laagste prevalentie van MRSA. En daardoor een veel kleinere kans op onbehandelbare ziekenhuisinfecties. Keerzijde daarvan is de moeizame toegankelijkheid van patiënten uit het buitenland. Toch wordt het belang van het Nederlandse MRSA-beleid door alle betrokken partijen onderschreven (ook door deskundigen in het buitenland) en wordt gepleit voor handhaving van dit beleid. Het is niet aan Nederland om het Europese beleid te bepalen, wel wordt veel aandacht gegeven aan de presentatie van het Nederlandse MRSA-beleid en de resultaten daarvan op internationale congressen, in de wetenschappelijke literatuur en in contact met buitenlandse ziekenhuizen. </antwoord>
      <antwoord nummer="7" voetnoot="1">Naar aanleiding van genoemd voorval in de Volkskrant van 16 november heeft de Inspectie voor de Gezondheidszorg een onderzoek uitgevoerd. Hier is de Kamer over gerapporteerd <voetnoot nummer="1"/>. Uit dit onderzoek bleek dat niet het Nederlandse MRSA-beleid faalde, doch de naleving daarvan door de ziekenhuizen te wensen overliet. Voor de toekomst geldt daarom: strikte naleving van de richtlijnen, het beschikbaar houden van plaatsen voor isolatieverpleging en een goede communicatie. Het toezicht van de IGZ zal zich hierop richten. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="27 575" documentnummer="16">Kamerstuk 27 575, nr. 16</noot>
      </noten>
   </antwoorden>
</kvr>
