<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (VVD) aan de minister van Buitenlandse Zaken over de Iraanse Shahab-3 raket. (Ingezonden 21 juli 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12204
</item>
         <item attribuut="Inhoud">Vragen over het door Iran succesvol testen van de Shahab-3 raket waardoor de raket vermoedelijk binnen twee jaar volledig operationeel zal zijn en op termijn ook een chemische en biologische lading kan dragen.</item>
         <item attribuut="Rubriek">Veiligheidsbeleid en defensie (Wapenbeheersing)</item>
         <item attribuut="Trefwoorden">Chemische wapens Iran Wapenbeheersing</item>
         <item attribuut="Vindplaats">Kamervragen met antwoord 1999-2000, nr. 1726, Tweede Kamer</item>
         <item attribuut="Vraagnr_bij_indiening">2990014080</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="VVD">Wilders</persoon>
         </item>
         <item attribuut="Datum_reaktie">2000-08-25</item>
         <item attribuut="Datum_indiening">2000-07-21</item>
         <item attribuut="Document-id">KVR12204</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3885" allpagenumbers="3885 3886" vetnummer="2990014080" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12204" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1726" onderwerp="" indiendatum="2000-07-21">
         <vrager partij="VVD" oorsprong="parlement">Wilders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="25 augustus 2000), zie ook Aanhangsel Handelingen nr. 1654, vergaderjaar 1999–2000">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van de berichten <voetnoot nummer="1"/>over de test van de Iraanse Shahab-3 raket die een bereik heeft van 1300 km? Is het waar dat deze test, in tegenstelling tot de eerdere test van juli 1998, succesvol was? Is het tevens waar dat de Shahab-3 raket nu vermoedelijk binnen twee jaar volledig operationeel zal zijn en op termijn ook een chemische en biologische lading kan dragen? </vraag>
      <vraag nummer="2">Welke gevolgen van deze succesvolle test ziet u voor de (regionale) stabiliteit in het Midden-Oosten en de implicaties daarvan voor Europa, mede gelet op de eerder door uzelf uitgesproken zorg in reactie op de VVD-notitie «Massavernietigingswapens in Iran» over het Iraanse raketprogramma en de Iraanse bewapeningsdrang? Op welke wijze zal de Nederlandse regering in politieke en beleidsmatige zin ook in internationaal verband op deze gevolgen en het nieuwe feit van de succesvolle Iraanse test anticiperen? </vraag>
      <vraag nummer="3">In hoeverre heeft hulp vanuit Rusland bijgedragen aan de ontwikkeling en recente succesvolle test van de Iraanse Shahab-3 raket? Wat is thans uw oordeel daarover? </vraag>
      <vraag nummer="4">Was een succesvolle test van de Shahab-3 raket op dit moment voorzien? In welke mate moeten de verwachtingen van het moment van gereed zijn van de Shahab-4 raket die Iran in ontwikkeling heeft met een bereik van 2000 km waardoor ook delen van Europa in bereik komen, hierdoor aangepast worden? Hoe zal hierop worden geanticipeerd? </vraag>
      <vraag nummer="5">Bent u, gelet op de succesvolle test van de Shahab-3 en voortgaande ontwikkeling van de Shahab-4 raket, bereid opnieuw op bi- en multilateraal niveau uw grote zorg jegens de Iraanse regering uit te spreken over de voortgaande bewapeningsdrang van dat land? </vraag>
      <noten afkomstig="vraag">
         <noot nummer="1" datum="2000-07-16" bron="Teheran Times, 16 juli jl. XINHUA news agency, 16 juli jl. Ha’aretz, 16 juli jl. The Jerusalem Post">Teheran Times, 16 juli jl. XINHUA news agency, 16 juli jl. Ha’aretz, 16 juli jl. The Jerusalem Post, 16 juli 2000</noot>
      </noten>
   </vragen>
   <antwoorden aantal="4">
      <antwoord nummer="1">In tegenstelling tot de lancering van twee jaar geleden heeft de Shahab-3 deze keer wel een complete ballistische baan afgelegd. In die zin is de lancering succesvol verlopen. Of het vluchtprofiel volledig en volgens specificaties is uitgevoerd blijft uiteraard onduidelijk. Zo bedroeg de afgelegde afstand slechts tweederde van het nominale bereik van 1300 km. Over enige jaren kan sprake zijn van een gedeeltelijke operationalisering. Daartoe dient eerst een volwaardige productielijn te worden opgezet, waarover Iran op dit moment naar alle waarschijnlijkheid nog niet beschikt. Ook lijkt een aantal van twee proeflanceringen, waarvan een in ieder geval is mislukt, weinig zekerheid te bieden over de militaire inzetbaarheid van de Shahab-3, en ligt het voor de hand dat aanvullende proeflanceringen hierover meer zekerheid zullen moeten bieden. In beginsel kan iedere ballistische raket met chemische of biologische koppen worden uitgerust. Een efficiënt gebruik van dit type wapens vereist echter wel de ontwikkeling van specifieke wapentechnologieën. </antwoord>
      <antwoord nummer="2 en 5">Deze ontwikkeling baart zeker zorg, hoewel de test al geruime tijd werd verwacht omdat zij past in hetgeen bekend is inzake het Iraanse bewapeningsprogramma. Het Shahab-programma moet primair worden gezien als directe tegenhanger van de Iraakse ballistische raketprogramma’s van voor de Tweede Golfoorlog. Daarnaast beschikken landen als Israël en Saoedi-Arabië al lang over raketten die de Iraanse Shahab-3 in bereik en slagkracht ruim overtreffen. Inzake het beleid dat Nederland voert teneinde proliferatierisico’s zoveel mogelijk te beperken moge worden verwezen naar onze brief van 3 september 1999 (Kamerstuk 23 432, nr. 27, vergaderjaar 1998–1999). De recente lancering van een Shahab-3 raket is aanleiding het daarin omschreven beleid onverminderd voort te zetten. </antwoord>
      <antwoord nummer="3">Het is niet goed mogelijk een precies inzicht te krijgen in de aard en omvang van kennisoverdracht inzake overbrengingsmiddelen van Rusland naar Iran. Ik verwijs naar mijn antwoord van 23 mei jl. op vragen van het lid Wilders over kennisoverdracht op het gebied van massavernietigingswapens en overbrengingsmiddelen van Rusland naar Iran. </antwoord>
      <antwoord nummer="4">Op basis van de voortgang van het Shahab-project werd dit jaar tenminste één Shahab-3 lancering voorzien. Afhankelijk van de evaluatie van deze test zal Iran mogelijk later dit jaar in staat zijn een tweede test uit te voeren. Het resultaat van deze tests zal naar verwachting niet direct leiden tot versnelling van het Shahab-4 project. Reden daarvoor is dat de Shahab-4 met een geheel ander type raketmotor is uitgerust. </antwoord>
      <noten afkomstig="antwoord"/>
   </antwoorden>
</kvr>
