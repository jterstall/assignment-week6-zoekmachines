<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Nader antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de ministers van Justitie en van Binnenlandse Zaken en Koninkrijksrelaties over de veiligheid van passagiers op Schiphol en de aansprakelijkheid van reizigers voor aan luchtvaartmaatschappijen overgedragen bagage.(Ingezonden 28 oktober 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28277
</item>
         <item attribuut="Inhoud">Uit een verklaring van en scurity manager van KLM blijkt dat een bagagelabel na het inchecken van de bagage afgehaald kan worden en aan andere bagage bevestigd. Hierdoor kan het bagagelabel niet meer als bewijsmiddel worden gebruikt in geval van drugssmokkel.</item>
         <item attribuut="Rubriek">Criminaliteit en openbare orde (Drugs) Strafrecht en strafprocesrecht (Vervolging) Verkeer, vervoer en waterstaat (Luchtvaart)</item>
         <item attribuut="Trefwoorden">Drugsbestrijding Luchtvaart Verdachten</item>
         <item attribuut="Vindplaats">Kamervragen met antwoord 2006-2007, nr. 1687, Tweede Kamer</item>
         <item attribuut="Vraagnr_bij_indiening">2040502460</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2007-05-21</item>
         <item attribuut="Datum_indiening">2004-10-28</item>
         <item attribuut="Document-id">KVR28277</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3577" allpagenumbers="3577 3578" vetnummer="2040502460" code="0607tkkvr1687" lopendefooter="Tweede Kamer, vergaderjaar 2006–2007, Aanhangsel" filenaam="KVR28277" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1687" onderwerp="" indiendatum="2004-10-28">
         <vrager partij="D66" oorsprong="parlement">Van der Ham</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="21 mei 2007), zie ook Aanhangsel Handelingen nr. 442, vergaderjaar 2004–2005">
         <antwoorder functie="" ministerie="Justitie"/>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Deelt u de mening dat een reiziger in principe niet verantwoordelijk noch aansprakelijk kan worden gehouden voor datgene wat er met zijn bagage gebeurt, vanaf het moment dat de bagage bij de incheckbalie van luchthavens wordt overgedragen aan de luchtvaartmaatschappij waarmee de reiziger vliegt, tot aan het moment waarop bij aankomst de bagage op de band wordt aangeboden? <voetnoot nummer="1"/>
      </vraag>
      <vraag nummer="2">Deelt u de mening dat de reiziger er vanuit moet kunnen gaan dat de internationaal gebezigde methode, waarbij een claimtag in het ticket wordt geplakt en het bijbehorende label aan de ingecheckte bagage van de reiziger wordt bevestigd, waterdicht en tegen corruptie bestand is? </vraag>
      <vraag nummer="3" voetnoot="2">Heeft u kennisgenomen van de verklaring van de «security manager» van de KLM, afgelegd als getuige-deskundige ten overstaan van de rechter-commissaris van de rechtbank te Haarlem op 13 september 2004? <voetnoot nummer="2"/>
      </vraag>
      <vraag nummer="4">Erkent u dat het mogelijk is – nu de «security manager» van de KLM onder meer heeft verklaard dat het kan dat «bagagelabels – van bagage die al is ingecheckt wordt afgehaald en aan andere bagage bevestigd.» – dat nietsvermoedende reizigers worden beschuldigd van cocaïnesmokkel omdat een label met hun naam of identificatienummer aan een hun niet toebehorende koffer wordt aangetroffen? </vraag>
      <vraag nummer="5">Bent u van mening dat in een strafzaak, waarin moet worden geoordeeld over een ernstig delict als cocaïne-invoer, het vernietigen van de koffer met cocaïne voordat de strafzaak werd behandeld getuigt van een goede omgang met mogelijk belangrijk bewijsmateriaal? </vraag>
      <vraag nummer="6">Is u bekend hoeveel reizigers, bij wie geen verdovende middelen als cocaïne op het lichaam (bolletjesslikkers) zijn aangetroffen, inmiddels schuldig zijn bevonden waarbij het bagagelabel het voornaamste of enige bewijsmiddel vormde? </vraag>
      <vraag nummer="7" voetnoot="3">Moet uit de beantwoording van eerdere vragen van het lid Van der Ham <voetnoot nummer="3"/>worden geconcludeerd dat in deze zaak het onderscheid tussen «verdacht» en «schuldig» is komen te vervallen? Wordt hiermee de invoering van de omgekeerde bewijslast gesuggereerd? </vraag>
      <vraag nummer="8">Kunnen, nu criminelen kennelijk weten dat het bagage-afhandelingsysteem op Schiphol niet waterdicht is, naast koffers met cocaïne ook koffers met een andere inhoud bijvoorbeeld semtex vliegtuigen en de luchthaven Schiphol binnenkomen? Wat betekent dit voor de veiligheid van het luchtverkeer en voor Schiphol? </vraag>
      <vraag nummer="9">Op welke termijn denkt u maatregelen te treffen om het bagage-afhandelingsysteem zodanig te verbeteren dat de reiziger kan vliegen zonder angst voor wat er met zijn bagage zou kunnen gebeuren gedurende de tijd dat hij zijn bagage niet in persoonlijk beheer heeft? </vraag>
      <vraag nummer="10">Erkent u dat het hier een probleem betreft dat ook internationaal dient te worden aangepakt? Zo ja, welke aanpak wordt voorgesteld? </vraag>
      <noten afkomstig="vraag">
         <noot nummer="1" datum="2004-10-25" bron="Onder meer in de uitzending van Netwerk">Onder meer in de uitzending van Netwerk, 25 oktober 2004, is aan deze problematiek aandacht besteed</noot>
         <noot nummer="2">RC 04/112, parket nummer 15/000054-04</noot>
         <noot nummer="3" documenttype="Kamervragen" documentnummer="1497">Aanhangsel Handelingen, nr. 1497, vergaderjaar 2003-2004.</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Het systeem biedt voldoende waarborgen voor een zorgvuldige afhandeling van de bagage. Voor bagagelabels en bagageafhandeling wordt de internationale wet- en regelgeving van ICAO toegepast. De kwaliteit van de processen heeft de voortdurende aandacht van de bagageafhandelaars. De Koninklijke Marechaussee op Schiphol ziet toe op de integriteit van deze processen. Indien er aanwijzingen zijn dat er sprake is van strafbare feiten wordt hiernaar een onderzoek ingesteld door de Koninklijke Marechaussee te Schiphol. </antwoord>
      <antwoord nummer="3">Ja. </antwoord>
      <antwoord nummer="4">Technisch gezien is het mogelijk dat, zoals de security manager van de KLM heeft aangegeven, labels van bagage worden verwisseld. Het enkele feit dat er een bagagelabel van iemand op een bepaalde koffer is bevestigd, vormt voor het Openbaar Ministerie onvoldoende aanleiding om de op het label genoemde persoon strafrechtelijk te vervolgen. Wel is er voldoende reden om een opsporingsonderzoek te starten. Een dagvaarding zal worden uitgebracht in die gevallen, waarin andere bewijsmiddelen voorhanden zijn, zoals incongruente verklaringen van betrokkene of andere aanwijzingen die (lijken te) bevestigen dat de (inhoud van de) koffer toebehoort aan de betrokken reiziger. Anderzijds wordt uiteraard ook rekening gehouden met feiten of omstandigheden die ontlastend zijn en erop duiden dat het om een nietsvermoedende reiziger gaat. Ook in het onderhavige geval was meer bewijsmateriaal voorhanden dan alleen het bagagelabel. </antwoord>
      <antwoord nummer="5">Het in voorraad houden van grote hoeveelheden cocaïne brengt zeer forse risico’s met zich mee. Enerzijds veiligheidsrisico’s vanwege de enorme waarde van cocaïne op de markt, anderzijds gezondheidsrisico’s voor degenen die met de opslag zijn belast. Het is een voor de zaaksofficier afweging in elke individuele zaak of er een noodzaak lijkt te bestaan de koffer met cocaïne te bewaren tot aan de zitting of dat die noodzaak er niet lijkt te zijn. De douane heeft bovendien de instructie van het Openbaar Ministerie ontvangen om foto’s van alle koffers met cocaïne te maken ten behoeve van het strafdossier. Ook worden van alle pakketten drugs monsters genomen. </antwoord>
      <antwoord nummer="6">Zie het antwoord op vraag 4. </antwoord>
      <antwoord nummer="7">Naar mijn mening is door het vonnis van de Rechtbank juist nog eens benadrukt dat iemand die «verdacht» wordt van het plegen van een strafbaar feit nog niet «schuldig» hoeft te zijn aan dat feit. Immers werd de verdachte weliswaar als verdachte aangemerkt maar uiteindelijk vrijgesproken door de rechter. Dat geeft blijk van een afgewogen systeem van checks en balances. De politie en het Openbaar Ministerie kunnen op grond van een redelijk vermoeden iemand verdenken een strafbaar feit te hebben gepleegd, waarna het Openbaar Ministerie kan besluiten een vervolging terzake dat feit in te stellen. In de daaropvolgende strafzaak vindt ter terechtzitting vervolgens een onderzoek plaats of die verdenking terecht is en of vervolgens voldoende bewijs beschikbaar is voor een veroordeling. </antwoord>
      <antwoord nummer="8">Nee. Voor explosieven (semtex e.d.) worden aparte beveiligingsmaatregelen getroffen waaronder de controle met speciale detectieapparatuur. Hoewel daarmee niet valt uit te sluiten dat zich een incident voordoet, worden er voldoende waarborgen gegeven voor de veiligheid van het luchtverkeer en voor Schiphol. </antwoord>
      <antwoord nummer="9">Zie het antwoord op vraag 10. </antwoord>
      <antwoord nummer="10">Ik ben van mening dat het bagageafhandelingssysteem voldoet. Voor bagagelabels en bagageafhandeling wordt de internationale wet- en regelgeving van ICAO toegepast. Zie het antwoord op vraag 2. Ik stel dan ook geen aanvullende (internationale) aanpak voor. </antwoord>
      <noten afkomstig="antwoord"/>
   </antwoorden>
</kvr>
