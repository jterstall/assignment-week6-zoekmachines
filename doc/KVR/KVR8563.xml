<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Te Veldhuis (VVD) aan de minister en staatssecretaris van Binnenlandse Zaken en Koninkrijksrelaties over het Recherche Samenwerkingsteam op Curacao. (Ingezonden 10 december 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8563
</item>
         <item attribuut="Inhoud">Betreft een artikel in de Telegraaf waarin wordt gesteld dat de misdaadbestrijding door het RST een grote flop is.</item>
         <item attribuut="Rubriek">Criminaliteit en openbare orde (Bijzondere opsporings- en inspectiediensten) Criminaliteit en openbare orde (Criminaliteitsbestrijding en -preventie)</item>
         <item attribuut="Trefwoorden">Curacao Misdaadpreventie Opsporingen</item>
         <item attribuut="Vindplaats">Kamervragen met antwoord 1998-1999, nr. 661, Tweede Kamer</item>
         <item attribuut="Vraagnr_bij_indiening">2989904260</item>
         <item attribuut="Afkomstig_van">Justitie Binnenlandse Zaken</item>
         <item attribuut="Indiener">
            <persoon partij="VVD">Te Veldhuis</persoon>
         </item>
         <item attribuut="Datum_reaktie">1999-01-25</item>
         <item attribuut="Datum_indiening">1998-12-10</item>
         <item attribuut="Document-id">KVR8563</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1349" allpagenumbers="1349 1350" vetnummer="2989904260" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8563" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="661" onderwerp="" indiendatum="1998-12-10">
         <vrager partij="VVD" oorsprong="parlement">Te Veldhuis</vrager>
         <vraagt-aan>de minister en staatssecretaris van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="1999-01-25">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van het artikel waarin wordt gesteld dat de «misdaadbestrijding in de West door het speciale rechercheteam RST (Recherche Samenwerkingsteam) een grote flop» is? <voetnoot nummer="1"/>
      </vraag>
      <vraag nummer="2">Is het waar dat de huidige «gezagsstructuur ondoorzichtig» is, dat deze «voor grote onduidelijkheid zorgt», en dat «de regeringen in Willemstad en Curac¸ao absoluut niet weten waar het RST mee bezig is»? Zo ja, wat wordt daar dan aan gedaan? En zo neen, hoe kan een brigadier dan de laatstgenoemde uitlating doen? </vraag>
      <vraag nummer="3">Wat vindt u van de bewering van een geciteerde rechercheur «dat er momenteel geen enkel serieus onderzoek met betrekking tot de Zuid-Amerikaanse drugskartels draait», waartoe het RST toch mede speciaal is opgericht? </vraag>
      <vraag nummer="4">Wat vindt u van het citaat dat «het ontbreekt aan samenwerking tussen de vele inlichtingendiensten die op de Antillen werken, en dat het RST, de Kustwacht, de Marechaussee, de Koninklijke Marine, de Amerikaanse drugsbestrijdingsdienst DEA, en de lokale politiekorpsen allemaal afzonderlijke criminele inlichtingendiensten hebben, die hun eigen informatienetwerk beheren en nauwelijks informatie met elkaar uitwisselen»? </vraag>
      <vraag nummer="5">Wat vindt u van de citaten van de woordvoerder van de Antilliaanse Regering, dat men «al enige tijd weet dat het met het RST niet goed zit; dat men de recente ontwikkelingen zeer alarmerend vindt; dat er snel onderzoek moet komen naar wat er precies aan de hand is; en dat Minister Martha nog meer spoed zal zetten achter de herziening van de justitiële samenwerking, omdat we niet kunnen tolereren dat er zoveel geld over de balk wordt gegooid»? </vraag>
      <vraag nummer="6">Deelt u de mening dat de recente drugssmokkel met de Orion, de dreiging van de Antilliaanse Regering om in de toekomst niet, dan wel minder, bij te dragen aan de financiering van de gezamenlijke Kustwacht, alsmede de inhoud van het hier bedoelde artikel afbreuk doen aan de geloofwaardigheid van de aanpak van de georganiseerde internationale (drugs-)criminaliteit, met alle negatieve uitstraling vandien? </vraag>
      <vraag nummer="7">Bent u voornemens, al dan niet in Koninkrijksverband, voorzieningen te treffen om de daadkracht en de effectiviteit van het RST optimaal te laten zijn? Zo ja, welke wijzigingen zullen daartoe dan worden aangebracht? </vraag>
      <vraag nummer="8">Kunt u een uitgebreid inzicht verschaffen in de wél door het RST behaalde resultaten op het gebied van het bestrijden van de internationale (drugs)criminaliteit, en welk waardeoordeel hecht u aan die resultaten? </vraag>
      <vraag nummer="9">Wat is de laatste stand van zaken op het gebied van de samenwerking tussen Nederland en de Nederlandse Antillen binnen de Kustwacht? </vraag>
      <noten afkomstig="vraag">
         <noot nummer="1" datum="1998-12-5" bron="Telegraaf">Telegraaf, 5 december 1998</noot>
      </noten>
   </vragen>
   <antwoorden aantal="2">
      <antwoord nummer="1">Ja. 2 t/m 5, 7 en 8 Inleidend lijkt het ons goed om de verantwoordelijkheden met betrekking tot de aansturing van het in oprichting zijnde Recherche Samenwerkingsteam (RST) uiteen te zetten: het RST is ontstaan als uitvloeisel van een afspraak tussen de drie Ministers van Justitie van het Koninkrijk. De verantwoordelijkheid voor de operationele aansturing van het RST i.o. ligt bij het Openbaar Ministerie van de Nederlandse Antillen en van Aruba. Vanuit het KLPD wordt en werd de opbouw en de inrichting van het RST gefaciliteerd. Het gaat daarbij voornamelijk om het ter beschikking stellen van mensen. Vanuit hoofdstuk IV van de Rijksbegroting vindt medefinanciering van het team plaats. Uit informatie van het Korps Landelijke Politiediensten blijkt dat het bij het RST betrokken personeel zich nauwelijks kan herkennen in de teneur van het artikel en de daarin gedane beweringen over het RST. Ons hebben geen berichten bereikt waaruit blijkt dat er sprake is van onduidelijkheid met betrekking tot de gezagsstructuur en de informatiepositie van de lokale autoriteiten. In de komende periode zullen tussen de Koninkrijkspartners over de opzet van het team structurele afspraken moeten worden gemaakt, mede in het licht van de aanbevelingen uit het rapport «De Ruiter». In dat kader zal vanzelfsprekend opnieuw aandacht worden besteed aan de effectiviteit van de samenwerking tussen de genoemde diensten. </antwoord>
      <antwoord nummer="6 en 9">Als vermeld in het antwoord van de voormalig minister van Defensie de heer Voorhoeve op kamervragen van het lid Hillen van 15 juli 1998, nr. D98001909, en de leden Harrewijn en Halsema van 16 juli 1998, nr. Def2979814310, wijzen wij er op dat geen van de in de Orionzaak verdachte personeelsleden betrokken is bij de bestrijding van handel in drugs door de Koninklijke Marine en de Kustwacht voor de Nederlandse Antillen en Aruba. Het gebeurde werpt dus geen enkele smet op deze Kustwacht die in samenwerking met partners als de Verenigde Staten, het Verenigd Koninkrijk en Frankrijk een belangrijke bijdrage heeft geleverd en zal blijven leveren aan de bestrijding van de internationale drugscriminaliteit in het Caribisch gebied. Voor een overzicht van de laatste stand van zaken op het gebied van de samenwerking tussen Nederland en de Nederlandse Antillen binnen de Kustwacht verwijzen wij u naar de brief van 7 januari 1999 van de minister van Defensie, nr. C99/460B 99000037, aan de Vaste Kamercommissie voor Nederlands-Antilliaanse en Arubaanse Zaken en de Vaste Kamercommissie voor Defensie en de brief van 16 december 1998, nr. F98008773, van de minister van Defensie aan de Vaste Commissie voor Defensie inzake de financiële aspecten van de Kustwacht. In aanvulling op deze brieven noemen wij de officiële opening van het Kustwachtcentrum te Curac¸ao op 13 januari jl., waarbij zowel de premier van de Nederlandse Antillen, mevrouw Römer, als de premier van Aruba, de heer Eman, aanwezig waren. Beiden hebben bij deze gelegenheid gesteld dat aan de uitgangspunten van de Kustwacht voor de Nederlandse Antillen en Aruba niet wordt getornd. Eind januari zal ambtelijk overleg plaatsvinden met Nederlands-Antilliaanse vertegenwoordigers over de Nederlands-Antilliaanse wensen met betrekking tot operationele en financiële aspecten van de Kustwacht. </antwoord>
      <noten afkomstig="antwoord"/>
   </antwoorden>
</kvr>
