<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stellingwerf (ChristenUnie) aan de minister van Volkshuisvesting, Ruimtelijke Ordening en Milieubeheer over de teelt van de genetisch gemodificeerde amylopectine-aardappel. (Ingezonden 15 mei 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13860
</item>
         <item attribuut="Inhoud">Vragen over de vergunnningverlening aan AVEBE voor de teelt en verwerking van genetisch gemodificeerde aardappelen.</item>
         <item attribuut="Rubriek">Consument (Levensmiddelen) Consument (Voedings- en productveiligheid) Landbouw (Landbouwproducten)</item>
         <item attribuut="Trefwoorden">Aardappelen Genetische manipulatie</item>
         <item attribuut="Vindplaats">Kamervragen met antwoord 2000-2001, nr. 1347, Tweede Kamer</item>
         <item attribuut="Vraagnr_bij_indiening">2000110680</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="ChristenUnie">Stellingwerf</persoon>
         </item>
         <item attribuut="Datum_reaktie">2001-06-14</item>
         <item attribuut="Datum_indiening">2001-05-15</item>
         <item attribuut="Document-id">KVR13860</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2811" allpagenumbers="2811 2812" vetnummer="2000110680" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13860" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1347" onderwerp="" indiendatum="2001-05-15">
         <vrager partij="ChristenUnie" oorsprong="parlement">Stellingwerf</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2001-06-14">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Bent u bekend met de uitspraak van de Raad van State van 26 april jongstleden, waarin de minister van VROM wordt opgedragen binnen 8 weken een beslissing te nemen over het verzoek voor verlenging van een vergunning voor de teelt van genetisch gemodificeerde amylopectine-aardappel van het bedrijf AVEBE (BGGO 95/05)? </vraag>
      <vraag nummer="2">Op welke wijze bent u voornemens te reageren op de uitspraak van de Raad van State? </vraag>
      <vraag nummer="3" voetnoot="1">Is het u bekend of een «grondiger onderzoek» <voetnoot nummer="1"/>naar het risico op het ontstaan van resistentie tegen amikacine reeds heeft plaatsgevonden? Zo ja, wat zijn de uitkomsten van dit onderzoek en wat is uw mening hierover? </vraag>
      <vraag nummer="4">Indien het antwoord op vraag 3 ontkennend is, welke gevolgtrekkingen verbindt u dan hier aan met betrekking tot het verzoek van verlenging van de onderhavige vergunning? </vraag>
      <vraag nummer="5">Is het u bekend of AVEBE van plan is om (restproducten) van de amylopectine-aardappel te verwerken tot diervoer? Bent u van mening dat een dergelijke toepassing in het kader van een vergunning voor veldproeven toelaatbaar is? Zo neen, bent u bereid om een dergelijke toepassing in veldproefvergunningen uitdrukkelijk te verbieden? Bent u bereid om een eventuele, onverhoopte veldproef te beperken tot een zeer kleine oppervlakte? </vraag>
      <vraag nummer="6" voetnoot="2">Acht u een verlening van de vergunning van AVEBE verenigbaar met hetgeen in de Integrale Nota Biotechnologie <voetnoot nummer="2"/>wordt gesteld over het gebruik van antibioticum-resistentiegenen bij planten, namelijk dat «De toepassing van antibioticum-resistentiegenen in genetisch gemodificeerde organismen van veldproeven zal worden beperkt tot de genen NPT II en HTP»? </vraag>
      <vraag nummer="7" voetnoot="3">Hoe verhoudt de door AVEBE gewenste verlenging zich naar uw mening tot de in juli 1999 door de Kamer aangenomen motie <voetnoot nummer="3"/>over markergenen die resistent zijn tegen antibiotica? </vraag>
      <vraag nummer="8">Welke consequenties heeft het bericht dat in drinkwater antibiotica resistentiegenen zijn gevonden, bezien vanuit het voorzorgsprincipe? </vraag>
      <noten afkomstig="vraag">
         <noot nummer="4"/>
         <noot nummer="1">In de amylopectine-aardappel van AVEBE is het gen NPT III abusievelijk ingebouwd. Volgens een advies van het Scientific Committee on Plants bestaat er een risico dat het gen NPT III resistentie bij mensen kan veroorzaken tegen amikacine, een antibioticum dat van belang is voor de humane gezondheidszorg</noot>
         <noot nummer="2" documenttype="Kamerstuk" kamerstuk-id="27 428, nrs. 1-2">Kamerstuk 27 428, nrs. 1-2</noot>
         <noot nummer="3" documenttype="Kamerstuk" kamerstuk-id="26 407" documentnummer="10">Kamerstuk 26 407, nr. 10</noot>
         <noot nummer="4" datum="2001-05-11" bron="Nederlands Dagblad">Nederlands Dagblad, 11 mei 2001</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De Voorzitter van de Afdeling bestuursrechtspraak van de Raad van State heeft in de uitspraak van 26 april 2001, de minister van VROM opgedragen om binnen 8 weken na verzending van de uitspraak een besluit te nemen op de aanvraag voor de verlening van de vergunning voor de teelt van genetische gemodificeerde aardappel door het bedrijf AVEBE. Ik ben voornemens binnen de termijn van 8 weken een besluit te nemen. </antwoord>
      <antwoord nummer="3 en 4">Verschillende wetenschappelijke instellingen, waaronder Commissie Genetische Modificatie en het Rijksinstituut voor de Kwaliteit in Land- en Tuinbouw van Dienst Landbouwkundig Onderzoek, de Gezondheidsraad en het Scientific Steering Comittee van de Europese Commissie hebben adviezen uitgebracht over het risico van genoverdracht van antibioticumresistentiegenen. Hoewel de kans op genoverdracht als zeer gering wordt ingeschat, wordt uit voorzorg toch door de meeste instanties aanbevolen om antibioticum-resistentiegenen uit genetisch gemodificeerde planten te verwijderen alvorens deze grootschalig in het milieu te brengen. Tevens wordt aanbevolen het gebruik van die genen te vermijden die planten resistent maken tegen antibiotica die nog voor de humane of dierlijke gezondheidszorg relevant zijn. In de Integrale Nota Biotechnologie (TK 27 428, nrs. 1–2) heeft het Kabinet aangegeven dat uitgaande van het voorzorgbeginsel en rekening houdende met deze adviezen geen goedkeuring meer zal worden verleend aan grootschalige marktintroducties van genetisch gemodificeerde organismen die antibioticum-resistentiegenen bevatten en dat de toepassing van antibioticum-resistentiegenen in genetisch gemodificeerde organismen ten behoeve van veldproeven zal worden beperkt tot de genen nptII en hpt. </antwoord>
      <antwoord nummer="5">In eerste instantie heeft AVEBE in de aanvraag om verlenging van de vergunning aangegeven van plan te zijn om (restproducten) van de amylopectine-aardappel te verwerken tot diervoer. Tijdens de procedure van vergunningverlening heeft AVEBE aangegeven dat de restproducten tijdens de veldproef niet zullen worden verwerkt tot diervoer. Uitgaande van het voorzorgbeginsel en rekeninghoudend met de adviezen van de Commissie Genetische Modificatie en het Rijksinstituut voor de Kwaliteit in Land- en Tuinbouw van Dienst Landbouwkundig Onderzoek ben ik op basis van de beschikbare gegevens van oordeel dat een toepassing van de amylopectine-aardappel in diervoer niet toelaatbaar is. </antwoord>
      <antwoord nummer="6">Nee </antwoord>
      <antwoord nummer="7">In de motie van 1 juli 2000 (TK 26 407, nr. 10) wordt de regering verzocht om er bij de Europese Commissie op aan te dringen, een verbod in te stellen op het gebruik van antibiotica als markergen. In de nieuwe EU-richtlijn 2001/18 wordt het gebruik van het gebruik van antibiotica als markergen in bepaalde gevallen uitgefaseerd. De motie richt zich niet in eerste instantie op de vergunning verlening in Nederland en heeft in die zin ook geen relatie met de door AVEBE gewenste verlening van de vergunning. </antwoord>
      <antwoord nummer="8">Het krantenbericht heeft betrekking op een onderzoek in de VS waarbij in het grondwater bij twee intensieve varkenshouderijen antibiotica resistentiegenen zijn aangetroffen. Hierbij wordt een relatie gelegd met het gebruik van antibiotica bij landbouwhuisdieren. Bij deze problematiek wordt geen rechtstreekse relatie gelegd met het gebruik van genetisch gemodificeerd diervoer. Dit bericht heeft geen consequenties voor de toepassing van het voorzorgsprincipe zoals dat in de Integrale Nota Biotechnologie is uitgewerkt en bij de beoordeling van de verlenging van de vergunning van AVEBE is toegepast. </antwoord>
      <noten afkomstig="antwoord"/>
   </antwoorden>
</kvr>
