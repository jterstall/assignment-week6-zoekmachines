<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over uitspraken van gedeputeerde Demei van het eilandgebied Curaçao. (Ingezonden 25 februari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4791
</item>
         <item attribuut="Inhoud">Gedeputeerde B. Demei (eilandgebied Curaçao) heeft gezegd dat het indienen van bezwaarschriften door de milieubeweging die 'tot stagnatie leiden', door de overheid met een boycot van de betrokken milieuorganisaties beantwoord wordt.</item>
         <item attribuut="Rubriek">Handel en economie (Handelsbelemmeringen) Internationale betrekkingen (Overig) Milieu (Algemeen)</item>
         <item attribuut="Trefwoorden">Curaçao Economische sancties Milieuhygiëne</item>
         <item attribuut="Vindplaats">Kamervragen met antwoord 1996-1997, nr. 1096, Tweede Kamer</item>
         <item attribuut="Afkomstig_van">Justitie Kabinet voor Nederlands-Antilliaanse en Arubaanse Zaken</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1997-04-23</item>
         <item attribuut="Datum_indiening">1997-02-25</item>
         <item attribuut="Document-id">KVR4791</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2237" allpagenumbers="2237 2238" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1096" onderwerp="" indiendatum="1997-02-25">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="23 april 1997) Zie ook Aanhangsels Handelingen nrs. 838 en 1036, vergaderjaar 1996–1997">
         <antwoorder functie="minister" ministerie="Nederlands-Antilliaanse en Arubaanse Zaken">Voorhoeve</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de uitspraak <voetnoot nummer="1"/>van gedeputeerde B. Demei (eilandgebied Curac¸ao) als zou het indienen van bezwaarschriften van de milieubeweging die «tot stagnatie leiden», door de overheid met een boycot van de betrokken milieuorganisaties beantwoord worden? </vraag>
      <vraag nummer="2">Is dit het standpunt ook van het voltallige eilandsbestuur? </vraag>
      <vraag nummer="3">Deelt u de mening dat deze uitspraak ongepast is en afbreuk doet aan het democratische besluitvormingsproces waarvan het indienen van bezwaarschriften gelukkig onderdeel uitmaakt? </vraag>
      <vraag nummer="4">Deelt u de opvatting dat de milieubeweging juist over voldoende counter vailing power dient te beschikken om de belangen van natuur en milieu die toch al flink onder druk staan, zo goed mogelijk te behartigen? </vraag>
      <vraag nummer="5">Zou het niet meer in de rede liggen de milieubeweging in materiële zin een zekere ondersteuning te geven om daarmee het belang van het beschermen van natuur en milieu op Curac¸ao en de overige eilanden te onderstrepen? </vraag>
      <noten afkomstig="vraag">
         <noot nummer="1" datum="1997-12-31" bron="Tijdens een interview op de locale TV">Tijdens een interview op de locale TV, 31 december 1997</noot>
      </noten>
   </vragen>
   <antwoorden aantal="5">
      <antwoord nummer="1">Ik heb via de media kennis kunnen nemen van de desbetreffende uitspraken van de toenmalige gedeputeerde Demei. Ook de minister van Volksgezondheid en Milieuhygiëne van de Nederlandse Antillen, mevrouw E. Doran-Scoop, heeft via de media kennis moeten nemen van deze uitspraken. Het eilandsbestuur is over de uitspraken in kennis gesteld door de milieubeweging. </antwoord>
      <antwoord nummer="2">Nee. Ook de minister van Volksgezondheid en Milieuhygiëne van de Nederlandse Antillen deelt het standpunt niet. </antwoord>
      <antwoord nummer="3">Ja. Ik deel uw opvatting dat de uitspraken van de heer Demei niet passen in het democratische besluitvormingsproces waarvan het recht tot het indienen van bezwaarschriften onderdeel uitmaakt. Ook de minister van Volksgezondheid en Milieuhygiëne van de Nederlandse Antillen deelt uw opvatting. Zij meldt hierover het volgende: «Het indienen van bezwaarschriften is een essentieel onderdeel van de democratische besluitvormingsprocessen. In wettelijke procedures betreffende milieuregelgeving zoals Hinderverordeningen is de inbreng van derden-belanghebbenden, waaronder de milieubeweging, van grote waarde voor een afgewogen oordeel bij definitieve vergunningverlening. Overigens zijn er gevallen geweest waarbij ik als minister van Volksgezondheid en Milieuhygiëne overigens zelf ook gebruik maak van deze mogelijkheid». Van het bestuurscollege van het eilandgebied Curac¸ao ontving ik bericht, dat inmiddels een reactie is uitgegaan naar de milieubeweging met de volgende inhoud: «De leden van het bestuurscollege geven geregeld interviews aan de media, waarin zij informatie en opinies geven over vele onderwerpen en zaken. Het bestuurscollege gaat er vanuit dat zij daarbij de nodige zorgvuldigheid en wijsheid betrachten. Het komt regelmatig voor dat geïnterviewden (niet alleen gedeputeerden!) een opmerking in de publiciteit maken die zij zelf en/of anderen betreuren en het liefst als niet gezegd of niet geschreven zouden willen zien. Ons college heeft een collectieve verantwoordelijkheid voor onderwerpen die in behandeling zijn in dit orgaan. Ten aanzien van uw vraag of het bestuurscollege van mening is dat de betrokken milieu-organisaties geboycot moeten worden, delen wij u mede dat bij de behandeling van bezwaarschriften, het bestuurscollege de voorschriften van de Hinderverordening Curac¸ao 1994 volgt. Een boycot van welke organisatie ook is geen onderwerp dat in behandeling of overweging is bij ons college.» </antwoord>
      <antwoord nummer="4">Juist in deze fase, waarin het milieubeleid in de Nederlandse Antillen in opkomst is, is het naar mijn mening van belang het draagvlak voor milieu en natuur te vergroten. De milieubeweging heeft daarin naar mijn mening een belangrijke eigen rol en verantwoordelijkheid. Deze mening wordt gedeeld door de minister van Volksgezondheid en Milieuhygiëne van de Nederlandse Antillen. Het bestuurscollege van Curac¸ao voegt daaraan toe, dat alle sectoren van de gemeenschap zich in moeten zetten voor het milieu. Daarbij kan het vanzelfsprekend voorkomen dat het college een andere zienswijze heeft dan particuliere organisaties. </antwoord>
      <antwoord nummer="5">In het verlengde van mijn antwoord onder 4 ligt dat in de rede. In de nota Contouren van het Milieu- en Natuurbeleid (1996–2000), die door de regering van de Nederlandse Antillen in september 1996 is goedgekeurd, is dan ook een belangrijke rol toebedacht aan de milieubeweging, niet alleen overigens als maatschappelijke beweging maar eveneens als partner van de overheid in bijvoorbeeld natuurbeheer en onderzoek. In de bij deze nota gevoegde begroting is een aanzienlijk bedrag aan steun voor de milieubeweging voorzien. Voorts kan ik in dit verband melden, dat sinds 1995 een Milieufonds en een fonds voor Natuurprojecten zijn opgericht. Deze fondsen richten zich met name op de ondersteuning van activiteiten van particuliere organisaties op deze beleidsterreinen. De Nederlandse regering is samen met de Antilliaanse regering één van de donoren van deze fondsen. </antwoord>
      <noten afkomstig="antwoord"/>
   </antwoorden>
</kvr>
