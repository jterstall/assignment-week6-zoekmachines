<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Volkshuisvesting, Ruimtelijke Ordening en Milieubeheer over het opstappen van de Raad van Commissarissen van woningcorporatie Huis en Erf in Schijndel. (Ingezonden 29 juni 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23494
</item>
         <item attribuut="Inhoud">Vragen naar aanleiding van een bericht in het Brabants Dagblad van 25 juni 2005 over de rol die de minister zou hebben gespeeld bij het opstappen van de Raad van Commissarissen en het aanstellen van een toezichthouder bij de betreffende woningcorporatie.</item>
         <item attribuut="Rubriek">Volkshuisvesting (Huurwoningen)</item>
         <item attribuut="Trefwoorden">Woningbouwverenigingen</item>
         <item attribuut="Vindplaats">Kamervragen met antwoord 2004-2005, nr. 2081, Tweede Kamer</item>
         <item attribuut="Vraagnr_bij_indiening">2040517410</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2005-07-12</item>
         <item attribuut="Datum_indiening">2005-06-29</item>
         <item attribuut="Document-id">KVR23494</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4441" allpagenumbers="4441 4442" vetnummer="2040517410" code="0405tkkvr2081" lopendefooter="Tweede Kamer, vergaderjaar 2004–2005, Aanhangsel" filenaam="KVR23494" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2081" onderwerp="" indiendatum="2005-06-29">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2005-07-12">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Klopt het dat de Raad van Commissarissen van de woningcorporatie Huis en Erf is opgestapt in overleg met u en op uw advies? <voetnoot nummer="1"/>Zo ja, op grond van welke wettelijke bevoegdheid c.q. verantwoordelijkheid heeft u dit advies gegeven? </vraag>
      <vraag nummer="2">Klopt het dat de volkshuisvestingsprestaties van de woningcorporatie Huis &amp; Erf, zoals de realisatie van betaalbare nieuwbouw en het onderhouden en verbeteren van het bestaande woningbezit, ver uitsteken boven het gemiddelde van de sector, terwijl de gemiddelde huur en het huurniveau als percentage van het wettelijk maximum juist ver onder het gemiddelde van de sector liggen? Kunt u uw antwoord cijfermatig onderbouwen? </vraag>
      <vraag nummer="3">Klopt het dat de woningcorporatie Huis &amp; Erf door het Centraal Fonds voor de Volkshuisvesting tot op heden financieel als solvabel beoordeeld is? Zo ja, hoe is dit te rijmen met de uitspraak van het oud-lid van de Raad voor Commissarissen Van der Linden dat de toezichthouder al eerder rapporteerde dat het vermoeden juist is dat de woningcorporatie Huis &amp; Erf weinig meer kan hebben? </vraag>
      <vraag nummer="4">Is het waar dat u de afgelopen jaren slechts drie keer een toezichthouder heeft benoemd bij een woningcorporatie, in twee gevallen na een fraudezaak en in het derde geval bij de woningcorporatie Huis en Erf? Kunt u aangeven op grond van welke beleidsmatige uitgangspunten u een toezichthouder heeft aangesteld bij een woningcorporatie die probeert haar kerndoelstelling – het realiseren van goede, betaalbare huisvesting voor de primaire doelgroep – waar te maken? </vraag>
      <noten afkomstig="vraag">
         <noot nummer="1" datum="2005-06-25" bron="Brabants Dagblad" titel="SP trekt in Huis &amp; Erf sowieso aan kortste eind">Brabants Dagblad, 25 juni 2005: «SP trekt in Huis &amp; Erf sowieso aan kortste eind»</noot>
      </noten>
   </vragen>
   <antwoorden aantal="4">
      <antwoord nummer="1" voetnoot="1">Nee, dat klopt niet. De Raad van Commissarissen heeft op basis van haar moverende redenen ontslag genomen. Ik heb hierin geen adviserende rol vervult. De Raad van Commissarissen heeft haar voornemen om af te treden vooraf gecommuniceerd met de betrokken accountmanager van mijn departement en mij per brief over haar motieven geïnformeerd. Als bijlage <voetnoot nummer="1"/>treft u deze brief aan. </antwoord>
      <antwoord nummer="2">Deze vraag is niet zonder meer met ja of nee te beantwoorden. Op basis van de jaarcijfers over 2003 en met gebruikmaking van de zogeheten herstructureringsindex, behoort woningcorporatie Huis &amp; Erf tot de goede middengroep. Woningcorporatie Huis &amp; Erf heeft een meerjarig nieuwbouwprogramma, overigens met hoge stichtingskosten, te weten gemiddeld circa € 180 000. Het huidige weerstandsvermogen is echter onvoldoende om de gekozen onrendabele toppen (gemiddeld bijna drie keer zo hoog als het landelijk gemiddelde, te weten circa € 73 000 versus circa € 27 000) van de voorgenomen projecten te dekken. Dit is ook gerapporteerd door de accountant naar aanleiding van de jaarrekening over 2004. Het gemiddelde huurniveau is circa 55% van wat maximaal redelijk is. Landelijk ligt dat percentage tussen 64% en 68%. Het continueren van het door woningcorporatie Huis &amp; Erf gehanteerde beleid ten aanzien van onder meer de onrendabele toppen in combinatie met het gehanteerde verhuurbeleid leidt er toe dat binnen enkele jaren het weerstandsvermogen tot onder het aanvaardbaar niveau zal dalen en investeringen op de langere termijn niet meer gewaarborgd zijn. </antwoord>
      <antwoord nummer="3">Het is juist dat de woningcorporatie Huis &amp; Erf door het Centraal Fonds voor de Volkshuisvesting over de afgelopen jaren financieel als solvabel heeft beoordeeld. Deze beoordeling heeft mede plaats gevonden in het licht van het destijds door woningcorporatie Huis &amp; Erf aangeleverde investeringsprogramma. In het belang van de volkshuisvesting moet ook op de langere termijn een gezonde financiële situatie zijn gewaarborgd. Het bestuur van woningcorporatie Huis &amp; Erf heeft een nieuw investeringsprogramma opgesteld. Bij het onverkort uitvoeren van dit investeringsprogramma loopt woningcorporatie Huis &amp; Erf grotere financiële risico’s. De uitspraak van het oud-lid van de Raad van Commissarissen zal zijn ingegeven door het feit dat bij een ongewijzigd financieel investerings- en huurbeleid het weerstandsvermogen de komende jaren aanzienlijk daalt en tot grotere financiële risico’s leidt. Zoals in het vorige antwoord is aangegeven is dit ook gerapporteerd door de accountant. De accountant heeft aanbevelingen gedaan om een meer solide financieel beleid en bedrijfsvoering te bewerkstelligen, ook op de langere termijn. Deze aanbevelingen en de bevindingen van de door mij aangestelde toezichthouder zijn voor het bestuur van de woningcorporatie Huis &amp; Erf inmiddels aanleiding geweest het beleid hierop te gaan aanpassen. </antwoord>
      <antwoord nummer="4">Ik heb de afgelopen twee jaren driemaal een toezichthouder aangesteld. De wettelijke basis voor het tijdelijk aanstellen van een extern toezichthouder is artikel 43 van het Besluit beheer sociale-huursector. Mede door uw Kamer is bevestigd dat een goed intern toezicht onontbeerlijk is in de toezichtketen van woningcorporaties. Onderdeel van deze keten is een Raad van Commissarissen c.q. een Raad van Toezicht. Ik acht het binnen mijn verantwoordelijkheid passen om een extern toezichthouder aan te stellen in die gevallen waarin het intern toezicht ontbreekt en er ook overigens omstandigheden zijn die dat vereisen. Overigens is het de wens geweest van de aftredende Raad van Commissarissen om een extern toezichthouder te krijgen. Ik heb het in het belang van de volkshuisvesting noodzakelijk geacht om bij woningcorporatie Huis &amp; Erf een extern toezichthouder aan te stellen. Hierbij heeft als belangrijkste reden een rol gespeeld de ervaringen van deze Raad van Commissarissen, zoals zij mij deze per eerderbedoelde brief heeft kenbaar gemaakt en de kennis en ervaring die binnen mijn departement bestaat omtrent de al jaren bestaande (bestuurlijke) problematiek binnen de woningcorporatie Huis &amp; Erf. Dit heb ik met mijn brief van 19 mei 2005 aan het bestuur van Huis &amp; Erf meegedeeld. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
