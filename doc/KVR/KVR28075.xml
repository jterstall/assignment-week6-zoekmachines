<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hamer en Samsom (beiden PvdA) aan de staatssecretaris van Onderwijs, Cultuur en Wetenschap, mevrouw Dijksma, en de minister voor Wonen, Wijken en Integratie over het slechte binnenmilieu van kinderdagverblijven. (Ingezonden 12 april 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28075
</item>
         <item attribuut="Inhoud">Vragen naar aanleiding van een uitzending van het tv-programma Radar van 9 april 2007 over slechte ventilatie bij kinderdagverblijven, waardoor de kinderen gezondheidsrisico's lopen. Vragenstellers verzoeken de beide bewindslieden de kindercentra te betrekken bij de toegezegde kabinetsvisie over het binnenmilieu bij basisscholen. Deze vragen dienen als aanvulling op eerdere vragen ter zake van het Tweede Kamerlid Gesthuizen, eveneens ingezonden 12 april 2007.</item>
         <item attribuut="Rubriek">Welzijn (Kinderopvang)</item>
         <item attribuut="Trefwoorden">Kinderopvang</item>
         <item attribuut="Vindplaats">Kamervragen met antwoord 2006-2007, nr. 1502, Tweede Kamer</item>
         <item attribuut="Vraagnr_bij_indiening">2060712230</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Hamer</persoon>
            <persoon partij="PvdA">Samsom</persoon>
         </item>
         <item attribuut="Datum_reaktie">2007-05-10</item>
         <item attribuut="Datum_indiening">2007-04-12</item>
         <item attribuut="Document-id">KVR28075</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3187" allpagenumbers="3187 3188" vetnummer="2060712230" code="0607tkkvr1502" lopendefooter="Tweede Kamer, vergaderjaar 2006–2007, Aanhangsel" filenaam="KVR28075" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1502" onderwerp="" indiendatum="2007-04-12">
         <vrager partij="PvdA" oorsprong="parlement">Hamer</vrager>
         <vrager partij="PvdA" oorsprong="parlement">Samsom</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Dijksma, en de minister voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="10 mei 2007), zie ook Aanhangsel Handelingen nr. 1420, vergaderjaar 2006–2007">
         <antwoorder functie="staatssecretaris" ministerie="Onderwijs, Cultuur en Wetenschap">Dijksma</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Zijn bij u de cijfers bekend waaruit blijkt dat 70% van de kinderdagverblijven niet goed geventileerd zou zijn, waardoor 210.000 kinderen aan slechte binnenmilieu omstandigheden worden blootgesteld? Lopen kinderen gevaar door de slechte ventilatie, zoals ziektes, allergieën, astma, etc.? Wat gaat u hieraan doen? <voetnoot nummer="1"/>
      </vraag>
      <vraag nummer="2">Is het waar dat er geen eisen worden gesteld aan de kindercentra met betrekking tot het binnenmilieu door het Bouwbesluit of de Wet Kinderopvang, zoals dit wel geldt voor werknemers op de werkvloer? Zijn de grenswaarden van de inspectie van de GGD wel voldoende? </vraag>
      <vraag nummer="3">Kunt u de kindercentra betrekken, zoals eerder afgesproken in de beantwoording op schriftelijke vragen aan uw voorgangers, bij de kabinetsvisie op het binnenmilieu op basisscholen? </vraag>
      <noten afkomstig="vraag">
         <noot nummer="2"/>
         <noot nummer="3"/>
         <noot nummer="1" datum="2007-04-9" bron="Tros Radar">Tros Radar, 9 april 2007, www.trosrader.nl</noot>
         <noot nummer="2" documenttype="Kamervragen" documentnummer="998" documentjaargang="2005-2006">Aanhangsel Handelingen, nr. 998, vergaderjaar 2005–2006.</noot>
         <noot nummer="3" documenttype="Kamerstuk" kamerstuk-id="30 800 VIII" documentnummer="94">Kamerstuk 30 800 VIII, nr. 94</noot>
      </noten>
   </vragen>
   <toelichting>Deze vragen dienen ter aanvulling van eerdere vragen terzake van het lid Gesthuizen (SP), ingezonden 12 april 2007 (vraagnummer 2060712150). </toelichting>
   <antwoorden aantal="3">
      <antwoord nummer="1">Voor zover mij bekend is er geen landelijk onderzoek gedaan naar de luchtkwaliteit van kindercentra. In de uitzending van Tros Radar kwam ir. A.C. Boerstra aan het woord. Mij zijn cijfers bekend van zijn eigen onderzoek naar de luchtkwaliteit in Rotterdamse kinderdagverblijven van zijn onderzoeksbureau BBA (Boerstra Binnenmilieu Advies) uit 2004. Hierin wordt geconcludeerd dat in de zomertijd 7% van de kinderdagverblijven niet voldoende geventileerd zijn. In de wintertijd is dat – in de speelruimten – 69%. Ik ben van mening ben dat een gezonde leefomgeving van groot belang is voor de gezondheid van kinderen. Om deze reden ben ik in gesprek met de veldpartijen in de kinderopvang (MOgroep, de Branchevereniging en ouderbelangenorganisatie BOinK) over de kwaliteit van het binnenmilieu in kindercentra. Aangezien de primaire verantwoordelijkheid voor de kwaliteit van het binnenmilieu bij de houder van een kinderopvangorganisatie ligt, heb ik bij de betreffende brancheorganisaties geïnformeerd naar de verdere acties op dit gebied. De branche heeft toegezegd gezamenlijk met voorlichting te zullen komen aan de hand waarvan kindercentra de luchtkwaliteit kunnen verbeteren. Het zal daarbij onder meer gaan om praktische tips voor betere ventilatie. De verandering van het ventilatiegedrag en het onderhoud van de ventilatievoorzieningen staat dus centraal. Het ministerie van VROM laat op dit moment een studie doen naar de beschikbare literatuur en onderzoeksrapporten over de huidige situatie op scholen en kindercentra met betrekking tot het binnenmilieu. Daarnaast doet de VROM-inspectie Regio Noord, in opdracht van de ministeries van VROM, WWI, SZW, VWS en OCW onderzoek naar de kwaliteit van het binnenmilieu op basisscholen. In beide onderzoeken worden verschillende binnenmilieu-aspecten meegenomen zoals lucht, temperatuur, vocht en geluid. Deze onderzoeken zijn medio 2007 afgerond. Naar aanleiding van de resultaten uit deze onderzoeken zal het kabinet verdere stappen op het gebied van kinderdagverblijven ondernemen. Ik zal uw Kamer hiervan op de hoogte houden. </antwoord>
      <antwoord nummer="2" voetnoot="2">In de Wet kinderopvang en de Woningwet zijn reeds kwaliteitseisen opgenomen. Met de inwerkingtreding van de Wet kinderopvang op 1 januari 2005 geldt dat de verantwoordelijkheid voor de gezonde leef- en speelomgeving bij de kinderopvangorganisaties ligt. Iedere kinderopvangorganisatie moet jaarlijks een risico-inventarisatie en -evaluatie opstellen. Een onderdeel hiervan, zoals ook is beschreven in de toetsingskaders van de GGD, is het in beeld brengen van de gezondheidsrisico’s als gevolg van het binnenmilieu. De GGD controleert of deze risico-inventarisatie feitelijk heeft plaats gevonden, of de risico’s op een juiste manier zijn ingeschat en of hierop logische maatregelen volgen. De GGD-inspecteur controleert daarmee niet aan de hand van grenswaarden of de leef- en speelomgeving gezond is, maar onderzoekt of de kinderopvangorganisatie op een juiste manier invulling geeft aan zijn verantwoordelijkheden. Indien deze kinderopvangorganisatie de GGD-inspecteur daarvan niet kan overtuigen, kan er een nader onderzoek ingesteld worden. Bij een onvoldoende score, rapporteert de GGD aan de gemeente die vervolgens de mogelijkheid heeft om sancties uit te oefenen. Ook ouders kunnen een actieve rol spelen. Zoals ook in de tv-uitzending van Tros Radar werd gezegd, kunnen ouders de kinderopvangondernemer aanspreken op zijn verantwoordelijkheid en bijvoorbeeld vragen een CO <voetnoot nummer="2"/>-meter te plaatsen en te gebruiken. Daarbij stelt de overheid krachtens de Woningwet eisen aan de ventilatiecapaciteit van gebouwen. Deze voorschriften, voorheen van gemeentelijke aard, zijn sinds 1 oktober 1992 in het Bouwbesluit landelijk van kracht. Sinds 1 september 2005 is voor een gebouw voor kinderopvang ook de eis gesteld aan de spuivoorziening om snel sterk verontreinigde binnenlucht te kunnen afvoeren. In de voorschriften is een onderscheid gemaakt tussen bestaande bouw en te bouwen gebouwen. Deze laatste categorie moet een hedendaags aanvaardbaar niveau hebben. Bij verandering van gebouwen zijn de voorschriften voor te bouwen gebouwen van toepassing. </antwoord>
      <antwoord nummer="3">In de stukken waaraan u refereert wordt gesteld dat, zodra het onderzoek naar de kwaliteit van het binnenmilieu in klaslokalen van basisscholen en andere projecten die door de minister van OCW in de brief met kenmerk PO/B&amp;B/06.29506 zijn genoemd zijn afgerond, het kabinet met een visie zal komen op welke wijze het kabinet in de toekomst zal bijdragen aan het verbeteren van het binnenmilieu op basisscholen. Voor zover er lessen te trekken zijn voor de kinderopvangcentra uit de onderzoeksbevindingen bij de basisscholen zal ik zorgen dat de brancheorganisaties in de kinderopvang daarover worden geïnformeerd. Ook zal ik bezien wat de doorwerking van de kabinetsvisie op het binnenmilieu bij basisscholen zou kunnen zijn ten aanzien van de situatie op kinderopvangcentra. Om het formuleren van de kabinetsvisie m.b.t. de basisscholen niet onnodig te vertragen, geef ik (met de minister van WWI) er de voorkeur aan beide onderwerpen gescheiden te houden. </antwoord>
      <noten afkomstig="antwoord"/>
   </antwoorden>
</kvr>
