<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dijksma (PvdA) aan de minister van Verkeer en Waterstaat over de mogelijke invoering van de dodehoekspiegel voor vrachtwagens. (Ingezonden 28 augustus 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18546
</item>
         <item attribuut="Inhoud">De invoering van de dodehoekspiegel lijkt een fiasco te worden, nu is gebleken dat de spiegel niet op de juiste wijze wordt afgesteld of technisch niet voldoet aan de eisen.</item>
         <item attribuut="Rubriek">Verkeer, vervoer en waterstaat (Fietsen) Verkeer, vervoer en waterstaat (Motorrijtuigen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Fietsen Verkeersveiligheid Vrachtwagens</item>
         <item attribuut="Vindplaats">Kamervragen met antwoord 2003-2004, nr. 24, Tweede Kamer</item>
         <item attribuut="Vraagnr_bij_indiening">2020316390</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Dijksma</persoon>
         </item>
         <item attribuut="Datum_reaktie">2003-09-19</item>
         <item attribuut="Datum_indiening">2003-08-28</item>
         <item attribuut="Document-id">KVR18546</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="53" allpagenumbers="53 54" vetnummer="2020316390" code="0304tkkvr24" lopendefooter="Tweede Kamer, vergaderjaar 2003–2004, Aanhangsel" filenaam="KVR18546" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="24" onderwerp="" indiendatum="2003-08-28">
         <vrager partij="PvdA" oorsprong="parlement">Dijksma</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-09-19">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met het bericht als zou de invoering van de dodehoekspiegel een «groot fiasco» zijn doordat de dodehoekspiegel niet op de juiste wijze is afgesteld of technisch niet voldoet aan de eisen? <voetnoot nummer="1"/>
      </vraag>
      <vraag nummer="2">Bent u het met dit oordeel eens? Zo ja, wat gaat u daaraan doen? Zo nee, waarom bent u er niet mee eens? </vraag>
      <vraag nummer="3">Hoe komt het dat uitgerekend alleen de politie, in dit geval in Amsterdam, kwetsbare weggebruikers, zoals voetgangers en (brom)fietsers waarschuwt? Is hier sprake van een gedoogbeleid en/of een gebrek aan brede, landelijke voorlichting? Wilt u uw antwoord toelichten? </vraag>
      <vraag nummer="4">Hoe oordeelt u over de door de verkeerspolitie voorgestelde oplossing van controle van de aanwezigheid en/of functionaliteit van de dodehoekspiegel bij de (jaarlijkse) apk-keuringen? </vraag>
      <noten afkomstig="vraag">
         <noot nummer="1" datum="2003-08-27" bron="De Telegraaf" titel="Invoering dodehoekspiegel fiasco">De Telegraaf, 27 augustus 2003: «Invoering dodehoekspiegel fiasco»</noot>
      </noten>
   </vragen>
   <antwoorden aantal="4">
      <antwoord nummer="1">Ja, ik ben daarmee bekend. </antwoord>
      <antwoord nummer="2">Zoals reeds eerder aan de Kamer gemeld, neem ik deze berichten zeer serieus. De conclusies die de politie naar aanleiding van de gehouden controles heeft getrokken zijn nader toegelicht tijdens een gesprek op 9 september jl. tussen medewerkers van mijn ministerie, de politie (Amsterdam en Haarlem) en brancheorganisatie TLN. De uitkomsten van het gesprek zijn in het kort: • er bestaat bij chauffeurs behoefte aan meer informatie omtrent de afstelling van de dodehoekspiegel; • er bestaat behoefte aan nog meer voorlichting aan kwetsbare verkeersdeelnemers; • er bestaat geen verschil van inzicht omtrent de definitie van de dode hoek. Berichten als zouden daarover verschillen van mening bestaan tussen mijn ministerie en andere betrokken organisaties zijn pertinent onjuist. Voor wat betreft de afstelling van dodehoekspiegels worden reeds de nodige initiatieven genomen, zoals het creëren van zogenaamde plaatsen waar chauffeurs hun spiegels kunnen afstellen. Ook is er door 3VO een initiatief genomen om een instructievideo te maken hoe je spiegels moet afstellen. Dit alles past in het kader van het convenant (Actieplan dode hoek) dat in het jaar 2000 is afgesloten tussen V&amp;W en branche- en belangenorganisaties en waarin is afgesproken dat alle partijen datgene doen wat in hun vermogen ligt de dodehoekspiegel op snelle en goede wijze te introduceren. </antwoord>
      <antwoord nummer="3">Ik weet dat de politie in Amsterdam een waarschuwing naar kwetsbare verkeersdeelnemers heeft doen uitgaan middels hun persbericht. Dat de politie juist in die gemeente de nodige aandacht besteedt aan de dode hoek vind ik niet verwonderlijk, gezien de ongevallen die er als gevolg van de dode hoek in die gemeente hebben plaatsgevonden. Er is geen sprake van een gedoogbeleid. Zoals ook uit het antwoord op de voorgaande vraag blijkt, is voorlichting aan kwetsbare verkeersdeelnemers van groot belang. Juist ook omdat wanneer een dodehoekspiegel is gemonteerd, kwetsbare verkeersdeelnemers alert moeten blijven. Oplettendheid van de overige verkeersdeelnemers is en blijft een eerste vereiste. In het verleden heeft hierover reeds communicatie plaatsgevonden. Ik noem: • de televisiespot in het kader van A naar Beter, waarin de kwetsbare verkeersdeelnemer erop wordt gewezen dat deze alert dient te blijven, ook wanneer een dodehoekspiegel op de vrachtauto is gemonteerd; • de advertentie in landelijke dagbladen met een soortgelijke boodschap als de televisiespot; • de sponsoring van Veilig op Weg (een project van TLN) waarin kinderen wordt bijgebracht hoe zij zich ten opzichte van de vrachtauto het beste kunnen gedragen. Met name voorlichting over de dode hoek maakt een belangrijk onderdeel uit van dat programma; • de sponsoring van professioneel lesmateriaal dat gebruikt gaat worden binnen Veilig op Weg. De politie heeft mijn ministerie opgeroepen de voorlichting over de dode hoek aan kwetsbare verkeersdeelnemers nog verder te versterken. Ik overweeg om in nauw overleg met de sector te bezien hoe aan die oproep gehoor gegeven kan worden. </antwoord>
      <antwoord nummer="4">De aanwezigheid van de dodehoekspiegel (of een camerasysteem) met bijbehorend gedefinieerd gebied dat de chauffeur via de spiegel of het camerasysteem moet kunnen zien, is reeds een APK-eis. Bij APK-keuringen wordt over het algemeen een lijst gehanteerd waarop de goedgekeurde systemen zijn vermeld. Van deze systemen is bekend dat zij zodanig afgesteld kunnen worden dat de chauffeur het gedefinieerde gebied kan overzien. De juiste afstelling van de spiegel is vervolgens de verantwoordelijkheid van de chauffeur, mede omdat een juiste afstelling net als bij de personenauto, afhankelijk is van zijn of haar lengte. Wanneer een systeem is gemonteerd dat niet op de lijst staat aangegeven, moet worden gecontroleerd of met het gemonteerde systeem het gedefinieerde gebied door de chauffeur kan worden overzien. Als dit het geval is kan de auto voor wat betreft dit aspect worden goedgekeurd. Vervolgens is het de verantwoordelijkheid van de chauffeur om er in de praktijk voor te zorgen dat de spiegels, waaronder de dodehoekspiegel, goed afgesteld blijven. </antwoord>
      <noten afkomstig="antwoord"/>
   </antwoorden>
</kvr>
