<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Erp (VVD) over aanbestedingsprocedures voor het leveren van Kopieer-Laserpapier (Ingezonden 3 mei 1995)</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1498
</item>
         <item attribuut="Inhoud">Herdruk i.v.m. het niet afdrukken van vraag 11 en 12.</item>
         <item attribuut="Rubriek">Handel en economie (Mededinging)</item>
         <item attribuut="Vindplaats">Kamervragen met antwoord 1994-1995, nr. 854H, Tweede Kamer</item>
         <item attribuut="Indiener">
            <persoon partij="VVD">Van Erp</persoon>
         </item>
         <item attribuut="Datum_reaktie">1995-05-31</item>
         <item attribuut="Datum_indiening">1995-05-03</item>
         <item attribuut="Document-id">KVR1498</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1741" allpagenumbers="1741 1742" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="854" onderwerp="" indiendatum="1995-05-3">
         <vrager partij="VVD" oorsprong="parlement">Van Erp</vrager>
         <vraagt-aan/>
      </vraagdata>
      <antwoorddata antwoorddatum="1995-05-31">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u de voorwaarden van de openbare aanbesteding Kopieer-Laserpapier van het ministerie van Justitie? <voetnoot nummer="1"/>
      </vraag>
      <vraag nummer="2">Weet u dat een «een accountantsverklaring betreffende de totale omzet en de totale omzet op het gebied van kopieer-laserpapier van de onderneming over de laatste drie boekjaren» (pag. 2) overlegd moet worden? </vraag>
      <vraag nummer="3">Kent u de eis, dat alleen ondernemingen in aanmerking kunnen komen voor de opdracht die «onder meer een jaarlijkse omzetwaarde op het gebied van kopieer-laserpapier van ten minste f 6 miljoen, over de laatste drie boekjaren hebben behaald» (pag. 2)? </vraag>
      <vraag nummer="4">Kent u het inschrijvingsreglement voor de levering van kopieer-, offset- en laserprintpapier 1995 van de Erasmus Universiteit Rotterdam? </vraag>
      <vraag nummer="5">Weet u dat de inschrijver alleen kans maakt als hij over het boekjaar 1993 een gezamenlijke omzet in de produkten kopieer-, offset- en laserpapier tezamen van f 25 miljoen heeft gehad? </vraag>
      <vraag nummer="6">Weet u dat het noodzakelijk is een «specificatie van de omzet (vergezeld van accountantsverklaring) over de afgelopen twee jaar (1992, 1993) en de verwachte omzet van 1994 naar de aard van de leveringen van kopieer-, offset- en laserpapier, alsmede de totale omzet» bij te voegen? </vraag>
      <vraag nummer="7">Kent u de voorwaarden voor de aanbestedingsprocedure voor het leveren van papier aan het ministerie van Buitenlandse Zaken? </vraag>
      <vraag nummer="8">Moet «een lijst van de voornaamste leveringen in de afgelopen drie jaren, hun bedrag, data en de publiek- of privaatrechtelijke instanties waarvoor ze bestemd waren», bijgesloten worden? </vraag>
      <vraag nummer="9">Deelt u de mening, dat zulke gegevens concurrentie-gevoelige informatie zijn? </vraag>
      <vraag nummer="10">Waarom worden dergelijke eisen ten aanzien van de omzet gesteld? </vraag>
      <noten afkomstig="vraag">
         <noot nummer="1">Nr. 475808/95 ter inzage bij de Directie Algemene Zaken van het ministerie van Justitie</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Ja, een dergelijke eis is geheel in overeenstemming met de Europese richtlijnen voor overheidsopdrachten. De Europese richtlijnen voor overheidsopdrachten bieden met betrekking tot de kwalitatieve selectiecriteria de mogelijkheid om verklaringen te vragen ten aanzien van de financieel-economische draagkracht van de leverancier (richtlijn leveringen 93/36/EG, artikel 22). Een van de verklaringen betreft een verklaring van de totale omzet en de omzet in produkten waarop een opdracht betrekking heeft over de laatste drie boekjaren (artikel 22, lid 1, onder c, van genoemde richtlijn). De aanbestedende diensten geven in de aankondiging of in de uitnodiging tot inschrijving aan welke referenties zij verlangen. </antwoord>
      <antwoord nummer="3">Ja. De opgesomde referenties in artikel 22 van de richtlijn zijn niet limitatief, naast de in de richtlijn vermelde referenties zijn derhalve ook andere criteria mogelijk. De aanbestedende dienst dient in de aankondiging of de uitnodiging tot inschrijving kenbaar te maken welke referenties hij verlangt. In het algemeen geldt dat de vereiste kwalitatieve selectiecriteria niet discriminerend mogen zijn ten aanzien van bepaalde inschrijvers. Artikel 23, lid 3, van de richtlijn stelt voorts dat bij het inwinnen van dergelijke inlichtingen niet verder mag worden gegaan dan gezien de inhoud van de opdracht verantwoord is. Het is aan de nationale rechter dan wel het Hof van Justitie van de Europese Gemeenschappen om te beoordelen of een bepaalde eis gezien de inhoud van de opdracht verantwoord is. </antwoord>
      <antwoord nummer="4">Ja. </antwoord>
      <antwoord nummer="5">Ja. De in de richtlijn opgenomen financieel-economische selectiecriteria zijn niet limitatief. De aanbestedende dienst mag daarnaast andere criteria hanteren mits deze vooraf kenbaar zijn gemaakt, niet discriminerend ten aanzien van bepaalde aanbieders zijn en gezien de inhoud van de opdracht verantwoord zijn. Het is aan de nationale rechter dan wel het Hof van Justitie van de Europese Gemeenschappen om te beoordelen of een bepaalde eis gezien de inhoud van de opdracht verantwoord is. </antwoord>
      <antwoord nummer="6">Ja. Dit is conform artikel 22, lid 1, onder c van bovengenoemde richtlijn. </antwoord>
      <antwoord nummer="7">Ja. </antwoord>
      <antwoord nummer="8">Indien de aanbestedende dienst in de aankondiging of in de uitnodiging tot inschrijving heeft aangegeven dat deze referentie (artikel 23, lid 1, onder a) verlangd wordt, dient een dergelijke verklaring te worden bijgesloten. </antwoord>
      <antwoord nummer="9">Dergelijke gegevens kunnen concurrentie-gevoelige informatie zijn. De aanbestedende dienst moet dan ook bij het inwinnen van dergelijke informatie met de gerechtvaardigde belangen van de leverancier met betrekking tot de bescherming van fabrieks- en bedrijfsgeheimen rekening houden (artikel 23, lid 3, van de richtlijn 93/36/EG). </antwoord>
      <antwoord nummer="10">Dergelijke eisen worden gesteld om de aanbestedende dienst in staat te stellen de leveranciers te beoordelen op hun financieel-economische draagkracht (en technische bekwaamheid) en zo op een objectieve wijze tot een selectie van een aantal kandidaten te komen dat zal worden uitgenodigd om een offerte uit te brengen. </antwoord>
      <noten afkomstig="antwoord"/>
   </antwoorden>
</kvr>
