<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Atsma en Ormel (beiden CDA) aan de minister van Landbouw, Natuur en Voedselkwaliteit over BSE en voedselveiligheid. (Ingezonden 6 november 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18951
</item>
         <item attribuut="Inhoud">Vragen naar aanleiding van bericht dat er 78 ton rundvlees is vernietigd vanwege het feit dat er bij één rund een fout in de monsterneming voor een BSE-test heeft plaatsgevonden [aanvulling op vragen terzake van het lid Van den Brand (GroenLinks), ingezonden 6 november 2003].</item>
         <item attribuut="Rubriek">Veeteelt (Runderen) Veeteelt (Veeziekten)</item>
         <item attribuut="Trefwoorden">Runderen Veeziekten</item>
         <item attribuut="Vindplaats">Kamervragen met antwoord 2003-2004, nr. 366, Tweede Kamer</item>
         <item attribuut="Vraagnr_bij_indiening">2030402610</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Atsma</persoon>
            <persoon partij="CDA">Ormel</persoon>
         </item>
         <item attribuut="Datum_reaktie">2003-11-25</item>
         <item attribuut="Datum_indiening">2003-11-06</item>
         <item attribuut="Document-id">KVR18951</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="787" allpagenumbers="787 788" vetnummer="2030402610" code="0304tkkvr366" lopendefooter="Tweede Kamer, vergaderjaar 2003–2004, Aanhangsel" filenaam="KVR18951" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="366" onderwerp="" indiendatum="2003-11-6">
         <vrager partij="CDA" oorsprong="parlement">Atsma</vrager>
         <vrager partij="CDA" oorsprong="parlement">Ormel</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2003-11-25">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw mening over de vernietiging van 78 ton rundvlees vanwege het feit dat er bij één rund een fout in de monsterneming voor de BSE-test heeft plaatsgevonden? <voetnoot nummer="1"/>
      </vraag>
      <vraag nummer="2">Wat is het risico voor de volksgezondheid als de kans dat het verkeerd geteste rund BSE zou hebben, zeer klein is? </vraag>
      <vraag nummer="3">Wat is het risico voor de volksgezondheid als er een kans is dat één rund uit een groep van meer dan 100.000 dieren BSE zou hebben? </vraag>
      <vraag nummer="4">Wat is uw mening over de vernietiging van het vlees van meer dan 100 000 gezonde runderen? </vraag>
      <vraag nummer="5">Is de wijze van testen op BSE in de Europese Unie (EU) geharmoniseerd? Zo neen, waarom niet? Is het waar dat er verschillende soorten testen in de EU zijn gevalideerd? Waarom mag in Nederland dan slechts één test worden gebruikt? </vraag>
      <vraag nummer="6">Is het waar dat een aantal nieuw toetredende landen tot de EU nog niet voldoet aan de EU-eisen ten aanzien van de controle op en bestrijding van BSE? Wordt hier niet met twee maten gemeten? Zo ja, wat wordt hieraan gedaan? En hoe is de controle op BSE aan de buitengrenzen van de EU geregeld? </vraag>
      <vraag nummer="7">Wordt vlees dat van buiten de EU komt gecontroleerd op BSE? Zo ja, wordt dat op gelijke wijze gedaan? Zo neen, waarom wordt dat vlees dan toegelaten? </vraag>
      <noten afkomstig="vraag">
         <noot nummer="1" datum="2003-11-4" bron="Agrarisch Dagblad">Agrarisch Dagblad, 4 november 2003</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Van den Brand (GroenLinks), ingezonden 6 november 2003. </toelichting>
   <antwoorden aantal="7">
      <antwoord nummer="1">De vernietiging van veilig en goed vlees dient zoveel mogelijk voorkomen te worden. Echter, als er twijfel bestaat aan de veiligheid, dan dient het betreffende vlees met het oog op het voorzorgsprincipe vernietigd te worden. In dit geval bestond die twijfel, omdat de test niet goed was uitgevoerd. Besloten is dat vlees terug te halen, waarin het betreffende karkas of de delen daarvan aanwezig zou kunnen zijn. De omvang van de partij werd mede bepaald door de batchgrootte die slachterijen hanteren. </antwoord>
      <antwoord nummer="2">Het risico is zeer gering, te meer omdat alle risicomaterialen (SRM) standaard op de slachterijen worden verwijderd en uiteindelijk vernietigd. </antwoord>
      <antwoord nummer="3">Het risico is zeer gering, immers ten aanzien van BSE bestaat een pakket van maatregelen, waaronder de verwijdering en vernietiging van risicomateriaal (SRM) en de Feed-ban, dat de volksgezondheid borgt. </antwoord>
      <antwoord nummer="4">Zie antwoord 1. </antwoord>
      <antwoord nummer="5">De wijze van testen op BSE is binnen de EU geharmoniseerd. In 2001 werd aanvankelijk slechts één test toegestaan. Sinds 2002 zijn ingevolge de TSE-Verordening vijf testen toegestaan, die alle zijn toegelaten na een uitgebreide validatie. In het kader van de Regeling erkenning laboratoria snelle BSE-testen kan elk laboratorium een erkenning aanvragen voor één (of meerdere) van deze testen. Het laboratorium kan dus vrijelijk kiezen. In Nederland worden op dit moment twee van de vijf geaccepteerde testen gebruikt. </antwoord>
      <antwoord nummer="6">De controle op de uitvoering van de BSE-maatregelen is in een aantal landen nog niet voldoende. Er wordt op dit punt echter niet met twee maten gemeten. Het uitgangspunt is dat de toetredende landen alle bestaande communautaire wetgeving overnemen bij toetreding. In het Toetredingsverdrag zijn daar in beperkte mate uitzonderingen op vastgelegd, maar niet voor BSE-gerelateerde regelgeving. Vlees uit derde landen dient net zo veilig te zijn als vlees afkomstig uit EU-lidstaten. Daartoe dienen derde landen gelijkwaardige garanties te geven. Om hierop toe te zien worden communautaire inspecties en controles verricht om na te gaan of de exporterende derde landen aan de invoervoorschriften voldoen. Aangezien BSE aan het karkas niet te diagnosticeren is, dienen dieren en producten vergezeld te gaan van een diergezondheidscertificaat. De inhoud van de verklaring is afhankelijk van de herkomst van het vlees. Landen worden hiertoe ingedeeld in BSE-risicocategorieën. Bij invoer uit BSE-vrije derde landen dient een internationaal diergezondheidscertificaat overgelegd te worden waaruit blijkt dat het land voldoet aan de voorwaarden om in die BSE-vrije categorie te worden ingedeeld. Er worden in dat geval geen aanvullende BSE-eisen gesteld. Bij invoer uit landen die geen BSE-vrije status hebben, dient in de certificaten onder meer aanvullend verklaard te worden dat het product geen risicomateriaal bevat. Daarnaast dient het vlees voorzien te zijn van een etiket dat informatie bevat over de herkomst van het dier, dit om een snelle tracering mogelijk te maken. </antwoord>
      <antwoord nummer="7">Zie antwoord 6. </antwoord>
      <noten afkomstig="antwoord"/>
   </antwoorden>
</kvr>
