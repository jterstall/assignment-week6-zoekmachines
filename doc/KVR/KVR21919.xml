<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="13">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) aan de minister van Financiën over de kwaliteit en de kosten van de dienstverlening door banken. (Ingezonden 1 december 2004); Antwoord</item>
         <item attribuut="Bestand">27Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21919
</item>
         <item attribuut="Inhoud">Vragen naar aanleiding van de actie van de Consumentenbond tegen de verschraling van de dienstverlening van banken tegen steeds hogere tarieven.</item>
         <item attribuut="Rubriek">Bedrijfsleven en industrie (Bank- en verzekeringswezen) Geld- en kapitaalmarkt (Betalingsverkeer)</item>
         <item attribuut="Trefwoorden">Bankwezen Betaalmiddelen Betalingsverkeer</item>
         <item attribuut="Vindplaats">Kamervragen met antwoord 2004-2005, nr. 653, Tweede Kamer</item>
         <item attribuut="Vraagnr_bij_indiening">2040504120</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">2004-12-27</item>
         <item attribuut="Datum_indiening">2004-12-01</item>
         <item attribuut="Document-id">KVR21919</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1379" allpagenumbers="1379 1380 1381 1382" vetnummer="2040504120" code="0405tkkvr653" lopendefooter="Tweede Kamer, vergaderjaar 2004–2005, Aanhangsel" filenaam="KVR21919" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="653" onderwerp="" indiendatum="2004-12-1">
         <vrager partij="PvdA" oorsprong="parlement">Crone</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2004-12-27">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="13">
      <vraag nummer="1" voetnoot="1 2">Kent u de berichtgeving over de actie van de Consumentenbond tegen de verschraling van de dienstverlening van banken tegen steeds hogere tarieven? <voetnoot nummer="1"/>, <voetnoot nummer="2"/>
      </vraag>
      <vraag nummer="2">Waarom moet steeds meer betaald worden voor betaalrekeningen, betaalpassen, enveloppen, de rente bij rood staan en creditcards? </vraag>
      <vraag nummer="3">Deelt u de mening dat basisbetaaldiensten gratis zouden moeten zijn, omdat iedereen bij zijn eigen geld moet kunnen en het beschikken over je eigen geld een primaire levensbehoefte is? </vraag>
      <vraag nummer="4">Wat is uw reactie op het gegeven dat in zo’n korte tijd reeds 20.000 mensen zich bij de actie van de Consumentenbond hebben aangesloten? </vraag>
      <vraag nummer="5">Hoe kan naar uw oordeel het vermogen tot het opvangen van belangrijke signalen bij de banken worden verbeterd? </vraag>
      <vraag nummer="6" voetnoot="3">Blijkt uit een onderzoek van de NMa dat de prijzen die de banken berekenen in de periode 1999–2003 met 60% zijn gestegen? <voetnoot nummer="3"/>
      </vraag>
      <vraag nummer="7">Wanneer kan een aanscherping van de Mededingingswet worden verwacht die het mogelijk maakt om oligopolies snel en effectief aan te pakken? </vraag>
      <vraag nummer="8">Hoe kunnen in de Mededingingswet het samenspanningsverbod (art. 6 en het artikel inzake misbruik van een economische machtspositie (art. 24) zodanig worden aangescherpt dat een effectieve aanpak mogelijk wordt? Is een omkering van de bewijslast bij verdachte prijsbewegingen denkbaar? </vraag>
      <vraag nummer="9" voetnoot="4">Deelt u de mening dat steeds meer elementen van het betalingsverkeer een netwerkgebonden karakter krijgen waarop directe regulering meer van toepassing zou moeten zijn dan het klassieke mededingingsbeleid, zoals u zelf aangaf in uw brief aan de Kamer van 17 februari jl.? <voetnoot nummer="4"/>
      </vraag>
      <vraag nummer="10">Hoe kunnen de voortdurend stijgende tarieven worden verklaard, ook in het licht van de aanhoudende vermindering van het aantal bankkantoren en de zeer hoge nettowinsten die banken maken en die in 2003 meer dan 10 miljard euro beliepen? </vraag>
      <vraag nummer="11" voetnoot="5">Hoe kunnen de hoge winsten van meer dan 10 miljard euro in relatie worden gebracht tot de geringe kosten (1000 tot 1500 euro per maand per locatie) die kennelijk nodig zijn om basisbetaaldiensten in de lucht te houden, bijvoorbeeld in de vorm van «servicewinkels»? <voetnoot nummer="5"/>
      </vraag>
      <vraag nummer="12">Deelt u de mening dat, ook gezien de zeer hoge winsten, in relatie tot het grote maatschappelijke belang van de toegang tot het betalingsverkeer en het overtrokken kostenbewustzijn van de banken, wetgeving dringend noodzakelijk is om deze toegang tot het betalingsverkeer in stand te houden? </vraag>
      <vraag nummer="13">Waarom heeft u, als het om de banken gaat, een stellige voorkeur voor de weg van het overleg en de vrijwilligheid? Waarom is dit het geval nu steeds duidelijker wordt dat dit te weinig oplevert en de banken hun maatschappelijke verantwoordelijkheid niet nemen, maar meer belang lijken te hechten aan de belangen van hun aandeelhouders? </vraag>
      <noten afkomstig="vraag">
         <noot nummer="1" titel="Nederlandse banken moeten met de billen bloot">Metro, 24november 2004,«Nederlandse banken moeten met de billen bloot»</noot>
         <noot nummer="2">www.consumentenbond.nl</noot>
         <noot nummer="3" titel="Compleet pakket of eigen keuzes">Geldgids Consumentenbond, «Compleet pakket of eigen keuzes», blz. 13, november 2004</noot>
         <noot nummer="4" documenttype="Kamerstuk" kamerstuk-id="28 122" documentnummer="20" documentpagina="5">Kamerstuk 28 122, nr. 20, blz. 5</noot>
         <noot nummer="5" datum="2004-11-22" bron="de Volkskrant" titel="Servicewinkel bundelt alles wat dorp kwijtraakt; Bank, postkantoor, bibliotheek en uitzendbureau kunnen blijven door ze «samen» bij VVV of bakker onder te brengen">de Volkskrant, 22 november 2004: «Servicewinkel bundelt alles wat dorp kwijtraakt; Bank, postkantoor, bibliotheek en uitzendbureau kunnen blijven door ze «samen» bij VVV of bakker onder te brengen»</noot>
      </noten>
   </vragen>
   <antwoorden aantal="13">
      <antwoord nummer="1">Ja. </antwoord>
      <antwoord nummer="2" voetnoot="1">Banken kunnen op individueel niveau vrijelijk hun tarieven vaststellen. Zoals onlangs aangegeven in antwoorden op kamervragen van lid Kant <voetnoot nummer="1"/>hangt de hoogte van de tarieven en de wijze van tarifering ondermeer samen met het zich voortdurend ontwikkelende productaanbod, alsmede met de veiligheidsmaatregelen die getroffen worden om misbruik tegen te gaan. De ontwikkelingen in de tarieven verschillen per bank en hangen ondermeer samen met de differentiatie in het productaanbod en de structuur van de gebruikte distributiekanalen. Het aanbod is de afgelopen jaren breder en complexer geworden en er is geïnvesteerd in nieuwe distributiekanalen. Internationaal gezien liggen de tarieven van baaldiensten voor consumenten in Nederland overigens nog steeds op een relatief laag niveau. </antwoord>
      <antwoord nummer="3">Neen, het feit dat iedereen over zijn eigen geld moet kunnen beschikken neemt niet weg dat er een tarief geheven kan worden voor betaaldiensten. Betalen kost nu eenmaal geld. Dit laat onverlet dat de toegang tot het betalingsverkeer endaarmee de toegang tot het economisch verkeervoldoende gewaarborgd moet zijn. Daar waar het betalingsverkeer onvoldoende toegankelijk is worden banken aangesproken op hun maatschappelijke verantwoordelijkheid. In dit kader is ondermeer het convenant basisbetaaldiensten tot stand gekomen, dat bewerkstelligt dat ook dak- en thuislozen een betaalrekening kunnen openen. </antwoord>
      <antwoord nummer="4">Dat de Consumentenbond meer dan 20.000 consumenten bereid vindt om aan deze actie mee te doen geeft aan dat de ontwikkelingen in de tarieven niet onopgemerkt zijn gebleven. Aangenomen mag worden dat signalen als deze ook worden gehoord door de banken. Overigens vinden consumenten al snel dat zij te veel betalen voor de producten die zij afnemen wanneer daar naar gevraagd wordt. </antwoord>
      <antwoord nummer="5">Het ligt niet in de rede dat ondergetekende individuele banken adviseert over de wijze waarop zij zouden kunnen inspelen op wensen aan de vraagkant van de markt. In zijn algemeenheid hebben zij er zelf belang bij te weten wat er leeft in de markt, al was het maar om de ondernemingsstrategie zodanig in te richten dat producten worden aangeboden waar vraag naar is, waarmee ondernemingen zich kunnen onderscheiden van hun concurrenten en die tevens aansluiten op de specifieke kenmerken en competenties van de onderneming zelf. Daarnaast hebben de banken en de Consumentenbond zitting in het Maatschappelijk Overleg Betalingsverkeer (MOB), waar knelpunten voor specifieke doelgroepen met betrekking tot het betalingsverkeer besproken worden. Zoals het MOB nu functioneert worden signalen uit de samenleving daar bespreekbaar gemaakt en wordt actief en in overleg met verschillende partijen gezocht naar oplossingen. In die zin is de communicatie tussen aanbieders en afnemers aanzienlijk verbeterd. </antwoord>
      <antwoord nummer="6">Zoals ook aangegeven in de voornoemde antwoorden op recente kamervragen van lid Kant zijn alleen de tarieven van de PIN-passen in de aangegeven periode met 60% gestegen. Daarbij moet worden opgemerkt dat deze stijging met name wordt veroorzaakt doordat de Postbank in deze periode is gestart met het tariferen van de PIN-pas. De tarieven voor pinpassen bij andere banken zijn veel minder gestegen. Andere tarieven zijn in dezelfde periode gelijk gebleven of zelfs gedaald. Afhankelijk van het betaalpatroon kan het betalingsverkeer voor individuele consumenten dus duurder of goedkoper zijn geworden. </antwoord>
      <antwoord nummer="7">Bij de evaluatie van de Mededingingswet, alsmede in het kabinetsstandpunt daarover d.d. oktober 2003 en de nota naar aanleiding van het verslag bij het wetsvoorstel Modernisering Europees Mededingingsrecht is uitvoerig stilgestaan bij de werking van artikel 6 (kartelverbod) en artikel 24(misbruik van economische machtspositie). Daarbij is geconcludeerd dat aanscherping van het huidige instrumentarium niet noodzakelijk en ongewenst is. Door aanscherping van artikel 6 en artikel 24zou de Nederlandse regelgeving te veel uit de pas gaan lopen bij de Europese mededingingsregels (artikel 81 respectievelijk 82 EG-verdrag). Voorts is het kabinet van mening dat niet zo zeer de aanpassing van materiële verbodsbepalingen maar veeleer de uitbreiding van de onderzoeksbevoegdheden en de aanscherping van het sanctie-instrumentarium de effectiviteit van het toezicht zullen bevorderen. De voorstellen daartoe zullen naar verwachting in het voorjaar van 2005 naar de Tweede Kamer worden gestuurd. Tevens zal daarbij de fusietoets (aan de hand waarvan de NMa vooraf bepaalt of een concentratie toelaatbaar is) worden verduidelijkt, zodat vorming van mededingingsbeperkende oligopolies beter voorkomen kan worden. In de nieuwe tekst komt duidelijker de nadruk te liggen op «beperking van de mededinging» in plaats van op «economische machtspositie.» </antwoord>
      <antwoord nummer="8">Zie het antwoord op vraag 7. </antwoord>
      <antwoord nummer="9">De aangehaalde passage heeft betrekking op het toezicht op afwikkelsystemen, dat wordt opgenomen in deel IV van de Wet financieel toezicht die niet toeziet op de tarieven van individuele betaaldiensten (betaalrekeningen, betaalpassen, enveloppen en dergelijke), al is de tariefstelling binnen de achterliggende infrastructuur hier natuurlijk wel van invloed op. De aangehaalde passage heeft betrekking op de situatie waarin afnemers afhankelijk zijn van één aanbieder (in dit geval Interpay), wier schaalvoordelen en netwerkeffecten dusdanig groot zijn dat de markt in de praktijk mogelijk onbetwistbaar is. Zo een dergelijke aanbieder stelselmatig misbruik zou maken van haar machtspositie kan direct ingrijpen in de tarieven in aanvulling op de toepassing van de Mededingingswet wenselijk zijn. Er vanuit gaande dat de concurrentie in de achterliggende processing van betaaldiensten voldoende gewaarborgd wordt en betaalproducten nog steeds door meerdere aanbieders in onderlinge concurrentie aan consumenten worden aangeboden is er geen (economische) aanleiding om de tarieven te reguleren. Dat het netwerkkarakter van het betalingsverkeer toeneemt, kan ik overigens niet beamen. Gesteld kan worden dat in ieder geval wel sprake is van veranderingen in de dynamiek in de markt. Zo is het aantal kanalen waarlangs het betalingsverkeer verloopt toegenomen, wat de dreiging van marktpenetratie door nieuwe spelers vergroot, waardoor de concurrentiedruk stijgt. Tegelijkertijd verloopt nog slechts een klein deel van het betalingsverkeer via de balies van bankkantoren. Er ontstaat dus een situatie waarin in toenemende mate concurrentie zal gaan plaatsvinden tussen verschillende netwerken, al worden deze deels ook aangeboden door de oorspronkelijke aanbieders in de markt. Daarnaast zal in de toekomst de omvang van de markt toenemen: aanbieders zullen steeds meer op Europees niveau moeten concurreren en ook op Europees niveau zoeken naar de optimale schaalgrootte, waarbij infrastructurele netwerkeffecten uiteraard een rol kunnen spelen. Bij voldoende concurrentie zal een betere benutting van schaalvoordelen een drukkend effect hebben op de tarieven. </antwoord>
      <antwoord nummer="10">In aanvulling op het antwoord onder vraag 2 kan worden vermeld dat het aanbieden van betaaldiensten een deel vormt van de activiteiten van banken. De rentebaten ingevolge kredietverlening vormen traditioneel de grootste winstbron. Daarbij zij tevens aangetekend dat een groot deel van de activiteiten van Nederlandse banken in het buitenland plaatsvinden. De banken zelf betogen overigens steeds dat het betalingsverkeer in Nederland verliesgevend is. Zoals te doen gebruikelijk bij ondernemingen moeten aangeboden diensten(pakketten) in iedere markt (op termijn) zelfstandig voldoende inkomsten genereren die nodig zijn voor dekking van de kostprijs. Het is dan ook denkbaar dat de prijs van een dienstenpakket wordt verhoogd ter compensatie van kostenstijgingen of investeringen, terwijl het bedrijf als geheel winst maakt. Als verliezen op individuele producten worden voor langere tijd geaccepteerd worden is sprake van kruissubsidiëring. In dat geval accepteert een aanbieder dat een product of dienst onder de kostprijs wordt aangeboden, omdat de hiermee gemaakte verliezen worden goedgemaakt door winsten op een ander product (bijvoorbeeld het verstrekken van kredieten). Aanbieders kunnen zelf besluiten of en in hoeverre zij een dergelijke situatie laten voortbestaan. </antwoord>
      <antwoord nummer="11">Zoals blijkt uit het antwoord op vraag 10 kan een dergelijke relatie tussen de winsten van banken en benodigde middelen voor het openhouden van een locatie niet rechtstreeks worden gelegd. Het genoemde bedrag van € 1.500 geldt als subsidie voor de «host», die de verschillende gastdienstverleners ruimte verleent in de eigen locatie. In hoeverre dit bedrag nodig of afdoende is zal afhankelijk zijn van de lokale situatie en kan op dit moment niet worden vastgesteld gezien de korte looptijd van dit initiatief. </antwoord>
      <antwoord nummer="12">Zoals aangegeven in bovenstaande antwoorden zijn de afgelopen jaren veel nieuwe kanalen ontstaan waarlangs het betalingsverkeer zich afspeelt. Gedacht kan worden aan telebankieren, internetbankieren en betalen via internet. De betaling van mobiele netwerkdiensten vindt vaak plaats via de mobiele telefoon en het opnemen van geld gebeurt tegenwoordig hoofdzakelijk via de PIN-automaat (24uur per dag beschikbaar) en via de zogenaamde cashbackfunctie van lokale toonbankinstellingen (extra geld pinnen bij de betaling van boodschappen met behulp van de PIN-pas). Deze functionaliteiten hebben bijgedragen aan een forse versnelling in de verwerking van betaalopdrachten van consumenten. Het aantal bezoeken aan bankkantoren is de laatste jaren onder invloed van deze ontwikkelingen fors teruggelopen. Dit wordt geïllustreerd door het rapport «Bereikbaarheid bancaire dienstverlening», dat onlangs door het Maatschappelijk Overleg Betalingsverkeer aan ondergetekende is aangeboden (ook te vinden op www.dnb.nl). Ter illustratie geeft het rapport weer dat het aantal bezoeken van rekeninghouders aan Rabobankfilialen in 1980 nog 280 miljoen bedroeg en in 2004naar verwachting nog maar 4miljoen zal bedragen (een daling van bijna 98%). Een evenredige extreme daling in het aantal filialen heeft in dezelfde periode niet plaatsgevonden. Dit betekent niet dat de bereikbaarheid en toegankelijkheid hiermee voor eenieder voldoende gewaarborgd is. Zoals eerder aan uw Kamer gemeld kunnen, met name op het platteland en in bepaalde wijken van grote steden, ouderen, gehandicapten en winkeliers hinder ondervinden van het teruglopende aantal bankkantoren. De introductie van een wet die ertoe moet leiden dat de wetgever banken voorschrijft waar en/of tegen welk tarief zij hun bankdiensten mogen aanbieden zou echter diep ingrijpen in het vrije ondernemerschap van banken en daardoor inefficiënties teweeg brengen. Daarmee zou een dergelijke algemene maatregel disproportioneel zijn in verhouding tot de problematiek die specifiek is van karakter. Dit neemt niet weg dat het van belang is om serieus aandacht te besteden aan de problematiek van specifieke doelgroepen. Het MOB is juist opgericht vanuit de filosofie dat oplossingen voor specifieke knelpunten die voortkomen uit ontwikkelingen in het betalingsverkeer vaak heel goed in overleg tussen stakeholders tot stand gebracht kunnen worden. Dit neemt niet weg dat de overheid, daar waar de borging van voornoemde publieke belangen in het geding is, een eigen verantwoordelijkheid heeft. In zoverre deze problemen vooral op lokaal niveau spelen ligt het voor de hand dat lokale overheden hier een rol bij spelen. </antwoord>
      <antwoord nummer="13">Zoals hiervoor aangegeven betreft het een specifiek probleem waarvoor een algemene oplossing via wetgeving zijn doel voorbij zou schieten. Beter is het te zoeken naar maatoplossingen, zoals gedaan wordt in het MOB. Dat overleg met banken niet veel zou opleveren is een stelling die door ondergetekende niet wordt gedeeld. De komende voortgangsrapportage betalingsverkeer zal meer inzicht bieden in de resultaten die het afgelopen jaar geboekt zijn door het MOB. Deze zal uw Kamer begin 2005 worden toegezonden, nadat het MOB aan ondergetekende gerapporteerd heeft. </antwoord>
      <noten afkomstig="antwoord">
         <noot nummer="1" documenttype="Kamervragen" documentjaargang="2003-2004" documentnummer="243">Aanhangsel Handelingen, vergaderjaar 2003–2004, nr. 243.</noot>
      </noten>
   </antwoorden>
</kvr>
