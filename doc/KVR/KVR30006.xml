<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de ministers van Buitenlandse Zaken en van Justitie over de voortgang van het onderzoek in de zaak Munir in Indonesië. (Ingezonden 9 mei 2007); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30006
</item>
         <item attribuut="Inhoud">Nadere vragen naar stand van zaken onderzoek naar de moord op de Indonesische mensenrechtenactivit Munir. Onder andere over de melding dat één getuige of verdachte vermoedelijk in Nederlands is ondergedoken. Zie ook Aanhangsel van de Handelingen II, 2005-2006, nr. 1964.</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Indonesië Mensenrechten</item>
         <item attribuut="Vindplaats">Kamervragen met antwoord 2007-2008, nr. 534, Tweede Kamer</item>
         <item attribuut="Vraagnr_bij_indiening">2060714630</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2007-06-06</item>
         <item attribuut="Datum_indiening">2007-05-09</item>
         <item attribuut="Document-id">KVR30006</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1149" allpagenumbers="1149 1150" vetnummer="2060714630" code="0708tkkvr534" lopendefooter="Tweede Kamer, vergaderjaar 2007–2008, Aanhangsel" filenaam="KVR30006" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="534" onderwerp="" indiendatum="2007-05-9">
         <vrager partij="SP" oorsprong="parlement">Van Velzen</vrager>
         <vraagt-aan>de ministers van Buitenlandse Zaken en van Justitie</vraagt-aan>
      </vraagdata>
      <antwoorddata antwoorddatum="6 juni 2007)*">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wat is uw reactie op de nieuwe ontwikkelingen in het onderzoek naar de dood van de Indonesische mensenrechtenactivist Munir, waarbij wordt gemeld dat één getuige of verdachte (Ongen L.) vermoedelijk in Nederland is ondergedoken? <voetnoot nummer="1"/>
      </vraag>
      <vraag nummer="2">Heeft de Nederlandse regering hierover contact gehad met de Indonesische autoriteiten? Wat hebben deze autoriteiten ondernomen om deze getuige/verdachte te traceren? Is er een verzoek geweest deze man op te sporen? Zo ja, welke maatregelen heeft u getroffen? Deelt u het vermoeden dat deze man zich in Nederland bevindt? Bent u bereid om, indien nodig, zelf contact op te nemen met de Indonesische autoriteiten om uw assistentie aan te bieden? In hoeverre heeft u de bevoegdheid en bent u bereid zelf onderzoek te doen naar de daden van deze man, gezien het feit dat Munir in Nederlands luchtruim is overleden? </vraag>
      <vraag nummer="3" voetnoot="2 1">Herinnert u zich mijn eerdere vragen <voetnoot nummer="2"/>, waarin ik u vroeg actie te ondernemen om een Nederlandse sleutelgetuige te bewegen mee te werken aan justitieel onderzoek? Heeft Nederland bijgedragen aan het verhoor van de in het artikel <voetnoot nummer="1"/>genoemde apotheker? Zo ja, op welke wijze? Indien neen, waarom niet? Is het juist dat de weduwe van Munir, Suciwati, de Nederlandse politie heeft verzocht deze apotheker, Lie K.W., te verhoren? Welke actie is hierop ondernomen? Is het waar dat, zoals in het artikel vermeld wordt, deze getuige nooit is gehoord? Zo ja, wat is daarover uw mening? Heeft u de mogelijkheid en bent u bereid deze getuige alsnog te horen? </vraag>
      <vraag nummer="4">Is het waar dat er tot op de dag van vandaag nog geen enkele definitieve veroordeling heeft plaatsgevonden in deze zaak? Deelt u de mening dat dit het des te wenselijker maakt dat getuigen en of verdachten die zich in Nederland bevinden spoedig gehoord worden? </vraag>
      <vraag nummer="5">Op welke wijze verleent u in concreto medewerking, of heeft u in concreto medewerking verleend, aan de Indonesische autoriteiten bij het onderzoek? </vraag>
      <vraag nummer="6" voetnoot="3">Wat was de officiële reactie op uw pleidooi bij de Indonesische president om het geheime rapport van het speciale onderzoeksteam (TPF) vrij te geven? Wat is de stand van zaken met betrekking tot het rapport van het TPF? <voetnoot nummer="3"/>Heeft u zelf inzage gekregen in dit rapport en zo neen, deelt u mijn mening dat dit zeer wenselijk is, mede gezien Munir in Nederlands luchtruim overleden is? </vraag>
      <vraag nummer="7">Herinnert u zich uw voornemen om te bezien of de onderlinge samenwerking tussen Nederland en Indonesië verbeterd kan worden? Hoe is daarover het contact met uw ambtsgenoot van Justitie verlopen? Welke verbeteringen zijn doorgevoerd? Welke belemmeringen bestaan er nu nog om de twee betrokkenen die waarschijnlijk in Nederland verblijven en waarvan er één waarschijnlijk de Nederlandse nationaliteit heeft, in Nederland te verhoren? Bent u bereid om deze belemmeringen te bespreken met uw ambtsgenoot? </vraag>
      <vraag nummer="8">Kunt u (her)bevestigen dat u alles in het werk zult stellen om Indonesië praktisch te steunen bij het onderzoek naar de moord op Munir en dat u niet «als gekke Jopie langs de kant blijft staan»? </vraag>
      <noten afkomstig="vraag">
         <noot nummer="4"/>
         <noot nummer="1">de Volkskrant 7 mei 2007, Moord Munir nu echt in onderzoek http://www.volkskrant.nl/buitenland/article 422872.ece/Moord_Munir_nu_echt_in_onderzoek</noot>
         <noot nummer="2" documenttype="Kamervragen" documentnummer="1964" documentjaargang="2005-2006">Aanhangsel Handelingen, nr. 1964, vergaderjaar 2005–2006, zie antwoord op vraag 3.</noot>
         <noot nummer="3" documenttype="Kamervragen" documentnummer="1964" documentjaargang="2005-2006">Aanhangsel Handelingen, nr. 1964, vergaderjaar 2005–2006, zie antwoord op vraag 2.</noot>
         <noot nummer="4" documenttype="Handelingen" documentjaargang="2006-2007" documentnummer="29" documentpagina="1948">Handelingen II, vergaderjaar 2006–2007, nr. 29, pag. 1948.</noot>
      </noten>
   </vragen>
   <antwoorden aantal="6">
      <antwoord nummer="1 en 2">De Nederlandse regering heeft bij diverse ministeriële en hoogambtelijke contacten met de Indonesische autoriteiten aangedrongen op een spoedige oplossing in deze zaak waarbij de schuldigen van de moord op Munir worden opgespoord en berecht. Tijdens de recente «Senior Official Meeting» tussen Nederland en Indonesië is de zaak Munir aan de orde gesteld en heeft Nederland wederom aangedrongen op een spoedige oplossing in deze zaak, zodat de schuldigen aan de moord op Munir worden opgespoord en berecht. De Indonesische autoriteiten hebben vooralsnog niet om rechtshulp verzocht met betrekking tot de heer Ongen L. Mocht een verzoek om rechtshulp worden ingediend, dan is Nederland vanzelfsprekend bereid hieraan mee te werken binnen de grenzen van de Nederlandse wet en internationale regelgeving. Volgens recente mediaberichten zou de heer Ongen L. zich in Indonesië bevinden, waar hij onder auspiciën van de politie staat. Ik beschik niet over informatie waaruit iets anders zou blijken. Van belang is verder dat Munir niet in het Nederlandse luchtruim, noch aan boord van een Nederlands luchtvaartuig is overleden. Nederland beschikt met betrekking tot de moord op Munir daarom ook niet over rechtsmacht. </antwoord>
      <antwoord nummer="3 en 4">Tot op heden is niemand definitief veroordeeld in verband met de moord op Munir. De door u genoemde getuige is reeds in het beginstadium van het politieonderzoek door de Indonesische politie uitgebreid ondervraagd. Omdat deze getuige reeds in Indonesië was verhoord, was een Nederlands verhoor overbodig. Voor het verlenen van rechtshulp in een strafzaak is een rechtshulpverzoek van de desbetreffende autoriteiten vereist. Tot nog toe hebben de Indonesische autoriteiten geen verzoek tot rechtshulp aan Nederland gericht om de door u genoemde getuige verder te horen. Indien er volgens de Indonesische autoriteiten zich in Nederland getuigen of verdachten bevinden die vanuit het oogpunt van het strafrechtelijke onderzoek dienen te worden gehoord, is Nederland gaarne bereid hieraan mee te werken. Dit is ook aan de Indonesische autoriteiten kenbaar gemaakt. </antwoord>
      <antwoord nummer="5">In het verleden is met betrekking tot de moord op Munir door Nederland gevolg gegeven aan diverse verzoeken om rechtshulp uit Indonesië. Omdat het onderzoek in Indonesië is heropend, kan ik daarover verder geen mededeling doen. </antwoord>
      <antwoord nummer="6">Nederland heeft de Indonesische autoriteiten gevraagd om openbaarmaking van het rapport van het speciale onderzoeksteam (TPF). Tot op heden hebben de autoriteiten het rapport niet openbaar gemaakt. De Indonesische politie beschikt over het rapport en het ligt daarom niet in de lijn der verwachtingen dat het rapport informatie bevat die nog niet bekend is bij de politie. Gezien de huidige ontwikkelingen ten aanzien van het politieonderzoek, wil ik eerst de voortgang hiervan afwachten. </antwoord>
      <antwoord nummer="7">Nederland en Indonesië zijn gezamenlijk op ambtelijk niveau de mogelijkheden aan het onderzoeken om de strafrechtelijke samenwerking tussen beide landen te verbeteren. Deze verbetering in de samenwerking is erop gericht de toekomstige rechtshulprelatie tussen beide landen efficiënter te laten verlopen. Er zijn met betrekking tot de moord op Munir geen belemmeringen geweest bij de uitvoering van de voorgaande rechtshulpverzoeken van Indonesië. </antwoord>
      <antwoord nummer="8">Ja, zoals reeds hierboven gesteld, is Nederland vanzelfsprekend bereid mee te werken aan het Indonesische strafrechtelijke onderzoek als dit door de Indonesische autoriteiten wordt verzocht. </antwoord>
      <noten afkomstig="antwoord"/>
   </antwoorden>
</kvr>
