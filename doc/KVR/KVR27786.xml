<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Griffith (VVD) aan de minister van Binnenlandse Zaken en Koninkrijksrelaties over politie die betaalt voor bloed en speeksel. (Ingezonden 15 maart 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27786
</item>
         <item attribuut="Inhoud">Vragen over de aktie van de politie in Enschede. Automobilisten hebben zaterdagmiddag in Enschede van de politie geld gekregen voor bloed en speeksel. Er werd onderzoek gedaan naar het gebruik van drugs en medicijnen door verkeersdeelnemers. Wie een bloedmonster afstond, ontving tien euro.</item>
         <item attribuut="Rubriek">Criminaliteit en openbare orde (Drugs) Criminaliteit en openbare orde (Politie) Gezondheidszorg (Geneesmiddelen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Drugsbestrijding Geneesmiddelen Politie Verkeersveiligheid</item>
         <item attribuut="Vindplaats">Kamervragen met antwoord 2006-2007, nr. 1233, Tweede Kamer</item>
         <item attribuut="Vraagnr_bij_indiening">2060709600</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="VVD">Griffith</persoon>
         </item>
         <item attribuut="Datum_reaktie">2007-04-06</item>
         <item attribuut="Datum_indiening">2007-03-15</item>
         <item attribuut="Document-id">KVR27786</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2615" allpagenumbers="2615 2616" vetnummer="2060709600" code="0607tkkvr1233" lopendefooter="Tweede Kamer, vergaderjaar 2006–2007, Aanhangsel" filenaam="KVR27786" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1233" onderwerp="" indiendatum="2007-03-15">
         <vrager partij="VVD" oorsprong="parlement">Griffith</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2007-04-6">
         <antwoorder functie="minister" ministerie="Binnenlandse Zaken en Koninkrijksrelaties">Ter Horst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het artikel «Politie betaalt voor bloed en speeksel»? <voetnoot nummer="1"/>
      </vraag>
      <vraag nummer="2">Is het waar dat automobilisten in Enschede van de politie geld hebben gekregen voor bloedmonsters en speekselmonsters? Hoeveel is hiervoor per monster betaald? </vraag>
      <vraag nummer="3">Hoeveel automobilisten hebben geld van de politie ontvangen? Hoeveel heeft de politie totaal uitgekeerd aan de automobilisten? </vraag>
      <vraag nummer="4">Deelt u de mening dat dit een onjuiste besteding van belastinggeld is? </vraag>
      <vraag nummer="5">Tot wanneer worden de monsters bewaard en waar worden ze opgeborgen? </vraag>
      <vraag nummer="6">Voor welk doeleinde zullen de monsters gebruikt worden? </vraag>
      <vraag nummer="7">Hebben in het verleden vaker dergelijke acties plaatsgevonden en zullen deze in de toekomst ook vaker voorkomen? </vraag>
      <noten afkomstig="vraag">
         <noot nummer="1" datum="2007-03-10" bron="www.nu.nl">www.nu.nl, 10 maart 2007, 17:25 uur</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Nee. Tegelijk met een reguliere alcoholcontrole uitgevoerd door de politie heeft de Stichting Wetenschappelijk Onderzoek Verkeersveiligheid (SWOV) onderzoek gedaan naar het drugs- en geneesmiddelengebruik van automobilisten. Dit onderzoek gebeurt in opdracht van de Europese Commissie, in het kader van het EU-brede onderzoeksprojectproject DRUID (DRriving Under the Influence of Drugs, alcohol and medicines). Tot grote tevredenheid van de politie Twente verkeerde geen enkele gecontroleerde bestuurder onder invloed van alcohol. </antwoord>
      <antwoord nummer="3">Geen enkele automobilist heeft geld van de politie ontvangen. Automobilisten die op vrijwillige basis aan het SWOV-onderzoek meewerkten, ontvingen van SWOV-onderzoekers € 10 voor het afstaan van een bloedmonster en, als ze daartoe niet bereid waren, € 5 voor het afstaan van een speekselmonster. Het verstrekken van deze kleine vergoedingen voor de tijd en moeite van de proefpersonen maakt deel uit van de door de Europese Commissie goedgekeurde onderzoeksopzet. De vergoeding moet proefpersonen stimuleren aan het onderzoek deel te nemen, zodat de betrouwbaarheid van de uiteindelijke onderzoeksresultaten zo min mogelijk te lijden heeft onder non-respons. In totaal zijn 454 bestuurders (verplicht) door de politie getest op alcoholgebruik. Van hen hebben er 70 (vrijwillig) meegewerkt aan het SWOV-onderzoek; 60 van hen hebben een bloedmonster afgestaan en tien een speekselmonster. Drie bestuurders weigerden medewerking aan het SWOV-onderzoek. </antwoord>
      <antwoord nummer="4">De SWOV is een onafhankelijk onderzoeksinstituut dat voor dit onderzoek geld van de EU krijgt. Het onderzoek moet inzicht geven in het gebruik van drugs en geneesmiddelen die de rijvaardigheid kunnen beïnvloeden, in de risico’s daarvan voor de verkeersveiligheid en in de mogelijkheden om het gebruik van gevaarlijke stoffen in de toekomst efficiënt aan te pakken, o.a. via wetgeving, politietoezicht en voorlichting. </antwoord>
      <antwoord nummer="5">De monsters worden bewaard tot uiterlijk het einde van het onderzoek, dat voorzien is voor eind 2010. De monsters worden bewaard bij het Nederlands Forensisch Instituut (NFI). Overigens zijn alle monsters anoniem en dus niet te herleiden tot individuele personen. </antwoord>
      <antwoord nummer="6">Doel van het onderzoek is om een representatief beeld te krijgen van het gebruik van alcohol, drugs en medicijnen in Nederlandse verkeer. Het onderzoek moet leiden tot betrouwbare en praktische opsporingsmethoden voor drugs en medicijnen. De monsters worden door het NFI geanalyseerd op de aanwezigheid van de meest gebruikte drugs en een aantal benzodiazepines (geneesmiddelen die inwerken op het centrale zenuwstelsel, voornamelijk slaap- en kalmeringsmiddelen en angstremmers). </antwoord>
      <antwoord nummer="7">Het SWOV-onderzoek wordt uitgevoerd in zes politieregio’s, te weten: Amsterdam-Amstelland, Twente, Groningen, Hollands Midden, Gelderland-Zuid en Midden- en West-Brabant. De onderzoeksmetingen in het verkeer lopen tot in de tweede helft van 2009. </antwoord>
      <noten afkomstig="antwoord"/>
   </antwoorden>
</kvr>
