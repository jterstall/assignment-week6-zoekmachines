<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Economische Zaken over de uitspraak van het Europese Hof inzake energiebedrijven. (Ingezonden 13 juni 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23379
</item>
         <item attribuut="Inhoud">Vragen naar aanleiding van het artikel 'Brinkhorst krijgt baksteen op zijn voet' in het Financieele Dagblad van 9 juni 2005.</item>
         <item attribuut="Rubriek">Energie, water en grondstoffen (Energiebedrijven)</item>
         <item attribuut="Trefwoorden">Energiebedrijven</item>
         <item attribuut="Vindplaats">Kamervragen met antwoord 2004-2005, nr. 1974, Tweede Kamer</item>
         <item attribuut="Vraagnr_bij_indiening">2040516350</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2005-06-24</item>
         <item attribuut="Datum_indiening">2005-06-13</item>
         <item attribuut="Document-id">KVR23379</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4201" allpagenumbers="4201 4202" vetnummer="2040516350" code="0405tkkvr1974" lopendefooter="Tweede Kamer, vergaderjaar 2004–2005, Aanhangsel" filenaam="KVR23379" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1974" onderwerp="" indiendatum="2005-06-13">
         <vrager partij="SP" oorsprong="parlement">Gerkens</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2005-06-24">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw reactie op het artikel «Brinkhorst krijgt baksteen op zijn voet»? <voetnoot nummer="1"/>
      </vraag>
      <vraag nummer="2">Kunt u aangeven waarom destijds door uw ministerie geen ontheffing is aangevraagd? Zo neen, waarom niet? </vraag>
      <vraag nummer="3">Kunt u inzicht geven in het mogelijke bedrag van de te verwachten schadeclaims? Zo neen, waarom niet? Zo ja, ten laste van welke begroting zal dit bedrag komen? </vraag>
      <vraag nummer="4">Deelt u de mening dat door deze zaak gesproken kan worden van een mislukte liberalisering aangezien het gevolg minder concurrentie en hogere stroomprijzen was? Zo neen, waarom niet? Zo ja, welke conclusies verbindt u hieraan? </vraag>
      <vraag nummer="5">Hoe kan een dergelijke misser in de toekomst voorkomen worden? </vraag>
      <vraag nummer="6">Kunt u aangeven wat de mogelijkheden zijn om de onrendabele contracten die tot 2009 lopen te ontbinden? </vraag>
      <vraag nummer="7">Kunt u aangeven of en welke consequenties deze zaak heeft voor de splitsing van de energiebedrijven? </vraag>
      <noten afkomstig="vraag">
         <noot nummer="1" datum="2005-06-9" bron="Het Financieele Dagblad">Het Financieele Dagblad, 9 juni 2005</noot>
      </noten>
   </vragen>
   <antwoorden aantal="7">
      <antwoord nummer="1">Ik heb het artikel met interesse gelezen. </antwoord>
      <antwoord nummer="2">De SEP (Samenwerkende Elektriciteits Productiebedrijven) had vóór de liberalisering onder andere tot taak om de elektriciteitsvoorziening voor Nederland veilig te stellen. Dat was een taak, noodzakelijk voor het algemeen belang. Door de kenmerken van markt en product was langetermijnplanning noodzakelijk. Voor de planning van voldoende capaciteit op lange termijn is de keuze: ofwel investeren in eigen centrales ofwel de voorziening veilig stellen middels langlopende (import)contracten. Nederland heeft ook gekozen voor het laatste: het sluiten van langlopende contracten met buitenlandse producenten. Langlopend, dat wil zeggen, in duur tussen de 13 en 20 jaar, en bovendien – en dat is een van de belangrijkste kwesties in deze zaak – niet opzegbaar door één van partijen. De contracten garanderen levering van een bepaalde hoeveelheid elektriciteit tegen een hoge vaste vergoeding, plus een vergoeding per daadwerkelijk geleverde hoeveelheid elektriciteit. Om aan deze contracten te kunnen voldoen werd aan SEP, gezien de beperkte capaciteit op de grensoverschrijdende verbindingen, een importmonopolie toegekend. Met de Elektriciteitswet 1998 werd de Elektriciteitsrichtlijn 96/92 geïmplementeerd. De geleidelijke liberalisering die dit meebracht leidde ertoe dat de taak van algemeen belang van SEP verviel evenals het wettelijk importmonopolie. De rechtspersoon SEP restte alleen nog de afwikkeling van de bestaande verplichtingen. Toen de markt openging kregen ook andere partijen dan SEP de kans om zelf te importeren, waardoor er – vanwege de prijsverschillen met Duitsland en Frankrijk – schaarste op de grensoverschrijdende verbindingen ontstond. Om de contracten gestand te kunnen doen, moest derhalve ná de liberalisering een deel van de beschikbare importcapaciteit worden gereserveerd voor de oude SEP-contracten. Dat is dan ook zo geregeld in de Netcode van de DTe en in de OEPS (Overgangswet Elektriciteitsproductiesector). De OEPS bevat een verplichting voor TenneT om tot 2009 (als het laatste langlopende contract met Electricité de France eindigt) de benodigde capaciteit te reserveren. Sinds 2000 ligt de voorrang voor de SEP-contracten derhalve ook wettelijk vast. VEMW, Eneco en APX hebben tegen het betrokken onderdeel van de Netcode bezwaar gemaakt bij het College van Beroep voor het bedrijfsleven (CBB). Het CBB heeft daarop prejudiciële vragen gesteld aan het Hof van Justitie. In de Hofprocedure waren niet alleen de interveniërende lidstaten (o.a. Nederland en Frankrijk) maar óók de Europese Commissie van oordeel, dat (ruw gezegd) de SEP-contracten in de niet-geliberaliseerde markt waren gerechtvaardigd uit een oogpunt van algemeen belang, zodat er met betrekking tot het doorlopen van die contracten ook een rechtvaardiging was voor een gedeeltelijke inbreuk op de geliberaliseerde markt. Ook de conclusie van de Advocaat-Generaal bij het Hof ging in die richting. Het Hof van Justitie heeft op 7 juni 2005 zoals u bekend echter een andere uitspraak gedaan waarna de zaak nu weer terug is bij het CBB. De gang van zaken in het verleden heb ik nog in onderzoek. Daar komt bij dat het niet verstandig is uitspraken te doen vooruitlopend op de uitspraak van het CBB. </antwoord>
      <antwoord nummer="3">Nee. Daarnaast is het op dit moment, vooruitlopend op de uitspraak van het CBB en eventuele vervolgprocedures, ook niet verstandig om uitspraken over de hoogte van eventuele schadeclaims te doen. </antwoord>
      <antwoord nummer="4">Nee. Het is maar de vraag of minder concurrentie en hogere stroomprijzen het gevolg waren van de reservering van capaciteit voor de SEP-contracten. Wat daarbij meespeelt is dat niet bij voorbaat vaststaat dat de partijen die meer capaciteit wilden hebben dan op de veiling beschikbaar was, hierdoor een groot nadeel hebben gelopen. Immers, deze partijen hadden die capaciteit dan op de veiling moeten kopen (in concurrentie met SEP) en de ervaring leert dat – bij schaarste – de veilingprijs tendeert naar de omvang van het prijsverschil tussen de betrokken landen. Bovendien heeft SEP voor de capaciteit moeten betalen. </antwoord>
      <antwoord nummer="5">Zoals ik onder 2 reeds heb aangegeven heb ik de gang van zaken in het verleden nog in onderzoek. </antwoord>
      <antwoord nummer="6">Nee. De Staat is geen partij bij de importcontracten. Het is derhalve aan de partijen bij de contracten om te bezien of zij die contracten wensen te ontbinden en wat de mogelijkheden daartoe zijn. </antwoord>
      <antwoord nummer="7">Deze zaak staat los van de splitsing van de energiebedrijven en heeft dan ook geen consequenties voor deze splitsing. </antwoord>
      <noten afkomstig="antwoord"/>
   </antwoorden>
</kvr>
