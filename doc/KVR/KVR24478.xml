<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Laan (D66) aan de minister van Buitenlandse Zaken over verslechterende democratie en mensenrechtensituatie in Rusland en de rol van de Nederlandse mensenrechtenambassadeur. (Ingezonden 21 november 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24478
</item>
         <item attribuut="Rubriek">Internationale betrekkingen (Overig) Staats- en bestuursrecht (Grondrechten)</item>
         <item attribuut="Trefwoorden">Mensenrechten Rusland</item>
         <item attribuut="Vindplaats">Kamervragen met antwoord 2005-2006, nr. 508, Tweede Kamer</item>
         <item attribuut="Vraagnr_bij_indiening">2050603490</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">Van der Laan</persoon>
         </item>
         <item attribuut="Datum_reaktie">2005-12-07</item>
         <item attribuut="Datum_indiening">2005-11-21</item>
         <item attribuut="Document-id">KVR24478</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1085" allpagenumbers="1085 1086" vetnummer="2050603490" code="0506tkkvr508" lopendefooter="Tweede Kamer, vergaderjaar 2005–2006, Aanhangsel" filenaam="KVR24478" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="508" onderwerp="" indiendatum="21november 2005">
         <vrager partij="D66" oorsprong="parlement">Van der Laan</vrager>
         <vraagt-aan>(D66) aan de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2005-12-7">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Bent u op de hoogte van de brief van de Madrid-groep, bestaande uit voormalige wereldleiders onder wie Vaclav Havel en Mary Robinson, aan president Poetin over de verslechterende mensenrechtensituatie en de beperking van vrijheid en democratie in Rusland? </vraag>
      <vraag nummer="2">Deelt u de zorgen van de Madrid-groep? Zo ja, wat zijn de consequenties van het verslechterende klimaat van de mensenrechten en de democratie in Rusland voor de samenwerking tussen Nederland en Rusland? </vraag>
      <vraag nummer="3">Hoe ziet u de rol van de Nederlandse mensenrechtenambassadeur met betrekking tot Rusland? </vraag>
      <vraag nummer="4">Klopt het dat de mensenrechtenambassadeur sinds zijn aanstelling nog geen werkbezoek aan Rusland heeft afgelegd? </vraag>
      <vraag nummer="5">Wat vindt u van het idee om de mensenrechtenambassadeur naar Rusland te sturen om daar voor een betere naleving van de mensenrechten te pleiten bij de Russische instanties die in gebreke blijven? </vraag>
      <vraag nummer="6">Wat vindt u van het idee om de gevangenenkampen in Siberië, waar onder andere de heer Khodorkovsky gevangen zit, een onderdeel te laten zijn van een dergelijk werkbezoek? </vraag>
      <vraag nummer="7">Wanneer u dit sympathieke ideeën vindt, op welke wijze gaat u ervoor zorgen dat de mensenrechtenambassadeur zo spoedig mogelijk zich hiermee bezig kan houden? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Ik deel de zorgen van de briefschrijvers over de mensenrechtensituatie in Rusland. De Nederlandse zorgen over de mensenrechtensituatie in Rusland zijn, zoals ik u reeds in mijn brief van 8 november jl. (met kenmerk DZO-191/05) berichtte, tijdens het recente staatsbezoek van President Poetin aan Nederland in gesprekken met de Minister van Buitenlandse Zaken, Lavrov, overgebracht. Zolang deze zorgen blijven bestaan, zal Nederland ze tijdens politieke consultaties met Rusland blijven opbrengen. </antwoord>
      <antwoord nummer="3 t/m 7">Het afleggen van bezoeken door de Nederlandse mensenrechtenambassadeur is één van de mogelijkheden om uitvoering te geven aan het Nederlandse mensenrechtenbeleid. Nederland levert in verschillende fora en op allerlei niveaus een bijdrage aan het verbeteren van de mensenrechtensituatie en het voorkomen van mensenrechtenschendingen in Rusland. De Europese Unie voert twee maal per jaar mensenrechtenconsultaties met Rusland. Tijdens de consultaties op 8 september 2005 heeft het Britse voorzitterschap de zorgen van de Europese Unie over de mensenrechtensituatie in Rusland overgebracht. Specifieke zorgen, zoals over de intimidatie van mensenrechtenactivisten of recentelijk over de voorgestelde NGO-wetgeving, worden eveneens bij de Russische autoriteiten opgebracht. Daarnaast steunt de Europese Unie via het European Initiative for Democracy and Human Rights (EIDHR) mensenrechtenorganisaties die actief zijn in Rusland. Het afgelopen jaar heeft de mensenrechtencommissaris van de Raad van Europa een uitgebreid rapport geschreven over de mensenrechtensituatie in Rusland. Aan dat rapport hebben meerdere werkbezoeken aan de Russische Federatie ten grondslag gelegen. Bij de overhandiging van zijn rapport aan President Poetin prees de heer Gil-Robles de medewerking van de Russische autoriteiten aan de totstandkoming van zijn rapport. Het rapport bevat enkele kritische conclusies over de mensenrechtensituatie in Rusland en in het bijzonder Tsjetsjenië. Ondanks de geuite kritiek heeft President Poetin het rapport als objectief en eerlijk gekwalificeerd. Nederland zal binnen de Raad van Europa aandacht blijven vragen voor de opvolging van de aanbevelingen uit het rapport door de Russische autoriteiten en de nieuwe mensenrechtencommissaris, de heer Hammarberg. In OVSE-verband is de mensenrechtensituatie in Rusland onder andere aan de orde gekomen tijdens de jaarlijkse Human Dimension Implementation Meeting in Warschau. Tijdens deze bijeenkomst nemen de deelnemende Staten de uitvoering van de OVSE-verplichtingen op het gebied van de menselijke dimensie onder de loep. Bilateraal worden mensenrechtenonderwerpen opgebracht tijdens politieke contacten met vertegenwoordigers van de Russische regering. Nederland onderhoudt via de ambassade in Moskou contact met mensenrechtenorganisaties in Rusland en ondersteunt deze organisaties via het Matra-programma en de Faciliteit Strategische Activiteiten Mensenrechten en Goed Bestuur. In 2005 zal hier ongeveer EUR 500.000 aan worden besteed. Één van deze door Nederland gesteunde organisaties, de Russische mensenrechtenorganisatie Memorial Historical, heeft onlangs de Max van der Stoel-prijs gekregen. Gezien de vele activiteiten die Nederland al onderneemt om de naleving van mensenrechten in Rusland te bevorderen en gelet op de activiteiten die in genoemde fora ondernomen worden of kunnen worden, is voor wat betreft bezoeken door de mensenrechtenambassadeur prioriteit gegeven aan andere landen. Een bezoek aan Rusland wordt voor de komende periode wel overwogen. Een bezoek aan de heer Khodorkovsky ligt echter minder voor de hand. De heer Khodorkovsky heeft een klacht ingediend bij het Europees Hof voor de Rechten van de Mens. Vooruitlopend op het oordeel van het Hof acht de regering het niet wenselijk een standpunt in te nemen over de aanvaardbaarheid van de detentie van de heer Khodorkovsky. De mensenrechtenambassadeur heeft zich in het verleden door één van de advocaten van de heer Khodorkovsky, de heer Amsterdam, uitgebreid op de hoogte laten stellen over de zaak van de heer Khodorkovsky en hij zal in de toekomst deze zaak blijven volgen. </antwoord>
      <noten afkomstig="antwoord"/>
   </antwoorden>
</kvr>
