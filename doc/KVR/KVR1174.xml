<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid J M de Vries (VVD) over de in een pleeggezin geplaatste baby Kimberly (Ingezonden 15 februari 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1174
</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Welzijn (Jeugdigen)</item>
         <item attribuut="Trefwoorden">Kinderbescherming</item>
         <item attribuut="Vindplaats">Kamervragen met antwoord 1994-1995, nr. 539, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">J. M. de Vries</persoon>
         </item>
         <item attribuut="Datum_reaktie">1995-03-13</item>
         <item attribuut="Datum_indiening">1995-02-15</item>
         <item attribuut="Document-id">KVR1174</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1099" allpagenumbers="1099 1100" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="539" onderwerp="" indiendatum="1995-02-15">
         <vrager partij="VVD" oorsprong="parlement">J. M. de Vries</vrager>
         <vraagt-aan/>
      </vraagdata>
      <antwoorddata antwoorddatum="1995-03-13">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Is het bericht <voetnoot nummer="1"/>waar, als zou de baby Kimberly Venema op last van de Kinderbescherming in een pleeggezin zijn geplaatst, omdat de ouders haar leven bedreigen door kindermishandeling als gevolg van het Munchhausen-syndroom «by proxy»? </vraag>
      <vraag nummer="2" voetnoot="1">Is het bericht <voetnoot nummer="1"/>waar, als zou de psychiater die de ouders in opdracht van de Kinderbescherming heeft onderzocht bij geen van tweee¨n aanwijzingen hebben gevonden voor een psychiatrische stoornis en als zou ook de huisarts van het echtpaar onderdelen van het rapport op grond waarvan het kind in het pleeggezin is geplaatst weerspreken? </vraag>
      <vraag nummer="3">Zo ja, vindt u dat ten opzicht van het kind en de ouders gepaste zorgvuldigheid in acht is genomen bij de beslissing het kind in een pleeggezin te plaatsen? Zo ja, waarom? Zo neen, wat gaat u doen om deze onzorgvuldigheid te herstellen en dergelijke situaties in de toekomst te voorkomen? </vraag>
      <noten afkomstig="vraag">
         <noot nummer="1" datum="1995-02-11" bron="De Telegraaf">De Telegraaf, 11 februari 1995</noot>
      </noten>
   </vragen>
   <antwoorden aantal="2">
      <antwoord nummer="1 en 2">Op 3 januari 1995 zond het Academisch Centrum Kinder- en Jeugdpsychiatrie Curium te Oegstgeest een schriftelijke melding aan de raad voor de kinderbescherming te Den Haag. Hierin werd aandacht gevraagd voor de situatie van de minderjarige Kimberly Venema, geboren 14-2-1994. Curium vroeg deze aandacht vanwege: «de levensbedreigende situatie waarin Kimberly verkeert zolang zij bij haar ouders thuis is». In de melding van Curium werden de bevindingen sinds eind juli 1994 van het Academisch Ziekenhuis Leiden en het Academisch Centrum Kinder- en Jeugdpsychiatrie met Kimberly en haar ouders geschetst. Naar het inzicht van Curium was er bij de moeder van Kimberly sprake van het syndroom van Mu¨nchhausen by proxy, een psychiatrisch ziektebeeld dat levensbedreigend kan zijn voor het kind. Vanwege de ernst van de situatie en het feit dat begeleiding van het gezin na vijf maanden geen gunstig resultaat liet zien, besloot Curium de melding bij de raad te doen. Daarbij werd door Curium aangegeven dat – vanwege de onvoorspelbaarheid van de reacties – met de ouders daarover geen gesprek kon worden aangegaan, dan nadat via een (voorlopige) maatregel van kinderbescherming de veiligheid van het kind zou zijn verzekerd. De raad voor de kinderbescherming heeft op grond van de aard en de ernst van de melding door Curium en – afwijkend van de regel in minder ernstige situaties – zonder eigen verzoek op 4 januari 1995 een rekest tot voorlopige ondertoezichtstelling ingediend bij de kinderrechter te Den Haag. Deze heeft de maatregel op dezelfde dag uitgesproken en daarbij een beschikking tot plaatsing van Kimberly in het Academisch Ziekenhuis Leiden (waar zij verbleef) gegeven. Op 6 januari is een en ander met de ouders besproken en is Kimberly vanuit het AZL naar een – aan een kindertehuis verbonden – pleeggezin overgebracht. Zij verblijft daar thans nog. Op 11 januari heeft de kinderrechter de ouders ter zitting gehoord. De ouders gaven aan de redenen van de melding door Curium niet te kunnen onderschrijven. In het kader van de voorlopige ondertoezichtstelling heeft de kinderrechter het voorstel van de raad gevolgd om met het oog op de complexiteit van de problematiek een nader psychiatrisch onderzoek van de ouders te laten plaatsvinden. De kinderrechter heeft daarnaast – via de raad – een kinder- en jeugdpsychiater van het AMC verzocht om een nader onderzoek te verrichten. Aan de raad werd verzocht te adviseren over de vraag of de uitgesproken maatregel van voorlopige ondertoezichtstelling omgezet zou dienen te worden in een definitieve maatregel van ondertoezichtstelling. Eerstbedoelde psychiater rapporteerde op 27 januari dat hij in een ambulant onderzoek van beide ouders geen aanwijzingen aantrof voor het bestaan van psychiatrische stoornissen. Op 3 februari jl. werd door de psychiater op eigen initiatief aanvullend gerapporteerd, dat door het ontbreken van hetero-anamnestische gegevenspersoonlijkheidsstoornissen van (een van) de ouders niet konden worden uitgesloten. De psychiater deed de aanbeveling tot hetero-anamnestisch onderzoek en klinische observatie van moeder en kind. Naar aanleiding van kritische kanttekeningen die de huisarts en de gynaecoloog bij de rapportage en de conclusies van Curium plaatsten, belegde de raad een gezamenlijk overleg met hen en met Curium. Curium zag daarin geen aanleiding tot wijziging of intrekking van de melding aan de raad. De ouders hebben hoger beroep ingesteld tegen de beschikking van de kinderrechter tot uithuisplaatsing van Kimberly. Dat beroep is op 1 maart 1995 door het Gerechtshof in Den Haag behandeld. Het Hof zal op 15 maart uitspraak doen. </antwoord>
      <antwoord nummer="3">Het gaat hier om een situatie, waarin de raad erkende instituten als het AZL/Curium op klemmend geformuleerde wijze («levensbedreigende situatie») wordt geı¨nformeerd over het bestaan van een mogelijk ernstige bedreiging van (de rechten van) een kind. De raad is uitgegaan van de – specialistische – deskundigheid van de melders in deze zaak en heeft – conform zijn primaire taak – na afweging van de geuite kritische kanttekeningen van derden daarover – de beslissing genomen de veiligheid van het gemelde kind centraal te stellen en daarnaar te handelen. Nadat het Gerechtshof te ’s-Gravenhage uitspraak heeft gedaan inzake het hoger beroep tegen de beschikking van de kinderrechter tot uithuisplaatsing en na de nadere standpuntbepaling van de raad en de kinderrechter op grond van het gevraagde aanvullende onderzoek van de deskundige, zal ik nader berichten en mijn standpunt terzake kenbaar maken. </antwoord>
      <noten afkomstig="antwoord"/>
   </antwoorden>
</kvr>
