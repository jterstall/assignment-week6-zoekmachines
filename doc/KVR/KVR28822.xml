<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jansen (SP) aan de minister van Economische Zaken over internetsites voor vergelijking van energieprijzen. (Ingezonden 26 juni 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28822
</item>
         <item attribuut="Inhoud">Vragen naar aanleiding van artikel 'Veel geld voor een hoge plek op de lijstjes' in Financieel Dagblad van 22 ju i 2007, waarin kritiek wordt geleverd op het onderzoek 'Energieprijsvergelijkers in 2007' van NMa-DTe (juni 2007) over prijsvergelijkingssites. De kritiek betreft het gegeven dat de onafhankelijkheid van prijsvergelijkers twijfelachtig is, omdat zij provisie ontvangen voor het aanleveren van nieuwe klanten bij de bedrijven op hun site.</item>
         <item attribuut="Rubriek">Communicatie, media en informatievoorziening (Netwerken) Consument (Consumentenprijzen) Energie, water en grondstoffen (Energiebedrijven) Handel en economie (Mededinging)</item>
         <item attribuut="Trefwoorden">Consumenten Energiebedrijven Internet Mededinging Prijzen</item>
         <item attribuut="Vindplaats">Kamervragen met antwoord 2006-2007, nr. 2183, Tweede Kamer</item>
         <item attribuut="Vraagnr_bij_indiening">2060719280</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Jansen</persoon>
         </item>
         <item attribuut="Datum_reaktie">2007-07-13</item>
         <item attribuut="Datum_indiening">2007-06-26</item>
         <item attribuut="Document-id">KVR28822</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4623" allpagenumbers="4623 4624" vetnummer="2060719280" code="0607tkkvr2183" lopendefooter="Tweede Kamer, vergaderjaar 2006–2007, Aanhangsel" filenaam="KVR28822" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2183" onderwerp="" indiendatum="2007-06-26">
         <vrager partij="SP" oorsprong="parlement">Jansen</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2007-07-13">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1 2">Hebt u kennisgenomen van het artikel «Veel geld voor een hoge plek op de lijstjes» <voetnoot nummer="1"/>en de kritiek die hierin geleverd wordt op het recente onderzoek van NMa-DTe naar prijsvergelijkingssites? <voetnoot nummer="2"/>
      </vraag>
      <vraag nummer="2">Wat is uw reactie op de kritiek dat de onafhankelijkheid van prijsvergelijkers twijfelachtig is, doordat zij provisie ontvangen voor het aanleveren van nieuwe klanten bij de bedrijven die zij op hun internetsite vergelijken? </vraag>
      <vraag nummer="3">Deelt u de mening dat een provisierelatie, waarbij de opbrengst voor de prijsvergelijker per energiebedrijf, wellicht zelfs per product kan verschillen, een sterke prikkel is om de bezoeker te sturen in de richting van de – voor de prijsvergelijker – meest lucratieve aanbieding? Zo ja, hebt u wettelijke mogelijkheden om prijsvergelijkers te verplichten om bij hun doorklikbutton naar energieleveranciers aan te geven of hier sprake is van een provisierelatie dan wel op hun voorpagina prominent te vermelden «Deze prijsvergelijkingsite wordt mede betaald door de provisies van energiebedrijven»? </vraag>
      <vraag nummer="4">Deelt u de terughoudende conclusie van NMa-DTe over het niet altijd vermelden of er bij een aanbieding sprake is van een speciaal actietarief? Waarom wordt het duidelijk vermelden van «actietarief» in voorkomende gevallen niet verplicht gesteld? </vraag>
      <noten afkomstig="vraag">
         <noot nummer="1" datum="2007-06-22" bron="Financieel Dagblad">Financieel Dagblad, 22 juni 2007</noot>
         <noot nummer="2">Energieprijsvergelijkers in 2007, DTe, juni 2007</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ik hecht grote waarde aan de onafhankelijkheid van prijsvergelijkers. De Directie Toezicht Energie van de NMa heeft in haar recente onderzoek «Energieprijsvergelijkers in 2007, DTe, juni 2007» opgemerkt dat een financiële afhankelijkheid de objectiviteit van een vergelijkingssite niet hoeft aan te tasten. De NMa controleert de onafhankelijkheid van prijsvergelijkers onder andere door de correctheid en volledigheid van deze sites te onderzoeken. De vergelijkingssites scoorden op deze aspecten in het recente onderzoek goed, zodat er geen reden is om aan te nemen dat de onafhankelijkheid door het ontvangen van een provisie in het geding komt. </antwoord>
      <antwoord nummer="3">Ik deel deze mening niet. Prijsvergelijkers hebben op de aspecten volledigheid en correctheid in het onderzoek van de NMa een goede beoordeling gekregen. Ik concludeer uit deze beoordeling dat de door u genoemde prikkel die van de provisierelatie uitgaat, niet sterk genoeg is om de volledigheid en de correctheid negatief te beïnvloeden. Dankzij de tucht van de markt blijken zowel energieleveranciers als vergelijkingssites elkaar te controleren en elkaar aan te spreken op inconsistenties. Hiernaast is gebleken dat de energieprijsvergelijkingsites die in de onderzoeken van de NMa uit voorgaande jaren slecht presteerden, hun activiteiten gestaakt hebben. Dit suggereert dat de publicatie van de onderzoeken van de NMa een prikkel is om onder andere op de aspecten correctheid en volledigheid goed te presteren. </antwoord>
      <antwoord nummer="4">De NMa stelt duidelijk dat energieprijsvergelijkers bij een aanbieding moeten vermelden dat het een actietarief is. Dit schrijft de NMa op bladzijde 7 van de onderzoeksrapportage: «De NMa vindt het daarom van belang dat duidelijk wordt weergegeven dat het tarief een actietarief betreft. Bovendien moeten eventueel aanvullende voorwaarden duidelijk worden vermeld (bijv. alleen geldig bij afname van gas én elektriciteit). De NMa is van mening dat deze informatievoorziening in het algemeen beter kan. Tot slot wordt opgemerkt dat het van belang is dat prijsvergelijkingsites zorgvuldig omgaan met het vermelden van actietarieven. In ieder geval moet het beleid van de vergelijkingssites hierin richting leveranciers non-discriminatoir zijn.» Ik deel de conclusie van de NMa. Deze conclusie is naar mijn mening overigens niet terughoudend. Op dit moment zie ik geen noodzaak tot extra wetgeving omtrent het duidelijk vermelden van actietarieven in aanvulling op hetgeen al geregeld is in het kader van het zogenoemde elektronisch vermogensrechtelijk rechtsverkeer in het Burgerlijk Wetboek (met name de artikelen 3:15d en 3:15e) en de consumentenbescherming op grond van (met name artikel 8.2) van de Wet handhaving consumentenbescherming. </antwoord>
      <noten afkomstig="antwoord"/>
   </antwoorden>
</kvr>
