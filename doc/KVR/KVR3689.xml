<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verkerk (AOV) over de sloop van ouderenwoningen in Schiedam. (Ingezonden 6 september 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3689
</item>
         <item attribuut="Inhoud">Vragen betreffen de sloop van een aantal flatwoningen en ouderenwoningen in Schiedam, die verband zou houden met de vaststelling van het metrotracé in deze gemeente.</item>
         <item attribuut="Rubriek">Volkshuisvesting (Algemeen) Welzijn (Verslavingszorg)</item>
         <item attribuut="Trefwoorden">Ouderenzorg Woningbouw</item>
         <item attribuut="Vindplaats">Kamervragen met antwoord 1996-1997, nr. 29, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="AOV">Verkerk</persoon>
         </item>
         <item attribuut="Datum_reaktie">1996-09-19</item>
         <item attribuut="Datum_indiening">1996-09-06</item>
         <item attribuut="Document-id">KVR3689</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="57" allpagenumbers="57 58" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="29" onderwerp="" indiendatum="1996-09-6">
         <vrager partij="AOV" oorsprong="parlement">Verkerk</vrager>
         <vraagt-aan/>
      </vraagdata>
      <antwoorddata antwoorddatum="1996-09-19">
         <antwoorder functie="staatssecretaris" ministerie="Volksgezondheid, Ruimtelijke Ordening en Milieubeheer">Tommel</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Kent u de situatie in Schiedam waar de gemeente op het punt staat 48 flatwoningen alsmede een aantal ouderenwoningen aan de J. C. van Markenstraat (westzijde) van de woningstichting «Noordvest» te slopen? </vraag>
      <vraag nummer="2">Is het, gezien de vaststelling van het metrotrace´ op 2 januari 1994 door de raad, niet een vreemde gang van zaken dat de sloop van de genoemde flats pas in 1996 wordt aangekondigd? </vraag>
      <vraag nummer="3">Moeten deze flats wijken voor de aan te leggen metro, zoals enkele gemeenteraadsleden veronderstellen, of liggen er andere beweegredenen aan ten grondslag? </vraag>
      <vraag nummer="4">Wordt op deze wijze niet een aanslag gedaan op de goedkope kernvoorraad van gemeentewoningen in Schiedam? Welke kernvoorraad houdt deze gemeente aan, is deze voldoende? </vraag>
      <vraag nummer="5">Deelt u de mening, dat de besluitvorming en inspraakprocedure ten aanzien van deze sloop ondemocratisch en ondoorzichtig zijn verlopen, gezien het feit dat in een besloten raadscommissievergadering tot de sloop is beslist? </vraag>
      <vraag nummer="6">Heeft een wethouder gemeld, dat de bewoners pas in een laat stadium zijn ingelicht om hen niet nodeloos ongerust te maken? Is dit een gebruikelijke gang van zaken? </vraag>
      <vraag nummer="7">Zijn er garanties, dat de bewoners, na verhuizing, niet worden geconfronteerd met een lastenverhoging? </vraag>
      <vraag nummer="8">Bent u bereid het Schiedamse gemeentebestuur te verzoeken deze sloopplannen ongedaan te maken? </vraag>
      <vraag nummer="9">Heeft de Stichting Noordvest over 1994 een tekort van ± 52 miljoen gulden? Hoe is dit ontstaan? </vraag>
      <vraag nummer="10">Welke maatregelen neemt de gemeente en neemt de woningstichting om dit tekort weg te werken? </vraag>
      <noten afkomstig="vraag"/>
   </vragen>
   <antwoorden aantal="10">
      <antwoord nummer="1">Ja, ik heb mij hierover laten informeren door de Inspectie Volkshuisvesting. </antwoord>
      <antwoord nummer="2">De vaststelling van het metrotrace´ is een aparte op zich zelf staande procedure, waarbij de flat aan de Van Markenstraat indirect is betrokken. De sloopplannen van de 48 woningen J. C. van Markenstraat (westzijde) staan niet in directe relatie tot de metro-aanleg. De metro-aanleg in het aangrenzende gebied heeft een aantal stedebouwkundige consequenties. Om een hoogwaardig nieuwbouwplan te kunnen realiseren is ook de ruimte van de te slopen flat aan de Van Markenstraat vereist. </antwoord>
      <antwoord nummer="3">De sloop van genoemde ouderenwoningen (9) was in het kader van het Beheerplan Nieuwland voorzien voor 1999. De bewoners zijn hier in 1993 schriftelijk en via bewonersavonden over geı¨nformeerd. Als gevolg van de metro-aanleg is deze sloop vervroegd. Uit beheerstechnische en financie¨le overwegingen heeft de gemeente in overleg met de woningstichting besloten voornoemde 48 woningen aan dit slooptraject toe te voegen. </antwoord>
      <antwoord nummer="4">In opdracht van de woningcorporaties gebundeld in de Maaskoepel, de Stadsregio Rotterdam en de Regionale Volkshuisvestingscommissie Rijnmond heeft het onderzoeksinstituut OTB een uitvoerig onderzoek verricht naar de staat van de volkshuisvesting in de regio. Uit dit rapport blijkt dat er in Schiedam ruim 10.000 woningen zijn met een huurprijs lager dan f 570,–, ruim 1000 met een huurprijs tot f 620,– en een kleine 5000 met een huurprijs tot f 770,– alles met als peildatum juni 1994. Totaal ruim 16.000 sociale huurwoningen, waartegenover een aandachtsgroep staat van een kleine 8000 huishoudens. Die verhouding aandachtsgroep/sociale huurwoningen is vanuit de optiek van betaalbaarheid gunstig. </antwoord>
      <antwoord nummer="5">De besluit- en inspraakprocedure is een bewuste bestuurlijke keuze. De ingrepen in de wijk zijn het resultaat van het beheerplan, dat voorziet in het herstructureren van de wijk, door onder meer differentiatie in de woningsamenstelling en het herinrichten van de woonomgeving. </antwoord>
      <antwoord nummer="6">Ja, zie ook onder 5. </antwoord>
      <antwoord nummer="7">De woningstichting bemiddelt in nauw overleg met de individuele bewoners voor een vervangende, naar woningtype en huurprijs vergelijkbare, woning. Voor wat betreft de passendheid naar inkomen wordt daarbij zoveel mogelijk aansluiting gezocht bij de in Schiedam gehanteerde huur/inkomensverhoudingen. Deze zijn een uitwerking van de huurprijs- en inkomensgrenzen in het Besluit beheer sociale huursector en het Huisvestingsbesluit. </antwoord>
      <antwoord nummer="8">De plannen maken deel uit van een bredere plaatselijke afweging. De voorbereiding via informatie, overleg, en de eventuele toetsing via bezwarenprocedures, vindt via de gebruikelijke plaatselijke procedures plaats. Dat alles past binnen de bredere rijkskaders. Dit in aanmerking nemende beantwoord ik vraag 8 ontkennend. </antwoord>
      <antwoord nummer="9">Het jaarresultaat over 1994 bedraagt circa f 7 miljoen positief. Zie voorts het antwoord op de volgende vraag. </antwoord>
      <antwoord nummer="10">De woningstichting Noordvest is eind 1994 als zodanig toegelaten, als resultaat van de verzelfstandiging van het voormalige gemeentelijk woningbedrijf van de gemeente Schiedam. Bij de verzelfstandiging was bekend dat de financie¨le positie zwak was. In verband daarmee is bij de overgang een pakket van 14 maatregelen afgesproken, zodat de fors negatieve balanspositie eind 1994, in het jaar 2003 in een redelijk positieve balanspositie resulteert. </antwoord>
      <noten afkomstig="antwoord"/>
   </antwoorden>
</kvr>
