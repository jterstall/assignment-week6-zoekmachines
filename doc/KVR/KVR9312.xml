<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dankers en De Hoop Scheffer (beiden CDA) aan de minister-president over uitspraken van de minister van Volksgezondheid, Welzijn en Sport over de verplichte ziektekostenverzekering. (Ingezonden 3 mei 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9312
</item>
         <item attribuut="Inhoud">Vragen over de opvatting van minister Borst (VWS) dat zij als D66-politica uitspraken kan doen waarop zij als minister niet aan te spreken is.</item>
         <item attribuut="Rubriek">Gezondheidszorg (Zorgverzekeringen) Staats- en bestuursrecht (Regering)</item>
         <item attribuut="Trefwoorden">Ministeriële verantwoordelijkheid Ziektekostenverzekeringen</item>
         <item attribuut="Vindplaats">Kamervragen met antwoord 1998-1999, nr. 1318, Tweede Kamer</item>
         <item attribuut="Vraagnr_bij_indiening">2989912330</item>
         <item attribuut="Afkomstig_van">Algemene Zaken</item>
         <item attribuut="Indiener">
            <persoon partij="CDA">Dankers</persoon>
            <persoon partij="CDA">De Hoop Scheffer</persoon>
         </item>
         <item attribuut="Datum_reaktie">1999-05-07</item>
         <item attribuut="Datum_indiening">1999-05-03</item>
         <item attribuut="Document-id">KVR9312</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2615" allpagenumbers="2615 2616" vetnummer="2989912330" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9312" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1318" onderwerp="" indiendatum="1999-05-3">
         <vrager partij="CDA" oorsprong="parlement">Dankers</vrager>
         <vrager partij="CDA" oorsprong="parlement">De Hoop Scheffer</vrager>
         <vraagt-aan>de minister-president</vraagt-aan>
      </vraagdata>
      <antwoorddata antwoorddatum="1999-05-7">
         <antwoorder functie="minister-president" ministerie="Algemene Zaken">Kok</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u op de hoogte van de antwoorden van de minister van Volksgezondheid, Welzijn en Sport op mijn vragen over haar uitspraken over een verplichte ziektekostenverzekering? <voetnoot nummer="1"/>
      </vraag>
      <vraag nummer="2">Bent u van mening dat staatsrechtelijk de persoon van «de minister, vice-premier en D66-politica», überhaupt, maar zeker bij een publiekelijk optreden, te scheiden zijn? Wilt u uw antwoord motiveren? </vraag>
      <vraag nummer="3">Deelt u de opvatting van de minister van Volksgezondheid, Welzijn en Sport dat «de D66-politica staatsrechtelijk te scheiden is van de minister»? Zo ja, wilt u uw antwoord motiveren? </vraag>
      <vraag nummer="4">Doet het daarbij in uw ogen ter zake of er sprake is van «verkiezingstijd» en, zo ja, is het u bekend dat de minister onlangs, op een studie-bijeenkomst van haar partij, wederom uitspraken heeft gedaan over de gewenste inrichting van het stelsel van ziektekostenverzekeringen? </vraag>
      <vraag nummer="5">Moet het antwoord van de minister van Volksgezondheid, Welzijn en Sport op genoemde vragenreeks zo verstaan worden dat wanneer zij uitspraken doet en desgevraagd laat weten zulks in haar hoedanigheid van D66-politica te doen, zij als minister niet aan te spreken is en de ministeriële verantwoordelijkheid niet kan gelden? Zo neen, hoe moet haar reactie dan begrepen worden? Wat is uw oordeel hierover in uw hoedanigheid als voorzitter van de ministerraad? </vraag>
      <vraag nummer="6">Acht u het wenselijk en staatsrechtelijk juist dat een individuele minister, nu in het regeerakkoord is vastgelegd dat het kabinet zal bezien of het wenselijk is aanpassingen voor te bereiden, zich buiten de ministerraad uitspreekt over in casu het gewenste stelsel van ziektekostenverzekeringen? </vraag>
      <vraag nummer="7" voetnoot="2">Hoe beoordeelt u de opvatting van de minister van Volksgezondheid, Welzijn en Sport in het licht van het gestelde in artikel 4, lid d, van het Reglement van orde voor de ministerraad, waarover in het Handboek voor het Nederlandse Staatsrecht wordt gezegd dat «de formulering vaag is, maar door die vaagheid een waarschuwing bevat om niet voor zijn beurt te spreken»? Moet men niet, nu zo algemeen van «het bekendheid geven» wordt gesproken, aannemen dat de waarschuwing zich niet alleen tot de ministers zelf richt, maar ook tot hun staatssecretarissen en ambtenaren? <voetnoot nummer="2"/>
      </vraag>
      <vraag nummer="8">Vindt u dat de minister van Volksgezondheid, Welzijn en Sport met haar uitspraken de eenheid in het regeringsbeleid heeft bevorderd? Zo ja, moet verwacht worden dat deze handelwijze derhalve door andere ministers gevolgd zal gaan worden en is hierbij sprake van nieuw ongeschreven staatsrecht? </vraag>
      <vraag nummer="9">Wat is in dit verband uw visie op de materiële betekenis van artikel 45, lid 3 van de Grondwet, waarin wordt gesteld dat «de ministerraad beraadslaagt en besluit over het algemeen regeringsbeleid en bevordert de eenheid van dat beleid»? </vraag>
      <noten afkomstig="vraag">
         <noot nummer="1" documenttype="Kamervragen">Aanhangsel Handelingen, nr. 1657, vergaderjaar 1997–1998, nr. 957 en nr. 1219, vergaderjaar 1998–1999.</noot>
         <noot nummer="2">Handboek voor het Nederlandse Staatsrecht, 1995, Pot/Donner, blz. 388</noot>
      </noten>
   </vragen>
   <antwoorden aantal="1">
      <antwoord nummer="1">Ja. 2–9 Een bewindspersoon is als zodanig gehouden aan het algemeen regeringsbeleid en de eenheid daarvan. Daartoe behoort het achterwege laten van publieke uitspraken die daarmee niet te verenigen zijn. Dit berust op de betekenis van artikel 45, derde lid, Grondwet en het reglement van orde voor de ministerraad. Bewindspersonen zijn in het algemeen tevens lid van een politieke partij. Als zodanig houden zij openbare spreekbeurten en krijgen zij vragen ter beantwoording. Ook in die gevallen dienen publieke uitspraken die niet te verenigen zijn met het algemeen regeringsbeleid en de eenheid daarvan, achterwege te blijven. Artikel 45, derde lid, Grondwet en het reglement van orde voor de ministerraad blijven onverkort van toepassing. Het kan een politicus, ook al is deze bewindspersoon, niet worden ontzegd zich uit te spreken over maatschappelijk relevante kwesties. Daarbij dienen bewindspersonen evenwel de genoemde grenzen in acht te blijven nemen. In de uitspraken waarop de vragenstellers doelen, wordt duidelijk verwezen naar de langere termijn en gedachten daarover. In het onderhavige geval kan ik geen overschrijding van de genoemde grenzen zien. </antwoord>
      <noten afkomstig="antwoord"/>
   </antwoorden>
</kvr>
