<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stellingwerf (RPF) over de applicatiekosten voor rij-instructeurs. (Ingezonden 10 februari 1997); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4417
</item>
         <item attribuut="Inhoud">Betreft de verplichte applicatie in verband met de Wet Rijonderricht Motorrijtuigen 1993 (WRM 1993).</item>
         <item attribuut="Rubriek">Arbeid (Arbeids- en beroepsmobiliteit) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Autorijscholen Bijscholing</item>
         <item attribuut="Vindplaats">Kamervragen met antwoord 1996-1997, nr. 733, Tweede Kamer</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="RPF">Stellingwerf</persoon>
         </item>
         <item attribuut="Datum_reaktie">1997-02-25</item>
         <item attribuut="Datum_indiening">1997-02-10</item>
         <item attribuut="Document-id">KVR4417</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1501" allpagenumbers="1501 1502" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="733" onderwerp="" indiendatum="1997-02-10">
         <vrager partij="RPF" oorsprong="parlement">Stellingwerf</vrager>
         <vraagt-aan/>
      </vraagdata>
      <antwoorddata antwoorddatum="1997-02-25">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Hebt u kennis genomen van de grote onrust die is ontstaan bij veel rijschoolhouders c.q. rij-instructeurs over de komende applicatietoetsen voor rij-instructeurs? <voetnoot nummer="1"/>
      </vraag>
      <vraag nummer="2">Zijn de leerstof voor de verplichte WRM-applicatie en de vragen voor het betreffende examen nog niet gereed? Dienen de eerste examens, gezien de korte voorbereidingstijd en de reële cursusduur, niet te worden uitgesteld? </vraag>
      <vraag nummer="3">Bestaat de mogelijkheid, dat rij-instructeurs ten gevolge van de sanctie in de WRM 1993 hun baan verliezen, omdat zij – ook na herhaalde pogingen – niet voor de toets slagen? </vraag>
      <vraag nummer="4" voetnoot="2">Hebben rij-instructeurs, die op basis van de WRM’74 een instructeursbewijs hebben verkregen, daarmee de bevoegdheid tot het geven van rijonderricht voor het leven verkregen? Kon, op basis van de WRM’74, een dergelijk bewijs worden ingetrokken c.q. kon een dergelijke bevoegdheid worden opgeschort? <voetnoot nummer="2"/>
      </vraag>
      <vraag nummer="5">Is het rechtmatig, dat de bevoegdheid van rij-instructeurs, die op basis van de WRM’74 een instructeursbewijs hebben verkregen, op grond van de WRM 1993 kan worden opgeschort? Hoe moet dit in het licht van het antwoord op vraag 3 worden bezien? </vraag>
      <vraag nummer="6" voetnoot="3">Had, bezien vanuit het oogpunt van rechtszekerheid en rechtvaardigheid, de in vraag drie bedoelde groep rij-instructeurs niet in zijn geheel onder de reikwijdte van artikel 27 lid 1 van de WRM 1993 moeten vallen? <voetnoot nummer="3"/>
      </vraag>
      <vraag nummer="7" voetnoot="4">Kan de rechtmatigheid van de overgangsregeling uit de WRM 1993 wel worden gemotiveerd met een verwijzing naar de overgangsregeling uit de WRM 1974? Is de aanleiding van de respectieve overgangsregelingen niet totaal verschillend? <voetnoot nummer="4"/>
      </vraag>
      <vraag nummer="8" voetnoot="5">Worden de doelstellingen van de WRM 1993, te weten verbetering van het rijonderricht en vergroting van de verkeersveiligheid, niet reeds aanzienlijk vergroot door de verplichte 5-jaarlijkse applicatietoets voor alle rij-instructeurs en door de sanctiebepaling voor (nieuwe) instructeurs die onder de vigeur van de WRM 1993 zijn gestart? <voetnoot nummer="5"/>
      </vraag>
      <vraag nummer="9">Kunnen de doelstellingen van de wet niet aanzienlijk worden vergroot door naast de toets ook de daaraan voorafgaande cursus verplicht te stellen? </vraag>
      <vraag nummer="10">Bent u bereid de werking van de wet op het specifieke punt van de negatieve sanctie te evalueren en eventuele negatieve sancties ten aanzien van «oude gevallen» op te schorten totdat een dergelijke evaluatie is afgerond? Zo neen, waarom niet? </vraag>
      <vraag nummer="11">Kan een onder het nieuwe regiem startende rijschoolhouder geen lening afsluiten voor zijn rijschool, omdat de continuïteit van zijn bedrijf niet is gewaarborgd als gevolg van de invoering van de applicatietoets? Hoe beoordeelt u deze situatie? Zijn er meer gevallen van dergelijke terughoudendheid bij financiële instellingen bekend? WRM = Rijonderricht Motorrijtuigen </vraag>
      <noten afkomstig="vraag">
         <noot nummer="6"/>
         <noot nummer="1">Zie Reflector, januari 1997, pag. 14; Rij-instructie januari 1997, pag. 208</noot>
         <noot nummer="2">Zie de toelichtingen op de WRM’74 en de Ontwerp WRM 1993</noot>
         <noot nummer="3">In de nieuwe wet vallen alleen die rij-instructeurs die op het moment van inwerkingtreding van de wet 50 jaar en ouder waren onder de reikwijdte van artikel 27 lid 1</noot>
         <noot nummer="4">Pas na de inwerkingtreding van de WRM 1974 werd het behalen van het instructeursbewijs verplicht. Daarvoor was daarvan geen sprake. De groep instructeurs van 45 jaar en ouder werd van deze plicht vrijgesteld. De WRM 1993 grijpt echter in, in de op grond van de WRM 1974 verkregen</noot>
         <noot nummer="5">Alle nieuwe rijschoolhouders/rij-instructeurs weten op basis van het nieuwe wettelijke regiem waaraan ze beginnen</noot>
         <noot nummer="6">Reflector, januari 1997, pag. 14</noot>
      </noten>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">De leerdoeldocumenten zijn reeds in november 1996 gereed gekomen en verspreid. De opleidingsinstituten zijn met de applicatiecursussen gestart en aan de feitelijke inhoud van de examenvragen wordt thans de laatste hand gelegd. Er is voor mij nu geen aanleiding de eerste applicatietoetsen uit te stellen. </antwoord>
      <antwoord nummer="3">Het is de bedoeling, dat de rijinstructeurs die hun vak altijd serieus genomen hebben en die zich bovendien behoorlijk voorbereid hebben op de applicatietoets een goede kans van slagen hebben. Wel is het zo, dat men op tijd moet beginnen met de voorbereiding. Men heeft dan een half jaar waarin men zich herhaaldelijk kan herkansen. Degene die te lang wacht loopt echter het risico dat hij niet op tijd geslaagd zal zijn en dan zal hij inderdaad geen rijonderricht meer mogen geven totdat hij alsnog slaagt voor de toets. Deze figuur is overigens niet uniek. Wanneer een APK-keurmeester niet aan zijn applicatieverplichtingen voldoet mag hij geen activiteiten in het kader van de APK meer uitoefenen en dit kan in sommige gevallen zelfs betekenen dat een garagebedrijf uiteindelijk zijn APK-erkenning verliest. </antwoord>
      <antwoord nummer="4">Neen. De bevoegdheid is destijds verleend zonder nadere kwalificatie, maar bij wet kan altijd gekomen worden tot een beperking van de geldigheidsduur. In de Wet rijonderricht motorrijtuigen 1993 is de geldigheid van instructeursbewijzen verkregen onder de Wet rijonderricht motorrijtuigen van 1974 inderdaad eindig gemaakt. De wet uit 1974 voorzag niet in de mogelijkheid van intrekking of opschorting. Die wet kende tenslotte </antwoord>
      <antwoord nummer="5" voetnoot="1">De rechtmatigheid van de huidige mogelijkheid tot opschorting van de bevoegdheid tot het geven van rijonderricht vloeit voort uit de betreffende bepalingen in de WRM ’93. Dat deze bepalingen met zich brengen dat rijinstructeurs die niet slagen voor de applicatietoets hun bevoegdheid tot het geven van rijonderricht verliezen waardoor zij hun beroep niet langer kunnen uitoefenen, is naar ik mag aannemen door de wetgever destijds voldoende onderkend. In ieder geval is het onderwerp ruimschoots aan bod gekomen bij de behandeling van het ontwerp van wet (WRM ’93) in de Tweede Kamer <voetnoot nummer="1"/>. Aan de rechtmatigheid van de beslissing van de wetgever om te komen tot deze wettelijke voorziening van opschorting van bevoegdheid, wordt door mij niet getwijfeld. </antwoord>
      <antwoord nummer="6">Neen. Destijds is bij amendement uitsluitend een uitzondering gemaakt in artikel 27 eerste lid voor de oudere rijinstructeurs die in sommige gevallen een minder goede vooropleiding hebben genoten. </antwoord>
      <antwoord nummer="7">Neen, de rechtmatigheid vloeit voort uit de bevoegdheden van de wetgever. Hoewel de overgangsmaatregelen uit 1993 tot op zekere hoogte verband houden met dezelfde materie als die uit 1974, liggen zij niet zonder meer in het verlengde van die uit 1974. </antwoord>
      <antwoord nummer="8" voetnoot="2">Wanneer het volgen van een applicatiecursus verplicht gesteld zou worden bestaat er geen enkele zekerheid dat door het uitsluitend volgen van de cursus de rijinstructeurs inderdaad zich de gedoceerde lesstof eigen zullen hebben gemaakt <voetnoot nummer="2"/>. </antwoord>
      <antwoord nummer="9">Het eveneens verplicht stellen van de cursus al dan niet op straffe van sanctie is wel overwogen. Maar gevreesd werd dat de risico’s voor fraude hier te groot zouden kunnen zijn. De praktische mogelijkheden voor de controle van de naleving van een cursusplicht ontbreken ten ene male. Verwacht mag worden dat elke rijinstructeur die geen risico’s wil lopen, zich goed op de applicatietoets zal voorbereiden bijvoorbeeld door het volgen van een cursus. Doet hij dat niet, dan is het risico dat hij niet slaagt voor de toets voor zijn rekening. </antwoord>
      <antwoord nummer="10">De wet biedt mij weinig mogelijkheid de gevolgen van negatieve sancties op te schorten. Maar door het exameninstituut INNOVAM wordt in samenwerking met mijn departement er alles aan gedaan dat de omstandigheden zodanig zullen zijn, dat iedere serieuze rijinstructeur die zich redelijk voorbereidt op de toets ook inderdaad kan slagen. Mochten er zich niettemin in de eerste maanden onaanvaardbare problemen voordoen dan zal ik er al het mogelijke aan doen deze op een behoorlijke wijze te verhelpen. Wat wel onder ogen gezien moet worden is, dat er grote variatie bestaat in de kennis van rijinstructeurs. Die instructeurs die duidelijk onvoldoende vakkennis hebben en die tevens kennelijk niet bereid zijn daar wat aan te doen, zullen eventuele gevolgen dan ook moeten aanvaarden. Het was immers een streven van de wetgever door middel van de Wet rijonderricht motorrijtuigen 1993 te komen tot verbetering in het rijonderricht. En het bereiken van een minimumniveau aan vakkennis mag dan toch wel van rijinstructeurs verlangd worden. </antwoord>
      <antwoord nummer="11">Mij hebben berichten bereikt dat het is voorgekomen dat gevestigde rijinstructeurs bedrijfskredieten zijn geweigerd omdat het voor de bank onzeker was of door de applicatietoets en de eventuele gevolgen daarvan de continuïteit van hun rijschool voldoende zou zijn gewaarborgd. Voor een normale functionerende rijschool acht ik een dergelijke voorzichtigheid van de bank niet op zijn plaats. Bij elk bedrijf komen onzekere factoren voor bijvoorbeeld het kunnen verkrijgen en vasthouden van vakkundig personeel en de onverwachte opkomst van concurrentie. In het algemeen moet hier gesproken worden van een door een geldlener in te schatten risico waarbij de applicatietoets zeker niet de grootste drempel is. </antwoord>
      <noten afkomstig="antwoord">
         <noot nummer="1">O.m. Tweede Kamer 1991–1992, 21 262, nr. 12</noot>
         <noot nummer="2">Zie ook Tweede Kamer 1991–1992, 21 262, nr. 12</noot>
      </noten>
   </antwoorden>
</kvr>
