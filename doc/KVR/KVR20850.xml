<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over de informatieverstrekking over de kosten van vruchtbaarheidsbehandelingen. (Ingezonden 2 juli 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20850
</item>
         <item attribuut="Inhoud">Sinds de bezuiniging op vruchtbaarheidsbehandelingen zouden veel patiënten onverwacht worden geconfronteerd met hoge kosten, omdat de informatievoorziening over de bezuinigingsmaatregel tekort schiet.</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Kunstmatige inseminatie Ziektekostenverzekeringen</item>
         <item attribuut="Vindplaats">Kamervragen met antwoord 2003-2004, nr. 2042, Tweede Kamer</item>
         <item attribuut="Vraagnr_bij_indiening">2030417070</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2004-08-11</item>
         <item attribuut="Datum_indiening">2004-07-02</item>
         <item attribuut="Document-id">KVR20850</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4313" allpagenumbers="4313 4314" vetnummer="2030417070" code="0304tkkvr2042" lopendefooter="Tweede Kamer, vergaderjaar 2003–2004, Aanhangsel" filenaam="KVR20850" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2042" onderwerp="" indiendatum="2004-07-2">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-08-11">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Hebt u kennisgenomen van het persbericht van de patiëntenvereniging voor vruchtbaarheidsproblematiek Freya? <voetnoot nummer="1"/>
      </vraag>
      <vraag nummer="2">Kloppen de berichten dat veel cliënten, sinds de bezuiniging op vruchtbaarheidsbehandelingen, onverwacht worden geconfronteerd met hoge kosten voor vruchtbaarheidsbehandeling? Zo ja, wat is uw reactie op deze berichten? Bent u bereid te onderzoeken wat de gevolgen zijn voor grote groepen vrouwen en mannen met vruchtbaarheidsproblemen? </vraag>
      <vraag nummer="3">Kunt u aangeven wat de precieze kosten zijn die mensen zelf moeten opbrengen voor de eerste IVF-behandeling, inclusief de fertiliteitmedicamenten? </vraag>
      <vraag nummer="4">Klopt het dat de informatievoorziening aan cliënten over deze bezuinigingsmaatregel ernstig tekort schiet? Welke taak heeft u in de informatieverstrekking naar burgers en verzekeraars over vruchtbaarheid en over de vergoeding van vruchtbaarheidsbehandeling? Welke mogelijkheden ziet u om zorgvuldige en volledige informatieverstrekking aan zowel zorgverzekeraars als cliënten te bevorderen? Welke acties gaat u ondernemen? Bent u bereid bij verzekeraars aan te dringen op een duidelijker voorlichting over hun polisvoorwaarden? </vraag>
      <vraag nummer="5">Deelt u de mening dat cliënten met vruchtbaarheidsproblemen beperkt worden in hun keuze voor een zorgverzekeraar doordat niet iedere zorgverzekeraar vruchtbaarheidsbehandelingen (gedeeltelijk)vergoedt? Klopt het dat zorgverzekeraars medische selectiecriteria hanteren voor acceptatie? Zo ja, vindt u dit acceptabel? Wat gaat u concreet ondernemen om de vrije keus voor cliënten te waarborgen? </vraag>
      <vraag nummer="6" voetnoot="2">Herinnert u zich de eerdere schriftelijke vragen van de leden Arib en Kant over mogelijke zwarte verkoop van IVF-hormonen? Welke onbedoelde gevolgen van de bezuiniging op vruchtbaarheidsbehandelingen zijn nu nog meer bekend? Had u deze gevolgen kunnen voorzien toen u de maatregel voorstelde? Bent u nog steeds van mening dat het afschaffen van de eerste IVF-behandeling een juiste beslissing is? <voetnoot nummer="2"/>
      </vraag>
      <vraag nummer="7">Deelt u de mening dat de rapportage van ZON/MW in mei 2005 erg laat is, en dat een tussenevaluatie van de bezuinigingsmaatregel, gezien de gevolgen hiervan voor cliënten, noodzakelijk is? </vraag>
      <vraag nummer="8">Deelt u de mening dat met een beperking van het aantal terug te plaatsen embryo’s, namelijk bij IVF de eerste twee keer 1 embryo en de derde keer ten hoogste 2, het grootste deel van de opbrengst van de bezuiniging kan worden gehaald? </vraag>
      <vraag nummer="9">Deelt u de mening dat de arts-patiënt-relatie onder druk komt te staan door het wel of niet kunnen betalen van een benodigde behandeling, en dat de patiënten zich gedwongen voelen financiële aspecten boven effectiviteit van een behandeling te stellen, door meer embryo’s te laten terugplaatsen? </vraag>
      <vraag nummer="10">Klopt het dat kennis van vrouwen op het gebied van vruchtbaarheid ernstig tekort schiet? Bent u bereid op dit gebied samen met seksuele voorlichting concrete maatregelen te nemen? </vraag>
      <noten afkomstig="vraag">
         <noot nummer="1" datum="2004-06-23" bron="Persbericht Freya, Patiëntenvereniging voor Vruchtbaarheidsproblematiek">Persbericht Freya, Patiëntenvereniging voor Vruchtbaarheidsproblematiek, 23 juni 2004</noot>
         <noot nummer="2" documenttype="Kamervragen">Aanhangsel Handelingen, nrs. 1663 en 1657, vergaderjaar 2003–2004.</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Sinds de maatregelen op 1 januari van dit jaar van kracht zijn gegaan moeten cliënten de eerste IVF-behandeling zelf betalen. Vanwege de uitgelopen begrotingsbehandeling van het afgelopen jaar heeft er maar korte tijd gezeten tussen de aankondiging van de maatregeling en de invoering ervan. Ik kan mij daarom voorstellen dat dit de eerste weken tot onduidelijkheden heeft geleid. Echter, de maatregel is nu reeds meer dan 6 maanden bekend. Ik ga er dus vanuit dat de behandelaars en cliënten op de hoogte zijn van de maatregelen en dus bekend zijn met het feit dat de kosten voor de eerste IVF-behandeling niet vergoed worden. Het gevolg van de bezuiniging, namelijk dat cliënten de eerste IVF-behandeling zelf betalen, is conform het doel van de maatregel. Ik zie dus geen aanleiding om daar verder onderzoek naar te doen. </antwoord>
      <antwoord nummer="3">De kosten voor een IVF-behandeling zijn afhankelijk van de benodigde dosering en het soort medicamenten. Globaal komen de totale kosten per behandeling uit op € 2500. Hiervan bedragen de behandelkosten ongeveer € 1200 en de kosten voor de medicatie variëren tussen de € 900 en € 1500 per behandeling. </antwoord>
      <antwoord nummer="4">Zie hiervoor ook mijn antwoord op vraag 2. Op mijn verzoek heeft het College voor Zorgverzekeringen (CVZ) een informatiecampagne gevoerd over de maatregelen met betrekking tot het ziekenfondspakket. Om alle verzekerden tijdig op de hoogte te stellen van de maatregelen in de ziekenfondsverzekering, standaardpakketpolis en AWBZ per 1 januari 2004 heeft het CVZ in alle belangrijke dagbladen eind vorig jaar een paginagrote advertentie geplaatst waarin de maatregelen zijn uiteengezet. Ik acht de huidige informatievoorziening over vruchtbaarheidsbehandelingen adequaat. </antwoord>
      <antwoord nummer="5">In een zorgstelsel met meer marktwerking is het juist de bedoeling dat verzekeraars zich onderling gaan onderscheiden. Op het terrein van de aanvullende verzekering zullen verzekeraars dat ook doen onder meer door de invulling van het aanvullende pakket. Hierdoor zal meer keuzevrijheid ontstaan, doordat cliënten zelf meer keuzes kunnen maken over hun verzekeringen en de dekking van risico’s. Voor de acceptatie van cliënten voor de aanvullende verzekeringen is het noodzakelijk dat zorgverzekeraars een risico-inschatting kunnen maken. Ik heb daar geen bezwaren tegen. </antwoord>
      <antwoord nummer="6">Ik herinner mij de eerdere vragen. Er was vooraf geen aanleiding om rekening te houden met illegale verkoop van hormonen door patiënten. Er zijn mij geen andere onbedoelde gevolgen van de maatregel bekend. De maatregel leidt tot bezuiniging op de collectieve uitgaven, doordat cliënten de eerste IVF-behandeling zelf betalen. Dit is wat ik met de maatregel heb beoogd. Ik acht het daarom een juiste beslissing. </antwoord>
      <antwoord nummer="7">Zoals ik heb aangeven in de beantwoording van de vragen 2, 4 en 6, acht ik de gevolgen van de maatregel niet in strijd met het doel. Ik zie dan ook geen aanleiding voor een tussenevaluatie. </antwoord>
      <antwoord nummer="8">De doelmatigheid van het terugplaatsen van één of meerdere embryo’s zal onderdeel uitmaken van de rapportage van ZON/MW. Ik wacht deze resultaten af alvorens daar een oordeel over te vormen. Ik ben overigens wel van mening dat de medisch gezien meest gewenste optie niet afhankelijk mag zijn van de vergoedingsstatus van de behandeling. Wanneer de reductie van het aantal terug te plaatsen embryo’s om professionele redenen voorkeur geniet, acht ik het onverantwoord wanneer er door de zorgverlener toch een andere keuze wordt gemaakt die gebaseerd is op de wens van de cliënten om kosten te besparen. </antwoord>
      <antwoord nummer="9">Zie hiervoor mijn antwoord op vraag 8. Het al dan niet vergoed worden van een behandeling mag geen rol spelen bij het professionele oordeel over de te prefereren behandeling. Omdat de tweede en derde IVF-behandeling wel worden vergoed bestaat er voor de wensouders geen dringende financiële reden om meerdere embryo’s terug te laten plaatsen. Door het zo vormgeven van de maatregel is juist rekening mee gehouden met deze mogelijk ongewenste effecten. </antwoord>
      <antwoord nummer="10">Ik heb, anders dan middels het bericht van Freya, geen inzicht in het kennisniveau van vrouwen op het gebied van vruchtbaarheid. Op het terrein van vruchtbaarheid en zwangerschap wordt momenteel ook voor andere aspecten, zoals prenatale screening, bekeken of de informatievoorziening aan vrouwen kan worden verbeterd. Indien er door mijn ministerie stappen worden ondernomen om de preconceptuele voorlichting te verbeteren, zal ik nagaan of ook dit aspect onderdeel uit moet maken van de informatievoorziening. </antwoord>
      <noten afkomstig="antwoord"/>
   </antwoorden>
</kvr>
