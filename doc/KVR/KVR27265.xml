<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koser Kaya (D66) aan de minister van Sociale Zaken en Werkgelegenheid over de stagnerende emancipatie van vrouwen. (Ingezonden 17 januari 2007); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27265
</item>
         <item attribuut="Inhoud">Vragen naar aanleiding van berichten in o.a. NRC Handelsblad van 13 en 14 januari 2007 over de uitkomsten van de Emancipatiemonitor 2006 van het SCP. Daaruit blijkt dat noch het aandeel werkende vrouwen noch het aandeel economisch zelfstandige vrouwen is toegenomen. Ook blijft de doorstroom van vrouwen naar hogere functies beperkt en zijn de loonverschillen tussen mannen en vrouwen niet afgenomen. Gevraagd wordt of de minister gezien deze uitkomsten denkt de door hem gestelde emancipatiedoelen voor 2010 te halen.</item>
         <item attribuut="Rubriek">Welzijn (Emancipatie) Welzijn (Vrouwen)</item>
         <item attribuut="Trefwoorden">Vrouwenemancipatie</item>
         <item attribuut="Vindplaats">Kamervragen met antwoord 2006-2007, nr. 769, Tweede Kamer</item>
         <item attribuut="Vraagnr_bij_indiening">2060705620</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="D66">Koser Kaya</persoon>
         </item>
         <item attribuut="Datum_reaktie">2007-02-07</item>
         <item attribuut="Datum_indiening">2007-01-17</item>
         <item attribuut="Document-id">KVR27265</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1653" allpagenumbers="1653 1654" vetnummer="2060705620" code="0607tkkvr769" lopendefooter="Tweede Kamer, vergaderjaar 2006–2007, Aanhangsel" filenaam="KVR27265" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="769" onderwerp="" indiendatum="2007-01-17">
         <vrager partij="D66" oorsprong="parlement">Koser Kaya</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2007-02-7">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van de uitkomsten van de Emancipatiemonitor 2006 van het Sociaal en Cultureel Planbureau (SCP)? <voetnoot nummer="1"/>
      </vraag>
      <vraag nummer="2">Hoe verklaart u dat in de periode 2002–2005 zowel het aandeel werkende vrouwen als het aandeel economisch zelfstandige vrouwen vrijwel niet is toegenomen? </vraag>
      <vraag nummer="3">Hoe verklaart u dat ook de doorstroom van vrouwen naar hogere functies beperkt blijft? </vraag>
      <vraag nummer="4">Hoe verklaart u dat loonverschillen tussen mannen en vrouwen in de periode 2002–2005 niet zijn afgenomen? </vraag>
      <vraag nummer="5">Verwacht u, gezien de uitslagen van de Emancipatiemonitor 2006, in 2010 de door het ministerie van Sociale Zaken en Werkgelegenheid gestelde streefdoelen met betrekking tot emancipatie te halen? Zo neen, wat gaat u doen om deze streefdoelen alsnog te halen? </vraag>
      <noten afkomstig="vraag">
         <noot nummer="1">o.a. NRC Handelsblad, 13–14 januari 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. De Emancipatiemonitor 2006 is, net als voorgaande jaren, in opdracht van de coördinerend bewindspersoon emancipatiebeleid uitgevoerd. Ik heb de monitor op 13 december jl. in ontvangst genomen. De Emancipatiemonitor is, 29 januari 2007 aan de Kamer aangeboden. </antwoord>
      <antwoord nummer="2">De in de Emancipatiemonitor gesignaleerde stagnatie is voor een deel te wijten aan de economische recessie waarvan in de jaren 2002 tot 2005 sprake was. Het aandeel werkende mannen is bijvoorbeeld in die periode met ruim vier procentpunt gedaald, terwijl het aandeel werkende vrouwen stabiel bleef (de netto arbeidsparticipatie in personen bedroeg al die jaren circa 54%). In 2006 is het aandeel werkende vrouwen weer wel toegenomen. De netto arbeidsparticipatie van vrouwen is vorig jaar gestegen naar 55,8 procent, zo blijkt uit het voorlopige jaarcijfer van 2006 (CBS Statline). Dit betekent dat nog nooit zoveel Nederlandse vrouwen werkzaam waren als vorig jaar: ruim 3 miljoen. Wel is het zo dat veel vrouwen in deeltijd werken, waardoor het aandeel economisch zelfstandige vrouwen achterblijft bij het aandeel werkende vrouwen. </antwoord>
      <antwoord nummer="3">In de Emancipatiemonitor 2006 komt een positieve ontwikkeling naar voren voor wat betreft de doorstroom van vrouwen naar hogere functies. Om de streefcijfers van 2010 te halen, is een versnelling en verbreding van deze trend nodig. Het goede nieuws is dat vrouwen relatief goed vertegenwoordigd zijn in de hogere en wetenschappelijke beroepen en dat het aandeel vrouwelijke managers is gestegen naar bijna een kwart. Minder goed gaat het met de doorstroom van vrouwen naar de top. In de allergrootste bedrijven (top 25) is het aandeel vrouwen in de raden van bestuur gegroeid, maar in de andere grote bedrijven (top 100/500/5000) zit de groei alleen bij de raden van commissarissen en in de echelons onder de top. Bij de overheid en de non-profitsector zijn de cijfers gunstiger, maar ook daar geldt dat de ontwikkeling minder snel gaat dan volgens de streefcijfers zou moeten. Voor een deel is dit te verklaren door de economische situatie van de afgelopen jaren. Voor een ander deel kan de verklaring worden gezocht in opvattingen over passende maatregelen; de Emancipatiemonitor geeft hier ook een beeld van. Het blijkt dat het idee dat het «glazen plafond» voor vrouwen doorbroken kan en moet worden, breed gedragen wordt, maar dat er minder steun is voor concrete maatregelen, met name voorkeursbeleid voor vrouwen. Daarnaast is het nog steeds vanzelfsprekend dat vrouwen met kinderen in deeltijd (gaan) werken en hun loopbaan niet later weer fulltime oppakken. Deze opvattingen hebben hun weerslag op de cultuur van (arbeids)organisaties en op het beleid dat bedrijven voeren. De inzet van het kabinet is dat (arbeids)organisaties zelf meer werk gaan maken van het benutten van hun vrouwelijk potentieel en dus ook deze cultuur ombuigen. Het is in het (economische) belang van bedrijven om de meerwaarde van diversiteit m/v beter te benutten. Het beleid van de overheid is erop gericht dit verder te stimuleren, onder meer via het ambassadeursnetwerk glazen plafond (EZ), de glazenplafondindex (SZW) en het Diversiteitsbeleid Rijk (BZK). </antwoord>
      <antwoord nummer="4">In oktober 2006 is het tweejaarlijkse onderzoek van de Arbeidsinspectie «De arbeidsmarktpositie van werknemers in 2004» afgerond. Dit rapport is bij brief van 30 oktober 2006, Kamerstukken II 2006–2007, 27 099, nr. 16, aan de Tweede Kamer aangeboden en staat geagendeerd voor het algemeen overleg Emancipatiezaken met de vaste commissie voor Sociale Zaken en Werkgelegenheid van 8 februari 2007. Wanneer een beloningsverschil wordt geconstateerd in het rapport betekent dit niet per definitie dat sprake is van beloningsdiscriminatie. Er kunnen objectieve redenen zijn voor beloningsverschillen. Daarnaast kan sprake zijn van een wat te grove meting en indeling bij enkele achtergrondkenmerken. Ik verwijs naar paragraaf 3.4 van het rapport van de Arbeidsinspectie voor een uitleg over het verschil tussen het gecorrigeerd en ongecorrigeerd beloningsverschil. In 2002 bedroeg het ongecorrigeerde beloningsverschil tussen mannen en vrouwen in het bedrijfsleven 22%. In 2004 daalde dit tot 21%. Wordt gecorrigeerd voor de verschillen in achtergrondkenmerken tussen mannen en vrouwen in het bedrijfsleven, dan is het gecorrigeerde beloningsverschil in 2004 gelijk gebleven aan dat in 2002, namelijk 7%. Het ongecorrigeerde beloningsverschil tussen mannen en vrouwen bij de overheid is tussen 2002 en 2004 eveneens met één procent gedaald van 15% naar 14%. Voor deze categorie is het gecorrigeerde beloningsverschil toegenomen van 3% naar 4%. Uit het bovenstaande kan de conclusie worden getrokken dat in zijn geheel de beloningsverschillen tussen mannen en vrouwen weinig zijn veranderd sinds 2002. </antwoord>
      <antwoord nummer="5">Het kabinet heeft in het Meerjarenbeleidsplan Emancipatie 2006–2010 doelstellingen neergelegd tot 2010. Het behalen van deze doelstellingen is derhalve een verantwoordelijkheid van het kabinet. De in het Meerjarenbeleidsplan neergelegde doelstellingen zijn ambitieus en bestrijken een groot aantal terreinen. Op een aantal terreinen gaat het goed, op andere zijn de plannen gesmeed, op sommige terreinen dient nog veel te gebeuren tot 2010. Zo is op de doelstelling voorkoming en bestrijding van geweld tegen vrouwen het afgelopen jaar door mijn collega’s van Justitie en VWS veel voortgang geboekt. Ik noem het feit dat de Advies- en Steunpunten Huiselijk Geweld (ASHG’s) ingericht zijn, de ontwikkeling van het Beleidsprogramma Eergerelateerd Geweld en de voorbereidingen voor het uitvoeren van een Prevalentiemeting Huiselijk Geweld. Het wetsvoorstel Huisverbod is ingediend bij de Tweede Kamer, en er is, ter voorbereiding op de implementatie van het huisverbod, een drietal pilots gestart. Het kabinet investeert ook in 2007 fors in regelingen die de combinatie van arbeid en zorg vergemakkelijken. Dat brengt de doelstelling van een stijgende arbeidsparticipatie van vrouwen naar 65% in 2010 dichterbij. De kosten voor kinderopvang zullen met name voor mensen met een midden- en hoger inkomen afnemen. Doordat de werkgeversbijdrage per 1 januari verplicht is, zijn werknemers met kinderen verzekerd van een voldoende werkgeversbijdrage. Verder krijgen de basisscholen aan het begin van het schooljaar 2007–2008 de wettelijke taak om de aansluiting met de erkende kinderopvang te regelen. In het kader van de doelstelling maatschappelijke participatie is op 1 januari jl. het project «Duizend en één Kracht» van start gegaan. In dit project werken de ministeries van SZW, Justitie en VWS samen met zes gemeenten (de G4, Nijmegen en Breda), vrijwilligersorganisaties en migrantenorganisaties aan het actief betrekken van vrouwen uit etnische minderheden in een kwetsbare positie bij vrijwilligerswerk. Op 8 maart zullen bewindslieden van de Ministeries van SZW, VWS en Justitie met wethouders van zes gemeenten een convenant voor dit project ondertekenen. Het streven is ook andere gemeenten bij dit project te betrekken. Ik heb voor dit project € 3,5 miljoen beschikbaar gesteld. Daarnaast is in de afgelopen drie jaar door de ministeries van SZW en Justitie het Plan van Aanpak «Emancipatie en Integratie» uitgevoerd. Hierbij is ingezet op het ondersteunen van gemeentelijk beleid en het bereiken van de doelgroep, onder meer door het ontwikkelen en beschikbaar stellen van diverse (beleids)instrumenten en door subsidies aan twintig gemeenten uit de G-30. Ook op het internationale terrein is door mijn collega op Defensie bereikt dat er bij uitzending naar (post-)conflictgebieden systematische aandacht is voor de effecten op lokale vrouwen. De doelstellingen lopen door tot 2010; dit betekent dat het nieuwe kabinet de verantwoordelijkheid over zal nemen om hier aan verder te werken. Mede op basis van de binnenkort te verschijnen eindrapporten van de Visitatie Commissie Emancipatie zal het nieuwe kabinet een standpunt opstellen over de wijze waarop aandacht voor emancipatie op alle beleidsterreinen geborgd en ondersteund kan worden. </antwoord>
      <noten afkomstig="antwoord"/>
   </antwoorden>
</kvr>
