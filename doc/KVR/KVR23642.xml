<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Adelmund en Smeets (beiden PvdA) aan de minister van Sociale Zaken en Werkgelegenheid over een reorganisatie bij het petrochemisch concern Sabic. (Ingezonden 29 juli 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23642
</item>
         <item attribuut="Inhoud">Vragen over reorganisatie bij multinational in het Duitse Gelsenkirchen, waarbij aan overtollig personeel vervangende arbeid wordt aangeboden bij vestigingen in Nederland, en de gevolgen voor tewerkstellingsvergunning van zgn. derdelanders (werknemers zonder nationaliteit EU-lidstaat die 15 jaar legaal in Duitsland wonen en werken).</item>
         <item attribuut="Rubriek">Arbeid (Arbeidsmarkt) Arbeid (Werknemers) Bedrijfsleven en industrie (Industrie) Staats- en bestuursrecht (Vreemdelingenrecht)</item>
         <item attribuut="Trefwoorden">Buitenlandse werknemers Petrochemische industrie Vreemdelingen Werkgelegenheid</item>
         <item attribuut="Vindplaats">Kamervragen met antwoord 2004-2005, nr. 2203, Tweede Kamer</item>
         <item attribuut="Vraagnr_bij_indiening">2040518990</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Adelmund</persoon>
            <persoon partij="PvdA">Smeets</persoon>
         </item>
         <item attribuut="Datum_reaktie">2005-08-17</item>
         <item attribuut="Datum_indiening">2005-07-29</item>
         <item attribuut="Document-id">KVR23642</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4397" allpagenumbers="4397 4398" vetnummer="2040518990" code="0405tkkvr2203" lopendefooter="Tweede Kamer, vergaderjaar 2004–2005, Aanhangsel" filenaam="KVR23642" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2203" onderwerp="" indiendatum="29juli 2005">
         <vrager partij="PvdA" oorsprong="parlement">Adelmund</vrager>
         <vrager partij="PvdA" oorsprong="parlement">Smeets</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2005-08-17">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het u bekend, dat het Saoedische petrochemische concern Sabic (eigenaar van de petrochemische fabrieken in Geleen die vroeger tot het DSM-concern behoorden) bij zijn vestiging in het Duitse Gelsenkirchen een reorganisatie doorvoert waarbij 175 banen verdwijnen, en dat de bedrijfsleiding en ondernemingsraad van Sabic Polyolefine in Gelsenkirchen overeenstemming hebben bereikt over een sociaal plan waarvan aanbod van banen bij Sabic in Nederland een onderdeel is? </vraag>
      <vraag nummer="2">Acht u het wenselijk dat multinationals bij reorganisaties in Duitsland overtollig personeel vervangende arbeid aanbieden bij vestigingen over de grens (in Nederland), als vervangende arbeid niet beschikbaar is bij vestigingen in Duitsland? </vraag>
      <vraag nummer="3">Geldt dit ook voor werknemers zonder de nationaliteit van een van de EU-lidstaten, als zij 15 jaar legaal in Duitsland wonen en werken, de zogenoemde derdelanders? </vraag>
      <vraag nummer="4">Is het waar dat er op grond van huidige wet- en regelgeving een tewerkstellingsvergunning kan worden geweigerd voor dergelijke derdelanders? </vraag>
      <vraag nummer="5">Is het wel mogelijk om een derdelander vanuit een Duitse vestiging zonder tewerkstellingsvergunning te detacheren naar een Nederlandse vestiging, waarbij de betrokkene in Duitsland blijft wonen? </vraag>
      <vraag nummer="6" voetnoot="1">Maakt artikel 14 van Richtlijn betreffende de status van langdurig ingezeten onderdanen van derde landen, het in de toekomst mogelijk dat een derdelander zoals bedoeld in vraag 3 zonder tewerkstellingsvergunning als grensarbeider in Nederland kan werken? <voetnoot nummer="1"/>
      </vraag>
      <vraag nummer="7">Acht u het mogelijk en wenselijk om tewerkstellingsvergunningen af te geven voor derdelanders zoals bedoeld in vraag 3, vooruitlopend op implementatie van deze richtlijn uiterlijk op 23 januari 2006? </vraag>
      <noten afkomstig="vraag">
         <noot nummer="1">Richtlijn 2003/109/EG, 25 november 2003 (Pb L 016 van 23/1/2004)</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 t/m 5">Als de betrokken werknemers de nationaliteit hebben van één van de 15 oude lidstaten van de Europese Unie of van Cyprus, Malta, IJsland, Noorwegen, Liechtenstein of Zwitserland, geldt het vrij verkeer van werknemers. Het bedrijf kan deze werknemers een vervangende arbeidsplaats aanbieden in een vestiging in Nederland. Als de betreffende werknemers een andere nationaliteit hebben (MOE-werknemers of zogenoemde derde landers, ook als zij al langdurig in Duitsland wonen en werken) is het communautaire vrij verkeer van werknemers niet van toepassing en dient een tewerkstellingsvergunning aangevraagd te worden. Deze aanvraag zal worden getoetst aan de criteria van de Wet arbeid vreemdelingen. De vergunning zal (onder meer) worden geweigerd, als er voor de betreffende arbeidsplaats prioriteitgenietend aanbod op de arbeidsmarkt aanwezig is. Indien deze werknemers minimaal € 45.000 verdienen (bij jonger dan 30 jaar € 33.000) kan in plaats van het aanvragen van een tewerkstellingsvergunning gebruik worden gemaakt van de kennismigrantenregeling, waarbij een verblijfsvergunning bij de IND moet worden aangevraagd. Als een derdelander door een Duitse werkgever in het kader van dienstverlening naar Nederland wordt gedetacheerd is op dit moment nog een tewerkstellingsvergunning nodig. Hierbij wordt niet getoetst of er prioriteitgenietend aanbod beschikbaar is. Het kabinet is overigens bezig deze twv-plicht om te zetten in een systeem van notificatie. </antwoord>
      <antwoord nummer="6 en 7">De richtlijn betreffende de status van langdurig ingezeten onderdanen van derde landen heeft betrekking op derdelanders die langer dan 5 jaar rechtmatig in enig EU-lidstaat hebben verbleven. In artikel 14, lid 2, onderdeel a van deze richtlijn staat aangegeven dat een langdurig ingezeten derdelander in andere EU-lidstaten mag verblijven om een economische activiteit uit te oefenen als werknemer of als zelfstandige. In het derde lid van dit artikel wordt aangegeven dat als het gaat om deze situatie de andere lidstaten de situatie van hun arbeidsmarkt mogen bezien en hun nationale procedures mogen hanteren ten aanzien van de vereisten voor, respectievelijk, het vervullen van een vacature en het hebben van toegang tot de arbeidsmarkt. Om redenen van arbeidsmarktbeleid kunnen de lidstaten de voorkeur geven aan EU-burgers, aan onderdanen van derde landen – indien de communautaire wetgeving hierin voorziet – en aan onderdanen van derde landen die legaal in de betrokken lidstaten verblijven en daar een werkloosheidsuitkering ontvangen. Tenslotte wordt in lid 5 van dit artikel de mogelijkheid geboden om voor grensarbeiders in de nationale wetgeving specifieke bepalingen vast te stellen. Artikel 14 biedt Nederland de mogelijkheid vast te houden aan het huidige arbeidsmigratiebeleid ten aanzien van langdurig ingezeten derdelanders. </antwoord>
      <noten afkomstig="antwoord"/>
   </antwoorden>
</kvr>
