<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rouvoet (RPF) over TBS. (Ingezonden 24 maart 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4834
</item>
         <item attribuut="Inhoud">Betreft een arrest waarin aan twee TBS-gedetineerden 25.000 gulden schadevergoeding is toegekend, omdat zij in een cel op een plaats in een TBS-kliniek hebben moeten wachten.</item>
         <item attribuut="Rubriek">Strafrecht en strafprocesrecht (Straffen)</item>
         <item attribuut="Trefwoorden">TBS</item>
         <item attribuut="Vindplaats">Kamervragen met antwoord 1996-1997, nr. 1127, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="RPF">Rouvoet</persoon>
         </item>
         <item attribuut="Datum_reaktie">1997-04-28</item>
         <item attribuut="Datum_indiening">1997-03-24</item>
         <item attribuut="Document-id">KVR4834</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2303" allpagenumbers="2303 2304" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1127" onderwerp="" indiendatum="1997-03-24">
         <vrager partij="RPF" oorsprong="parlement">Rouvoet</vrager>
         <vraagt-aan/>
      </vraagdata>
      <antwoorddata antwoorddatum="1997-04-28">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Hebt u kennisgenomen van het arrest van het gerechtshof te Den Haag, waarin aan twee TBS-gedetineerden 25.000 gulden schadevergoeding is toegekend, omdat zij geruime tijd in een cel op een plaats in een TBS-kliniek hebben moeten wachten? </vraag>
      <vraag nummer="2">Op grond van welke overwegingen is het Hof tot deze uitspraak gekomen? Betekent deze uitspraak dat ook andere gedetineerden die in de cel wachten op een plaats voor schadevergoeding in aanmerking kunnen komen? </vraag>
      <vraag nummer="3">Bent u voornemens te bevorderen, dat tegen deze uitspraak cassatie wordt aangetekend? Wat zijn de overige (wettelijke) mogelijkheden om de gevolgen van deze uitspraak te minimaliseren? Bent u bereid om, indien dit noodzakelijk mocht zijn, eventueel wetswijziging voor te bereiden? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2" voetnoot="1">De overwegingen op grond waarvan het Gerechtshof tot deze uitspraak is gekomen, zijn de overwegingen 6 t/m 14 van het arrest. Voor de inhoud van deze overwegingen mag ik u verwijzen naar de geanonimiseerde versie van één van de arresten van het Gerechtshof die als bijlage bij deze antwoorden is bevoegd <voetnoot nummer="1"/>. Kort samengevat is het Gerechtshof van oordeel dat plaatsing van ter beschikking gestelden aan wie een bevel tot verpleging is opgelegd, binnen een periode van 3 maanden nadat de termijn van terbeschikkingstelling is aangevangen, in een TBS-inrichting moet zijn geschied. De omstandigheden die de Staat heeft aangevoerd voor het tekortschieten van de capaciteit – zoals de onverwachte snelle stijging van het aantal opleggingen – waardoor wachtlijsten zijn ontstaan voor de TBS-inrichtingen, acht het Gerechtshof omstandigheden die naar de in het maatschappelijk verkeer geldende opvattingen in de verhouding tussen de Staat en de ter beschikking gestelde in de risicosfeer van de Staat liggen; zij vormen volgens het Hof geen bijzondere omstandigheden die tegenover de ter beschikking gestelde een verblijf van langer dan 3 maanden in het huis van bewaring heeft kunnen rechtvaardigen. Het Gerechtshof concludeert dat het onrechtmatig verblijf van de ter beschikking gestelde in het huis van bewaring het best te vergelijken is met het geval van een verdachte die ten onrechte langer in voorlopige hechtenis heeft gezeten dan gerechtvaardigd was. Als immateriële schadevergoeding plegen de strafkamers van het Gerechtshof thans f 150,– per dag toe te kennen voor elke dag dat een (gewezen) verdachte ten onrechte in voorlopige hechtenis heeft doorgebracht. De beide appellanten B. en L. zullen de bedragen ontvangen waartoe de Staat door het Gerechtshof is veroordeeld. Met betrekking tot de overige ter beschikking gestelden valt te verwachten, in de zaken die voor de rechter komen en die vergelijkbaar zijn met de twee zaken waarin het Gerechtshof uitspraak heeft gedaan, dat de rechter tot een vergelijkbare uitspraak zal komen. Gelet hierop wordt in die zaken, indien een schadeclaim is ingediend, in overleg met de Landsadvocaat bezien of tot een voorschotregeling kan worden gekomen, in afwachting van de behandeling door de Hoge Raad van het door de Staat in te stellen cassatieberoep. </antwoord>
      <antwoord nummer="3">Zoals uit het antwoord op de vorige vraag al blijkt, wordt tegen de uitspraak door de Staat cassatie ingesteld. De enige wettelijke mogelijkheid die ik effectief acht om in enige mate in de gevolgen van deze uitspraak te voorzien, is het zo snel mogelijk in werking doen treden van de termijn gesteld in artikel 12, eerste lid, van het wetsvoorstel Beginselenwet verpleging ter beschikking gestelden, dat thans in behandeling is in de Eerste Kamer. Artikel 12 geeft aan dat de plaatsing in een inrichting van een ter beschikking gestelde geschiedt voordat de termijn van de terbeschikkingstelling 6 maanden heeft gelopen. Deze termijn kan nadien telkens met een periode van 3 maanden worden verlengd. Tegen deze verlenging staat beroep open bij de Centrale Raad voor Strafrechtstoepassing. Op grond van artikel 81 van dit wetsvoorstel is het mogelijk het bedoelde artikel 12 zeer spoedig in werking te doen treden, eventueel vooruitlopen op de inwerkingtreding van de overige bepalingen. Bij brief van 8 april jl., kenmerk 620033/97/6 heb ik de Eerste Kamer gevraagd, de mondelinge behandeling van het wetsvoorstel zo spoedig mogelijk als het de Kamer uitkomt te doen plaatsvinden. Gelet op het voorgaande overweeg ik thans geen nadere wetswijziging of indiening van een noodwet. Een noodwet zal niet sneller in werking kunnen treden dan voornoemde Beginselenwet verpleging ter beschikking gestelden. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
