<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Verkeer en Waterstaat over het aantal vluchten op Schiphol als gevolg van het Europees kampioenschap voetbal in 2000. (Ingezonden 25 oktober 1999); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10503
</item>
         <item attribuut="Rubriek">Verkeer, vervoer en waterstaat (Luchtvaartterreinen) Verkeer, vervoer en waterstaat (Personenvervoer) Vrijetijdsbesteding (Sport)</item>
         <item attribuut="Trefwoorden">Personenvervoer Schiphol Sport</item>
         <item attribuut="Vindplaats">Kamervragen met antwoord 1999-2000, nr. 226, Tweede Kamer</item>
         <item attribuut="Vraagnr_bij_indiening">2990001540</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">1999-11-04</item>
         <item attribuut="Datum_indiening">1999-10-25</item>
         <item attribuut="Document-id">KVR10503</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="467" allpagenumbers="467 468 469" vetnummer="2990001540" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10503" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="226" onderwerp="" indiendatum="1999-10-25">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="1999-11-4">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1 2 3 4">Kent u het bericht «Voetbalvluchten komen in de knel» <voetnoot nummer="1"/>en herinnert u zich de antwoorden van uw ambtsvoorganger op vragen van de leden Poppe <voetnoot nummer="2"/>, Te Veldhuis en Rijpstra <voetnoot nummer="3"/>en Van den Berg <voetnoot nummer="4"/>naar aanleiding van de finale van de Champions Leaque in Amsterdam in 1998? </vraag>
      <vraag nummer="2">Passen de supportersvluchten voor het Europees kampioenschap voetbal in 2000 niet binnen de toegestane 420.000 starts en landingen? </vraag>
      <vraag nummer="3">Deelt u de mening dat het verstandig zou zijn om begin november 1999 nog niet alle beschikbare vliegrechten voor het zomerseizoen toe te kennen, zodat rekening gehouden kan worden met extra vluchten als gevolg van het Europees kampioenschap voetbal? </vraag>
      <vraag nummer="4">Bestaat de regelgeving nog steeds waarop uw ambtsvoorgangster doelde in haar antwoord op de vragen van de heer Poppe als zou deze geen mogelijkheden bieden om een deel van de capaciteit apart te houden voor een bepaalde categorie vluchten? </vraag>
      <vraag nummer="5">Deelt u de mening dat de Nederlandse regering ten aanzien van Schiphol een zelfstandig beleid moet kunnen voeren om eventuele problemen het hoofd te kunnen bieden? </vraag>
      <vraag nummer="6" voetnoot="3">Heeft de Europese Commissie inmiddels een voorstel tot herziening van de EU-slotsregeling ingediend? <voetnoot nummer="3"/>Zo neen, wanneer zal dit volgens u gebeuren en verwacht u dan dat de regelgeving ten aanzien van het apart houden van een deel van de capaciteit wordt veranderd? Zo ja, is het dan zo dat er niets is veranderd ten aanzien van het apart houden van een deel van de capaciteit voor een bepaalde categorie vluchten? </vraag>
      <vraag nummer="7">Bent u bereid om actief bij te dragen aan pogingen de internationale regelgeving zodanig aan te passen dat een zelfstandig beleid van de Nederlandse overheid ten aanzien van vliegrechten bij grote evenementen, zoals het Europees kampioenschap voetbal in 2000, niet gefrustreerd wordt? Hoe acht u de kans op succes van een dergelijke bijdrage? </vraag>
      <vraag nummer="8">Kunt u garanderen dat de normen ten aanzien van het aantal vliegbewegingen en ten aanzien van de geluidshinder rondom Schiphol als gevolg van het Europees kampioenschap voetbal in 2000 niet worden overschreden? </vraag>
      <vraag nummer="9">Bent u bereid de mogelijkheden van supportersvervoer per trein of per touringcar als alternatief voor vervoer per vliegtuig te onderzoeken? </vraag>
      <noten afkomstig="vraag">
         <noot nummer="1" datum="1999-10-20" bron="Trouw">Trouw, 20 oktober 1999</noot>
         <noot nummer="2" documenttype="Kamervragen" documentnummer="1349">Aanhangsel Handelingen, nr. 1349, vergaderjaar 1997-1998.</noot>
         <noot nummer="3" documenttype="Kamervragen" documentnummer="1350">Aanhangsel Handelingen, nr. 1350, vergaderjaar 1997-1998.</noot>
         <noot nummer="4" documenttype="Kamervragen" documentnummer="1351">Aanhangsel Handelingen, nr. 1351, vergaderjaar 1997-1998.</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Op dit moment zijn nog niet alle deelnemende landen aan het EK2000 bekend. Het is dus ook niet bekend welke wedstrijden gespeeld zullen worden en in welke steden in Nederland en België deze zullen plaatsvinden. Pas ná de loting op 12 december 1999 ontstaat inzicht in het aantal wedstrijden waarbij landen zijn betrokken waarvan verondersteld mag worden dat veel van de supporters gebruik zullen maken van het vliegtuig en waar deze wedstrijden plaatsvinden. Pas ná dat moment kan een inschatting worden gemaakt van het aantal supporters dat per reguliere lijndienst zal vliegen en hoeveel van speciaal georganiseerde supportersvluchten gebruik zullen maken. Vervolgens kan ook worden ingeschat hoe deze speciaal georganiseerde vluchten gespreid over betrokken Nederlandse en Belgische luchthavens zullen plaatsvinden en wat het aandeel van Schiphol daarin zal zijn. In het licht van het bovenstaande is het niet mogelijk thans aan te geven of supportersvluchten ingepast kunnen worden binnen het toegestaan aantal bewegingen. </antwoord>
      <antwoord nummer="3">De luchthaven Schiphol is een slotgecoördineerde luchthaven. Een onafhankelijke slotcoördinator verdeelt de beschikbare slots volgens objectieve criteria conform EU regelgeving terzake die niet toestaat dat voor een voetbalkampioenschap of andere evenementen afzonderlijk ruimte wordt gereserveerd. Voor extra vluchten die plaats gaan vinden voor het vervoer van supporters in verband met het EK2000 moeten, zoals voor elke andere vlucht in het handelsverkeer, tijdig slots worden aangevraagd, hoe lastig dit voor luchtvaartmaatschappijen ook kan zijn gezien de onzekerheid over de deelnemende landen. Luchtvaartmaatschappijen hebben de gelegenheid om bij de slotconferentie van de International Air Transport Association (IATA) die in november zal plaatsvinden hun wensen t.a.v. aantallen slots kenbaar te maken. De UEFA heeft luchtvaartmaatschappijen hierop via nationale voetbalbonden attent gemaakt. </antwoord>
      <antwoord nummer="4">Deze regelgeving bestaat nog steeds. Ik refereer daar in het antwoord op vraag 3 reeds aan. </antwoord>
      <antwoord nummer="5">Op verzoek van de exploitant van Schiphol is deze luchthaven aangewezen als volledig slotgecoördineerd. Dit betekent dat de EU regelgeving van toepassing is. Luchthavens stellen het aantal te verdelen slots vast (de zogenaamde «declared capacity») en onafhankelijke slotcoördinatoren verdelen de slots onder luchtvaartmaatschappijen volgens vastgestelde objectieve criteria. Nationale overheden spelen hierin geen rol. Ik deel echter de mening dat de huidige EU regelgeving te weinig flexibel is om rekening te kunnen houden met extra vliegverkeer in verband met bijzondere evenementen. </antwoord>
      <antwoord nummer="6">Hoewel de Europese Commissie al in 1998 aankondigde snel met een voorstel ter herziening van de huidige EU slotsverordening te zullen komen, is dit nog niet gebeurd. Ik durf thans geen uitspraak te doen over wanneer het voorstel wordt ingediend. Naar verwachting zal het voorstel van de Europese Commissie geen verandering bevatten ten aanzien van het apart houden van een deel van de capaciteit voor een bepaalde categorie vluchten. </antwoord>
      <antwoord nummer="7">Ik zal actief bijdragen aan pogingen de internationale regelgeving zodanig aan te passen dat daarmee meer ruimte ontstaat voor luchthavens dan wel slotcoördinatoren om rekening te kunnen houden met extra vliegverkeer als gevolg van grote evenementen. Zoals mijn ambtsvoorgangster al in juni 1998 antwoordde op vragen van de leden Te Veldhuis en Rijpstra zal dit in het kader van de herziening van de huidige EU slotsverordening moeten gebeuren. Omdat de EU regelgeving enerzijds moet blijven passen binnen een wereldwijde systematiek voor de verdeling van slots en anderzijds de situatie op Schiphol voor zover bekend uniek is, kan op voorhand niet worden gerekend op een succesvolle afloop. </antwoord>
      <antwoord nummer="8">Zoals in het antwoord op vraag 2 reeds vermeld, kan ik thans niet aangeven of extra vluchten in verband met het EK2000 op Nederlandse luchthavens geaccommodeerd kunnen worden binnen het toegestane aantal bewegingen. Het uitgangspunt is echter dat deze vluchten gedurende de dag en de avond zullen worden afgehandeld en dat daarmee de geluidsnormen niet zullen worden overschreden. Desondanks kan niet worden uitgesloten dat burgemeesters van de speelsteden het noodzakelijk achten dat bepaalde groepen supporters om redenen van openbare orde en veiligheid direct ná afloop van risicowedstrijden Nederland verlaten. Dit zou er toe kunnen leiden dat er extra vluchten gedurende de nacht moeten plaatsvinden. De luchthavens Eindhoven en Rotterdam zijn ’s nachts gesloten. In de regeling ter beperking van nachtelijke geluidshinder voor de luchthaven Rotterdam is een voorziening opgenomen die het mij mogelijk maakt, indien de burgemeester dit om redenen van openbare orde en veiligheid noodzakelijk acht, nachtvluchten toe te staan. In overleg met mijn ambtgenoot van Defensie is een regeling in voorbereiding die het mogelijk maakt ontheffing te verlenen van het verbod op nachtelijke vluchten op de luchthaven Eindhoven in verband met eventuele risicowedstrijden die in die stad worden gespeeld. De luchthaven Schiphol is ’s nachts weliswaar niet gesloten maar heeft in de nacht wel een zeer beperkte capaciteit die nauwelijks ruimte laat voor extra vluchten. Ik laat momenteel onderzoeken wat de mogelijkheden zijn om eventuele extra vluchten in de nacht, indien deze om redenen van openbare orde en veiligheid noodzakelijk worden geacht, ook op Schiphol te accommoderen. </antwoord>
      <antwoord nummer="9">De keus van trein, touringcar of vliegtuig is een keus van de marktpartijen casu quo van individuele supporters. Ten behoeve van het EK2000 is een nationaal mobiliteitsplan opgesteld (en in de Bestuurlijke Regiegroep EK2000 op hoofdlijnen geaccordeerd). Mede op basis van een onder nationale voetbalbonden gehouden enquête is in het mobiliteitsplan gepoogd een zo goed mogelijke inschatting te maken van de zogenaamde «modal split» (de verdeling van het supportersvervoer over de verschillende vervoersmodaliteiten), de knelpunten die zich daarbij kunnen voordoen en de oplossingen die daarvoor in aanmerking komen. In zijn algemeenheid kan hieruit worden geconcludeerd dat, afhankelijk van het aantal te verwachten extra vluchten (zie antwoord op vraag 2), de luchthavencapaciteit in Nederland een beperkende factor zou kunnen zijn. Luchtvaartmaatschappijen zijn via de UEFA en nationale voetbalbonden gewezen op deze beperkte capaciteit op luchthavens en de noodzaak om in het geval van Schiphol tijdig slots aan te vragen. Afhankelijk van de resultaten van de loting op 12 december en de resultaten van een aanvullende enquête die onder nationale voetbalbonden van de deelnemende landen zal worden gehouden over hun verwachtingen ten aanzien van het reisgedrag van supporters, zal worden bezien in hoeverre het mobiliteitsplan kan worden bijgesteld. </antwoord>
      <noten afkomstig="antwoord"/>
   </antwoorden>
</kvr>
