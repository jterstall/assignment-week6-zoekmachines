<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister voor Vreemdelingenzaken en Integratie over mogelijke intimidatie van asielzoekers door de Immigratie- en naturalisatiedienst. (Ingezonden 24 september 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21268
</item>
         <item attribuut="Inhoud">Vragen naar aanleiding van de brief van een voormalig tolk aan de IND, waarin deze zich beklaagt over een bepaald incident. Deze vragen dienen ter aanvulling op eerdere vragen terzake van de Tweede-Kamerleden Visser (VVD) en De Wit (SP), beide ingezonden 21 september 2001.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 2004-2005, nr. 74, Tweede Kamer</item>
         <item attribuut="Vraagnr_bij_indiening">2040500390</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2004-09-28</item>
         <item attribuut="Datum_indiening">2004-09-24</item>
         <item attribuut="Document-id">KVR21268</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="159" allpagenumbers="159 160" vetnummer="2040500390" code="0405tkkvr74" lopendefooter="Tweede Kamer, vergaderjaar 2004–2005, Aanhangsel" filenaam="KVR21268" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="74" onderwerp="" indiendatum="2004-09-24">
         <vrager partij="GroenLinks" oorsprong="parlement">Vos</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2004-09-28">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Heeft u kennisgenomen van de brief van voormalig tolk J.R. aan de IND,, 27 april 2004 aan de IND, waarin hij zich beklaagt over de werkwijze van de IND over een zeker incident op 30 augustus 2003? Klopt het dat u en/of de IND nimmer op deze brief heeft gereageerd? Zo ja, waarom niet? Kunt u aangeven waarover het genoemde incident ging? Is daar in het verleden onderzoek naar gedaan? Zo neen, waarom niet? Zo ja, wat was hiervan de uitkomst? </vraag>
      <vraag nummer="2">Kunt u aangeven hoeveel klachten over vermeende intimidatie door IND-verhoor- en beslisambtenaren in de periode 1996 – heden zijn binnengekomen? Kunt u aangeven hoeveel klachten zij onderzocht? Wat was de uitkomst van deze onderzoeken? </vraag>
      <vraag nummer="3">Wat verstaat u precies onder geoorloofde en ongeoorloofde druk op asielzoekers tijdens verhoren? </vraag>
      <vraag nummer="4">Kunt u aangeven op welke wijze tijdens verhoren voorzien wordt in een sfeer waarin asielzoekers zich vrij voelen en in alle rust hun relaas kunnen doen, zoals de Nationale ombudsman in 1996 reeds bepleitte? </vraag>
      <vraag nummer="5">Kunt u aangeven waarom de IND per omgaande de klachten van de tolk J.R. in het Algemeen Dagblad (AD) van vrijdag 17 september jl. desavoueerde? Heeft de IND onderzoek gedaan naar de houdbaarheid van de klachten van J.R.? Zo neen, zijn er andere steekhoudende argumenten waarmee de IND deze klachten van tafel kon vegen? Zo neen, vindt u dat de IND alsnog een onderzoek dient in te stellen naar deze klachten en, indien het onderzoek daar aanleiding toe geeft, de snelle reactie in het AD dient te rectificeren? </vraag>
      <vraag nummer="6">Bent u bereid, in navolging van het verzoek van de Tweede Kamer tijdens de Regeling der Werkzaamheden van woensdag 22 september jl., deze vragen uiterlijk maandag 27 september a.s. te beantwoorden? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Visser (VVD), ingezonden 21 september 2004 (vraagnummer 2040500140) en van het lid De Wit (SP), eveneens ingezonden 21 september 2004 (vraagnummer 2040500160). </toelichting>
   <antwoorden aantal="6">
      <antwoord nummer="1">Ja, ik ken de brief van 27 april 2004. Het is niet juist dat op deze brief niet gereageerd is. Op 28 juni en op 30 juli 2004 is op deze brief gereageerd. Op 30 augustus 2003 heeft de tolk J.R. tijdens een nader gehoor kritiek geuit op de vraagstelling van de hoormedewerker die naar zijn mening onvolledig en onduidelijk was. Hij heeft hierop zijn tolkwerkzaamheden neergelegd. De coördinator tolken voor locatie Zevenaar heeft vervolgens tevergeefs meermalen getracht om hierover contact op te nemen met de heer J.R., zowel telefonisch als schriftelijk. Uiteindelijk heeft er begin 2004 een gesprek over dit incident plaatsgehad. Een verslag van dit gesprek is op 29 maart 2004 aan de heer J.R. gezonden. Zijn brief van 27 april 2004 was een reactie hierop. </antwoord>
      <antwoord nummer="2">Sinds de inwerkingtreding van het in de Algemene wet bestuursrecht opgenomen klachtrecht op 1juli 1999 worden alle klachten decentraal geregistreerd. Ik laat dit nu inventariseren en zal u hierover separaat informeren omdat het verzamelen van de gegevens wat meer tijd vergt dan de door u verzochte beantwoordingstermijn. </antwoord>
      <antwoord nummer="3">Voorop staat dat een asielzoeker in vrijheid moet kunnen verklaren omtrent de asielmotieven. Dat betekent niet dat het gehoor vrijblijvend is, er moet ten slotte wel een verklaring komen waaruit de asielmotieven blijken. De hoormedewerker zal enige structuur aanbrengen in het gehoor en bij onduidelijkheden of onjuistheden verder doorvragen om een antwoord te krijgen. De vrijheid om te verklaren kan gevoelsmatig in het geding komen, indien de asielzoeker door de hoormedewerker op tegenstrijdigheden in zijn relaas wordt gewezen of als de hoormedewerker door blijft vragen over een specifiek onderwerp om daarover de benodigde duidelijkheid te kunnen verkrijgen. Dat kan mogelijk door een asielzoeker gevoeld worden als «druk». Deze handelwijze is geoorloofd omdat hier geen druk wordt uitgeoefend, maar wordt doorgevraagd in het kader van het onderzoek naar het asielrelaas. Onder ongeoorloofde druk versta ik de situatie waarin de hoormedewerker de asielzoeker tot verklaringen aanzet, die hij niet uit vrije wil geeft, bijvoorbeeld door middel van intimidatie (schreeuwen, dreigementen uiten en dergelijke). Dat is uiteraard iets anders dan de situatie waarin de vreemdeling achteraf tot het inzicht komt dat hij beter iets anders had kunnen verklaren dan tijdens het gehoor is gebeurd, terwijl die verklaring wel uit vrije wil tot stand is gekomen. Dan is er geen ongeoorloofde druk uitgeoefend. </antwoord>
      <antwoord nummer="4">De hoormedewerker heeft onder andere tot taak om een sfeer te scheppen waarin de asielzoeker zich vrij voelt om zijn eigen verklaring af te leggen. Het gehoor wordt gestart met een uitgebreide inleiding, waarin aan de asielzoeker de aanwezigen (en hun rol bij het gehoor) worden voorgesteld. Tevens wordt gevraagd of de asielzoeker de tolk kan verstaan. Verder wordt het belang en doel van het gehoor uitgelegd, en wat er zoal bij het gehoor achtereenvolgens aan de orde zal komen. Ook wordt uitgelegd dat de asielzoeker in vrijheid kan spreken, maar tevens dat het belangrijk is dat de asielzoeker de waarheid spreekt. Aan het einde van de inleiding wordt nog gevraagd of er voor de asielzoeker medische redenen aanwezig zijn, waardoor het gehoor niet door zou kunnen gaan. Het is de bedoeling dat de asielzoeker door de bekendheid met de voorgaande aspecten, zich – gelet op de omstandigheden – meer op zijn gemak gaat voelen en er aldus een situatie wordt gecreëerd waarin de asielzoeker zich vrij voelt om te verklaren wat hij wil. Op het moment dat de asielzoeker zijn asielmotieven uiteen mag zetten, wordt hem in eerste instantie een vrij relaas gegund, dat wil zeggen dat de asielzoeker zijn asielrelaas in eigen bewoordingen mag vertellen, zoveel mogelijk zonder sturing van de hoormedewerker. Dat betekent ook dat het gehoor kan worden afgebroken als daar aanleiding toe bestaat, bijvoorbeeld om de asielzoeker te kalmeren of even op adem te laten komen. Zoals eerder vermeld (zie het antwoord op vraag 4 van de heer Visser, Aanhangsel Handelingen nr. 72, vergaderjaar 2003–2004) kan worden aangegeven of de asielzoeker de voorkeur geeft aan een tolk en hoormedewerker van een ander geslacht. </antwoord>
      <antwoord nummer="5">Naar aanleiding van een rapport van de Nationale ombudsman uit 1996 zijn er maatregelen getroffen om de kwaliteit van de gehoren te verbeteren. Sinds het rapport van de ombudsman is de nodige aandacht besteed aan de opleiding en begeleiding van hoormedewerkers en tolken. In het algemeen geldt dat gehoren zorgvuldig en op goede wijze verlopen. Intimiderend gedrag en oneerlijke behandeling is absoluut niet iets dat de leiding van de Immigratie- en Naturalisatiedienst (IND) tolereert, laat staan aanmoedigt. Uiteraard kunnen zich situaties voordoen waarin een asielzoeker zich onheus bejegend voelt door een hoormedewerker, en in dat geval is er de mogelijkheid om een klacht in te dienen op grond van hoofdstuk 9 van de Algemene wet bestuursrecht. Van die mogelijkheid wordt slechts beperkt gebruik gemaakt. Klachten, zoals over het optreden van hoormedewerkers, worden altijd serieus genomen en onderzocht. In reactie op de reeds genoemde brief van 30 juli 2004 heeft de heer J.R. in een brief van 23 augustus jl. een aantal voorbeelden gegeven van gelegenheden waarbij een hoormedewerker zich op onjuiste wijze zou hebben gedragen. Aan de hand van de gegevens van de heer J.R. is zoveel mogelijk nagegaan hoe de door hem genoemde klachten zijn behandeld. Gebleken is dat het klachten betreft die op de juiste wijze zijn behandeld en tot passende maatregelen hebben geleid. </antwoord>
      <antwoord nummer="6">Ja, zoals blijkt uit bijgaande beantwoording. </antwoord>
      <noten afkomstig="antwoord"/>
   </antwoorden>
</kvr>
