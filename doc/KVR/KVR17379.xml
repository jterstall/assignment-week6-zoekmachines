<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vergeer-Mudde (SP) aan de minister van Onderwijs, Cultuur en Wetenschappen over het vmbo. (Ingezonden 25 februari 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17379
</item>
         <item attribuut="Inhoud">Vragen over de zwaarte van het vmbo-onderwijs, die niet altijd aansluit bij de mogelijkheden van de leerlingen.</item>
         <item attribuut="Rubriek">Beroepsonderwijs en volwasseneneducatie (Leerlingen) Beroepsonderwijs en volwasseneneducatie (Schoolvakken) Voortgezet onderwijs (Eindtermen en schoolvakken) Voortgezet onderwijs (Leerlingen)</item>
         <item attribuut="Trefwoorden">Beroepsonderwijs Leerlingen Leervakken Vmbo</item>
         <item attribuut="Vindplaats">Kamervragen met antwoord 2002-2003, nr. 933, Tweede Kamer</item>
         <item attribuut="Vraagnr_bij_indiening">2020307930</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Vergeer-Mudde</persoon>
         </item>
         <item attribuut="Datum_reaktie">2003-03-14</item>
         <item attribuut="Datum_indiening">2003-02-25</item>
         <item attribuut="Document-id">KVR17379</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1951" allpagenumbers="1951 1952" vetnummer="2020307930" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17379" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="933" onderwerp="" indiendatum="2003-02-25">
         <vrager partij="SP" oorsprong="parlement">Vergeer-Mudde</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2003-03-14">
         <antwoorder functie="minister" ministerie="Onderwijs, Cultuur en Wetenschappen">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw oordeel over het bericht «Vmbo presteert onder de maat»? <voetnoot nummer="1"/>
      </vraag>
      <vraag nummer="2">Deelt u de mening dat veel leerlingen «zorgleerlingen» worden omdat ze onderwijs moeten volgen dat niet bij ze past? Zo ja, hoe wordt dit probleem veroorzaakt? Wat gaat u doen om dit te voorkomen? </vraag>
      <vraag nummer="3">Wat gaat u doen om de overladenheid en de versnippering van het vakkenaanbod in het vmbo tegen te gaan? Deelt u de mening dat het accent teveel op de theoretische avo-vakken ligt? </vraag>
      <vraag nummer="4">Wat gaat u ondernemen om de ergernis in het veld over het bureaucratische karakter van de indicatieprocedures omtrent zorgleerlingen weg te nemen? </vraag>
      <vraag nummer="5">Bent u van mening dat de huidige wettelijke kaders een verbetering van het vmbo bemoeilijken? Zo ja, wat gaat u hieraan doen? </vraag>
      <vraag nummer="6">Wat is uw oordeel en wat gaat u doen met het Plan van Aanpak van de besturenorganisaties? </vraag>
      <noten afkomstig="vraag">
         <noot nummer="1" datum="2003-02-24" bron="Algemeen Dagblad">Algemeen Dagblad, 24 februari 2003</noot>
      </noten>
   </vragen>
   <antwoorden aantal="6">
      <antwoord nummer="1">Het VMBO is op 1 augustus 2002 van start gegaan met de nieuwe leerwegen en de (inter-)sectorale programma’s. Veel scholen zijn volop in de weer om hieraan een goede en wenselijke invulling te geven. Daarnaast wordt veel tijd gestoken in de vormen die nodig zijn om het onderwijs op maat voor de leerling te realiseren. Dat niet alles nu al volledig op orde is mag ook niet worden verwacht van de scholen. In oktober 2002 heb ik bij de behandeling van de vmbo-monitor geconstateerd dat de structuur rond de leerwegen en de zorg er is, de invulling ervan loopt, maar dat de zorgstructuur nog extra aandacht vraagt. Gesteld is dat wij de scholen de tijd moeten gunnen en geven. De personeelsleden binnen dit onderwijs verdienen dat. Het bewuste plan van aanpak richt zich op de werking van de zorgstructuur in het vmbo. Beschreven wordt op welke wijze hieraan een kwaliteitsslag kan worden gegeven. Een zeer positieve actie van onderwijsorganisaties en een vervolgstap in de verdere ontwikkeling van het vmbo. </antwoord>
      <antwoord nummer="2">Neen, de introductie van de leerwegen en het feit dat scholen nog bezig zijn hieraan een goede invulling te geven kunnen op zich geen oorzaak zijn dat er (nieuwe) zorgleerlingen ontstaan. De invulling van de leerwegen en het organiseren van maatwerk zal nog niet in alle gevallen voor de individuele leerling gereed zijn maar maatwerk voor die leerling mag niet vertaald worden als «meer zorgleerlingen». Maatwerk voorkomt juist zorgleerlingen. Ook is het niet juist de eventuele problemen bij een groep leerlingen in de basisberoepsgerichte leerweg zondermeer te projecteren op alle leerwegen binnen het vmbo. In het geciteerde artikel worden stellingen wel al te eenvoudig veralgemeniseerd tot het gehele vmbo. Dit gebeurt regelmatig wanneer over het vmbo wordt gesproken. In het Parool van 25 februari jongstleden wordt hiertegen ook geageerd door de heer J. Bart, directeur van het Trias vmbo te Zaanstad. </antwoord>
      <antwoord nummer="3">In de eerste twee leerjaren wordt de basisvorming verzorgd. Onderkend is dat de veelheid aan vakken tot problemen kan leiden. De taakgroep basisvorming is hiermee aan de slag. Via kerndoelen, leergebieden en ruimte binnen de curricula wordt de ruimte gecreëerd. Scholen hebben overigens nu ook al – op grond van artikel 11g van de Wet op het Voortgezet Onderwijs (WVO) – de mogelijkheid af te wijken gedurende de periode van de basisvorming. In de leerjaren 3 en 4 geven de leerwegen en daarbinnen weer de sectorale programma’s eveneens ruimte tot integratie van theorie en praktijk alsmede de avo-vakken. Scholen zijn nog volop bezig de gewenste invulling te realiseren. Of het accent teveel op de theoretische vakken ligt hangt dus geheel af van de implementatiefase waarin de school verkeert. Wel dient de school voldoende theoretische kennis in het programma op te nemen zodat doorstroom naar het mbo blijft gegarandeerd. </antwoord>
      <antwoord nummer="4">Bij de invoering van het praktijkonderwijs (pro) en leerwegondersteunend onderwijs (lwoo) is in nauw overleg met de onderwijsorganisaties – ter vervanging van het eerdere voorstel tot genormeerde bekostiging van de zorg – gewerkt aan een model van indicatiestelling via vooraf vastgestelde normen en een vaststelling door de regionale verwijzingscommissies (RVC’s). Op deze wijze bleef de relatie tussen zorgvraag en de feitelijke bekostiging bestaan. Tevens geeft de gehele procedure van de indicatiestelling een nog beter beeld van de zorgbehoefte van de betreffende leerling bij plaatsing in het 1e leerjaar van de school. De hoofdlijnen van de procedures zijn nu per ministeriële regeling vastgesteld en worden binnenkort bij algemene maatregel van bestuur geregeld. De RVC’s zijn in gezamenlijk overleg de nadere invulling van de procedure aan het regelen. Ook hier geldt weer dat de scholen en de RVC’s de tijd moeten krijgen dergelijke afspraken te regelen. De procedure moet op termijn uiteindelijk leiden tot een verlaging van de uitvoeringslast voor de school. </antwoord>
      <antwoord nummer="5">Binnen de huidige wetgeving is veel mogelijk. Scholen krijgen of hebben de ruimte tot een verdere invulling van de leerwegen binnen het vmbo en de doorstroommogelijkheden naar het vervolgonderwijs. Daar waar scholen hierbij nog aanlopen tegen als belemmerend ervaren regels wordt dit gemeld. Na de inventarisatie zal binnen de kaders van deregulering hieraan verder aandacht worden besteed. </antwoord>
      <antwoord nummer="6">Het plan van aanpak beschrijft op hoofdlijnen de invalshoeken waarmee een kwaliteitsslag in de komende jaren naar de mening van de stuurgroep kan worden bereikt. Een nadere uitwerking in tijd en actiepunten is nog niet beschikbaar. Met een vertegenwoordiging van de stuurgroep zal in de komende maand nader overleg plaatsvinden en zal worden bezien in hoeverre dit plan aansluit bij eerdere impulsen rond de zorgstructuur in het pro en vmbo. </antwoord>
      <noten afkomstig="antwoord"/>
   </antwoorden>
</kvr>
