<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Gesthuizen en Karabulut (beiden SP) aan de staatssecretaris van Economische Zaken en de minister van Financiën over de cao-voorstellen van TNT en de reactie van de vakbonden hierop. (Ingezonden 28 augustus 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29486
</item>
         <item attribuut="Inhoud">Indieners vragen onder meer of het volgens werknemersorganisaties dramatische cao-voorstel het gevolg is van de liberalisering van de postmarkt.</item>
         <item attribuut="Rubriek">Communicatie, media en informatievoorziening (Post) Inkomen en rechtspositie (Arbeidsovereenkomsten en CAO's)</item>
         <item attribuut="Trefwoorden">CAO's Posterijen</item>
         <item attribuut="Vindplaats">Kamervragen met antwoord 2007-2008, nr. 78, Tweede Kamer</item>
         <item attribuut="Vraagnr_bij_indiening">2060724050</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gesthuizen</persoon>
            <persoon partij="SP">Karabulut</persoon>
         </item>
         <item attribuut="Datum_reaktie">2007-09-25</item>
         <item attribuut="Datum_indiening">2007-08-28</item>
         <item attribuut="Document-id">KVR29486</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="167" allpagenumbers="167 168" vetnummer="2060724050" code="0708tkkvr78" lopendefooter="Tweede Kamer, vergaderjaar 2007–2008, Aanhangsel" filenaam="KVR29486" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="78" onderwerp="" indiendatum="2007-08-28">
         <vrager partij="SP" oorsprong="parlement">Gesthuizen</vrager>
         <vrager partij="SP" oorsprong="parlement">Karabulut</vrager>
         <vraagt-aan>de staatssecretaris van Economische Zaken en de minister van Financiën</vraagt-aan>
      </vraagdata>
      <antwoorddata antwoorddatum="2007-09-25">
         <antwoorder functie="staatssecretaris" ministerie="Economische Zaken">Heemskerk</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw reactie op de ontwikkelingen rond de cao-voorstellen van het postbedrijf TNT? <voetnoot nummer="1"/>
      </vraag>
      <vraag nummer="2">Deelt u de mening dat het volgens de werknemersorganisaties dramatische voorstel voor een belangrijk deel het gevolg is van de liberalisering van de postmarkt? </vraag>
      <vraag nummer="3">Deelt u de mening dat, aangezien het bedrijf TNT een uitstekende marktpositie heeft zoals bijvoorbeeld blijkt uit de jaarcijfers over 2006, de werknemers door de aanhoudende concurrentie op de arbeidsvoorwaarden de dupe worden van de belangen van aandeelhouders en bestuurders? </vraag>
      <vraag nummer="4">Wat is uw mening over het feit dat in het bedrijf TNT, een van de grootste werkgevers in Nederland, het verschil tussen de beloningen aan de top en de lagere salarissen steeds extremere vormen aanneemt? </vraag>
      <vraag nummer="5">Wat is uw mening over het feit dat het argument van «markconforme» beloningen en arbeidsvoorwaarden wordt gebruikt voor zowel het laten stijgen van de topsalarissen van het bestuur als voor het bevriezen van de lonen en het verslechteren van de arbeidsvoorwaarden van het overige personeel? </vraag>
      <vraag nummer="6">Bent u bereid om actie te ondernemen om een dergelijke verregaande tweedeling te voorkomen? Zo neen, waarom niet? </vraag>
      <vraag nummer="7">Hoe bent u van plan om invulling te geven aan de door u geuite begaanheid met het lot van de postbezorgers ten tijde van het debat rond de Postwet? </vraag>
      <noten afkomstig="vraag">
         <noot nummer="1" datum="2007-08-27" bron="Financieele Dagblad,">Financieele Dagblad,, 27 augustus 2007</noot>
      </noten>
   </vragen>
   <antwoorden aantal="5">
      <antwoord nummer="1">De onderhandelingen bij TNT Post zijn op 17 september gestart. Aangezien het primaat voor arbeidsvoorwaardenvorming in Nederland bij sociale partners ligt, is het niet aan het Kabinet om een oordeel te geven over inhoud van CAO-voorstellen van werkgevers- of werknemerszijde, dan wel commentaar te geven gedurende de onderhandelingen. </antwoord>
      <antwoord nummer="2, 3 en 7" voetnoot="1 1">Werknemers, bestuurders en aandeelhouders van TNT hebben de continuïteit van TNT als gemeenschappelijk belang. Vanwege verschillende ontwikkelingen in de postmarkt – waaronder ook de opkomst van internet en e-mail – moeten bedrijven zich voortdurend aanpassen aan nieuwe marktomstandigheden. Zoals ik eerder heb aangegeven, is het onwenselijk dat concurrentie op arbeidsvoorwaarden tot sociaal onaanvaardbare arbeidsvoorwaarden voor postbezorgers leidt <voetnoot nummer="1"/>. Het Kabinet hecht er aan te benadrukken dat het primaat voor het bewerkstelligen van aanvaardbare arbeidsvoorwaarden bij de sociale partners ligt, zoals dat ook in andere sectoren gebruikelijk is. Tegelijkertijd zijn de Minister van Sociale Zaken en Werkgelegenheid en ik inmiddels, zoals eerder aangekondigd, een onderzoek gestart naar de sociale bescherming van postbezorgers die werken op basis van een overeenkomst van opdracht. Mocht blijken dat tegen sociaal onaanvaardbare arbeidsvoorwaarden arbeid wordt verricht en dit niet kan worden opgelost door sociale partners, dan kan het wenselijk zijn om maatregelen te treffen. In eerste aanleg zal een oplossing moeten worden gezocht in een aanpassing van algemeen geldende voorschriften. Echter, in het bijzondere geval dat sprake is van een tijdelijk, zich tot de postsector beperkend probleem dat niet via generieke maatregelen kan worden opgelost, kunnen – indien nodig – tijdelijke sectorspecifieke maatregelen worden getroffen. Om dit mogelijk te maken is in de Postwet een bepaling opgenomen <voetnoot nummer="1"/>. Aan de hand van de resultaten van de onderhandelingen tussen sociale partners en de uitkomsten van het onderzoek, zal het Kabinet bezien of de sociale bescherming van postbezorgers met een overeenkomst van opdracht voldoende geregeld is. Het Kabinet wijst er overigens op dat ze bij de afbouw van het monopolie in de postsector de belangen van een bredere doelgroep voor ogen heeft dan alleen werknemers in de sector. Het beleid beoogt immers voor de consument de kwaliteit van de dienstverlening te verbeteren en/of de prijs van de diensten te verlagen door het introduceren van onderlinge concurrentie. </antwoord>
      <antwoord nummer="4">In algemene zin vindt het Kabinet dat aandeelhouders en commissarissen, die primair verantwoordelijk zijn voor de vaststelling van het beloningenbeleid, zich bij hun besluiten over beloning van topbestuurders bewust dienen te zijn van mogelijke gevolgen. Zo kunnen extreme loonstijgingen in de top van het bedrijfsleven het draagvlak voor de doorgaans gematigde loonontwikkeling van Nederlandse werknemers verminderen. Naast de bevriezing van het basissalaris van de bestuurders sinds 2003 heeft het bestuur van TNT recentelijk besloten om over 2007 af te zien van de toename van de variabele beloning ten opzichte van 2006. De verhoging paste binnen het beleid dat was goedgekeurd door de aandeelhoudersvergadering. Het daarmee vrijvallende bedrag komt ten goede aan het mobiliteitsfonds voor medewerkers van TNT Post die worden getroffen door de voorgenomen reorganisaties. Dit besluit illustreert dat het bestuur zich niet alleen bewust is van het spanningsveld tussen de beloningen aan de top en de loonontwikkeling van het personeel, maar er ook naar gehandeld heeft. </antwoord>
      <antwoord nummer="5">Het betreft hier twee verschillende markten. Het Kabinet is van mening dat er een verantwoorde relatie moet bestaan tussen de hoogte van de beloning en de prestaties van bestuurders. Deze relatie dient transparant te zijn. De Monitoring Commissie Corporate Governance Code heeft in het monitoringsrapport 2006 gesignaleerd dat bij de meeste Nederlandse beursgenoteerde ondernemingen, met name ex-post, onvoldoende duidelijk is wat de relatie tussen de beloning en prestatie is. Het besluit van de Raad van Bestuur van TNT POST om de bezoldiging van de bestuurders in 2007 te bevriezen op het niveau van 2006 laat zien dat transparantie zin kan hebben. Dit jaar doet de Monitoring Commissie Corporate Governance Code nader onderzoek naar de relatie tussen beloning en prestaties bij beursvennootschappen en rapporteert daarover eind dit jaar. </antwoord>
      <antwoord nummer="6">Het primaat voor arbeidsvoorwaardenvorming in de markt ligt bij marktpartijen. De arbeidsvoorwaarden van het deel van het personeel dat onder de CAO valt, is primair een zaak van werknemersorganisaties en werkgeversorganisaties (zie ook antwoord op vragen 2, 3 en 7). Wat de arbeidsvoorwaarden van de bestuurders betreft spelen de Raad van Commissarissen en de aandeelhouders een belangrijke rol. De beloning is voor managers een van de factoren in de afweging om al dan niet een bestuursfunctie te aanvaarden. Het Kabinet vindt het wenselijk dat beloningen van bestuurders passen in het loongebouw van ondernemingen en maatschappelijk uit te leggen zijn. Daarbij geldt dat de beloning zodanig dient te zijn dat daarmee niet alleen het eigen belang, maar tevens het lange termijnbelang van de onderneming gediend is. Meer transparantie over het bezoldigingsbeleid en een goede koppeling tussen prestaties en beloning kan dit bevorderen. Het Kabinet wil bijdragen aan checks and balances met betrekking tot beloning door de ondernemingsraad een adviesrecht te geven ten aanzien van de beloning van topbestuurders. Daartoe wordt momenteel een wetsvoorstel voorbereid. </antwoord>
      <noten afkomstig="antwoord">
         <noot nummer="1" datum="2007-05-24" bron="Derde Nota van Wijziging van de Postwet">Derde Nota van Wijziging van de Postwet, 24 mei 2007</noot>
      </noten>
   </antwoorden>
</kvr>
