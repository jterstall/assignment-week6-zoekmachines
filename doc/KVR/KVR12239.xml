<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volkshuisvesting, Ruimtelijke Ordening en Milieubeheer en de minister van Grote Steden- en Integratiebeleid over een boycot van basisschool De Kameleon. (Ingezonden 21 juli 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12239
</item>
         <item attribuut="Inhoud">Vragen naar aanleiding van artikelen in Telegraaf en Metro van 19 juli 2000 over brandbrief van Stichting Houd Kanaleneiland Leefbaar (SHKL) in Utrecht over spreidingsbeleid op basis van etniciteit, in aanvulling op eerdere vragen van zelfde Kamerlid over boycot-actie Turkse ouders bij 'zwarte' basisschool De Kameleon in Deventer.</item>
         <item attribuut="Rubriek">Basisonderwijs (Eindtermen en schoolvakken) Basisonderwijs (Leerlingen)</item>
         <item attribuut="Trefwoorden">Basisonderwijs Buitenlandse leerlingen Leervakken</item>
         <item attribuut="Vindplaats">Kamervragen met antwoord 1999-2000, nr. 1760, Tweede Kamer</item>
         <item attribuut="Vraagnr_bij_indiening">2990014160</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2000-09-04</item>
         <item attribuut="Datum_indiening">2000-07-21</item>
         <item attribuut="Document-id">KVR12239</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3955" allpagenumbers="3955 3956" vetnummer="2990014160" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12239" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1760" onderwerp="" indiendatum="2000-07-21">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer en de minister van Grote Steden- en Integratiebeleid</vraagt-aan>
      </vraagdata>
      <antwoorddata antwoorddatum="2000-09-4">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder>de minister voor Grote Steden- en Integratiebeleid</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Wat is uw reactie op de brandbrief van de Stichting Houd Kanaleneiland Leefbaar (SHKL), waarin Turkse en Marokkaanse oudercomités, bewonerscommissies, winkeliersverenigingen, moskeeën en protestantse en rooms-katholieke kerken vertegenwoordigd zijn, aan het gemeentebestuur van Utrecht, waarin zij een spreidingsbeleid op basis van etniciteit voorstellen? <voetnoot nummer="1"/>
      </vraag>
      <vraag nummer="2">Acht u het wenselijk, gezien het toenemende draagvlak voor gemengd wonen, dat er in gemeenten met concentratiewijken een beleid wordt ontwikkeld dat leidt tot een evenwichtiger bevolkingssamenstelling van de wijken? Zo ja, wat gaat u doen om dit te bevorderen? Zo neen, waarom niet? </vraag>
      <vraag nummer="3">Bent u bereid gemeenten die subsidies verstrekken om duurdere huizen in «witte» wijken voor allochtonen bereikbaar te maken financieel te steunen? Zo ja, op welke wijze? Zo neen, waarom niet? </vraag>
      <noten afkomstig="vraag">
         <noot nummer="1" datum="2000-07-19" bron="Telegraaf en Metro">Telegraaf en Metro, 19 juli 2000</noot>
      </noten>
   </vragen>
   <toelichting>Deze vragen dienen ter aanvulling op eerdere vragen van het lid Kant, ingezonden 21 juli jl. </toelichting>
   <antwoorden aantal="3">
      <antwoord nummer="1">In de brief spreken de Stichting Houd Kanaleneiland Leefbaar (SHKL) en de overige ondertekenaars hun bezorgdheid uit over de situatie in de Utrechtse wijk Kanaleneiland, waarna zij voorstellen doen aan de gemeenteraad van Utrecht voor een reeks van inspanningen om de geconstateerde problemen aan te pakken. Wij staan zeer positief tegenover de betrokkenheid en de oplossingsgerichte houding van de vele organisaties die, al dan niet via de SHKL, de brief ondertekend hebben. Het is primair aan de gemeente Utrecht om te bepalen of en hoe op de brief gereageerd wordt, temeer daar met de brief gebruikgemaakt wordt van het in Utrecht fungerende recht van initiatief. Dit neemt niet weg dat Utrecht natuurlijk gehouden is de vigerende wet- en regelgeving in acht te nemen. Op het terrein van woningtoewijzing betreft dit de Huisvestingswet, die bedoeld is om een evenwichtige en rechtvaardige verdeling van schaarse woonruimte te bevorderen. Op basis van deze wet kunnen slechts inkomens- en huishoudenskenmerken criteria voor woonruimtetoewijzing zijn. Een voorkeurspositie bij toewijzing van schaarse woonruimte op basis van etniciteit dan wel op basis van de huidige woonlocatie (zoals in de brief voorgesteld wordt) is naar onze mening daarmee in strijd. Bovendien is daarvan geen oplossing van de gesignaleerde problemen te verwachten omdat de vrijkomende goedkope huurwoningen in het Utrechtse aanbodstelsel wederom voor het merendeel zullen worden betrokken door huishoudens met geringe inkomens. </antwoord>
      <antwoord nummer="2">In generieke zin zijn wij voor- noch tegenstander van beleidsontwikkeling in gemeenten die gericht is op het bereiken van een evenwichtiger bevolkingssamenstelling van zogenaamde concentratiewijken. De essentie moet naar onze mening zijn dat de gemeente in samenspraak en samenwerking met burgers en instellingen werkt aan wijken waar het prettig wonen, werken en verblijven is. Het kan zijn dat de bevolkingssamenstelling, bijvoorbeeld door haar onevenwichtige opbouw, in dit opzicht een belemmering vormt. In dat geval achten wij het verstandig en wenselijk dat beleid ontwikkeld wordt om een evenwichtiger bevolkingssamenstelling te bereiken. Het is dus niet zo dat wij in algemene zin beleidsontwikkeling om te komen tot evenwichtiger bevolkingssamenstelling van wijken bevorderen. Het is primair een gemeentelijke taak om in samenspraak met burgers en instellingen te beoordelen of sturen op een evenwichtiger bevolkingssamenstelling in bepaalde wijken al dan niet nodig is. Deze benadering is ook terug te vinden in het Grote Stedenbeleid en het Stedelijke Vernieuwingsbeleid. In het kader van dit beleid zijn wij in gesprek met de individuele grote gemeenten, waaronder Utrecht, over de benodigde maatregelen die strekken tot een versterking van de aantrekkelijkheid van deze steden. De wijk Kanaleneiland maakt deel uit van één van de vijf zogeheten GSB-wijken van Utrecht waar op afzienbare termijn maatregelen nodig zijn om de ontwikkelingen – mede met behulp van Rijksgelden in het kader van het ISV-beleid – ten goede te keren. Bij voortduring is gedurende de afgelopen maanden vanuit VROM aangedrongen op een ambitieuze aanpak van de GSB-wijken om zo de eenzijdigheid van de woningvoorraad fors terug te dringen. De gemeente Utrecht heeft onlangs, ter voldoening aan de eisen om voor rijkssteun in aanmerking te komen, aan de gemeenteraad haar ontwikkelingsvisie voor de herstructurering van deze wijken gepresenteerd. Met de woningcorporaties die in deze wijken veel goedkope huurwoningen bezitten is de gemeente in overleg om aan de transformatie van deze wijken vorm te geven. Deze woningcorporaties hebben al hun bereidheid uitgesproken samen met de gemeente deze taak op te pakken. Naar verwachting kan in het kader van het investeringsbudget stedelijke vernieuwing straks overgegaan worden tot het afsluiten van een convenant tussen het Rijk en de gemeente Utrecht. Met Utrecht is afgesproken dat in 2005 bezien wordt of de in de Utrechtse nota Wonen naar wens vastgelegde (in 2010 te bereiken) transformatieopgave ambitieus genoeg blijkt te zijn om de eenzijdigheid van de GSB-wijken tegen te gaan. </antwoord>
      <antwoord nummer="3">Nee. Zoals wij reeds in ons antwoord op vraag 1 aangegeven hebben zijn wij geen voorstander van een beleid dat gericht is op het specifiek beschikbaar maken van woningen op basis van etniciteit. Daarnaast biedt naar onze mening het huidige (huursubsidie)instrumentarium voldoende mogelijkheden om huishoudens met een minimum inkomen ook in aanmerking te laten komen voor woningen die niet gelegen zijn in wijken die een eenzijdige goedkope woningvoorraad kennen. Dit geldt ook voor de gemeente Utrecht. Wij wijzen in dit verband op de regionale huisvestingsverordening van het BRU, waarin voor huishoudens met een minimum inkomen een in principe maximale huurgrens van f 830,– is opgenomen. Het merendeel van de nieuwe sociale huurwoningen die thans in de regio Utrecht worden gebouwd hebben een huurprijs die ruimschoots onder deze grens ligt. Ook de meeste voor verhuur vrijkomende woningen in de bestaande voorraad in de regio Utrecht hebben een lagere huurprijs, vooral in de stad. In Utrecht wordt het zogenaamde aanbodmodel gehanteerd: woningzoekenden kunnen zelf bepalen voor welke vrijkomende woningen zij in aanmerking willen komen. Daarbij is de transparantie van het aanbod van belang. Uiteraard moeten zij hierbij wel rekening houden met de passendheid van de huurhoogte en de grootte van de woning gezien respectievelijk hun inkomen en huishoudensgrootte. Door het aanbodmodel spelen niet alleen sociaal-economische factoren een rol bij de keuze voor een bepaalde woning in een bepaalde wijk. Ook sociaal-culturele factoren zijn van belang. Voorbeelden hiervan zijn de onmiddellijke nabijheid van familie en vrienden. Maar ook de aanwezigheid van eigen culturele voorzieningen en de eigen organisaties zijn van invloed. </antwoord>
      <noten afkomstig="antwoord"/>
   </antwoorden>
</kvr>
