<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Dam, Hamer en Tichelaar (allen PvdA) aan de ministers van Onderwijs, Cultuur en Wetenschap en van Justitie over de Jamby-zaak. (Ingezonden 25 juni 2004); Antwoord</item>
         <item attribuut="Bestand">26Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20994
</item>
         <item attribuut="Inhoud">Vragen naar aanleiding van het vonnis van de rechtbank in de zogeheten Jamby-zaak, 8 juni 2004, de betrokkenheid van de toenmalige minister van OCW en de toenmalige Directeur-Generaal, en het niet meer beschikbaar zijn voor het rijksrecherche-onderzoek van eerdere rapporten, agenda's, verslagen van periodieke overleggen en het persoonlijk dossier van de toenmalige DG uit de relevante periode waarin de Jamby-affaire speelde. Deze vragen dienen ter aanvulling van eerdere vragen terzake van het lid Azough (GroenLinks), ingezonden 17 juni 2004. (Zie ook Aanhangsel Handelingen II, 2003-2004, de nrs. 1859 en 1860.) De aangiftebrief tegen drie OCW-ambtenaren alsmede een overzicht van relevante verslagen en agenda's, waarnaar de minister in haar antwoord verwijst, zijn ter inzage gelegd bij het Centraal Informatiepunt Tweede Kamer</item>
         <item attribuut="Rubriek">Communicatie, media en informatievoorziening (Hard- en software) Criminaliteit en openbare orde (Fraude) Staats- en bestuursrecht (Ministeries) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Ambtsmisdrijven Computers in het onderwijs Onderwijs Cultuur en Wetenschap (ministerie) Opsporingen</item>
         <item attribuut="Vindplaats">Kamervragen met antwoord 2003-2004, nr. 2169, Tweede Kamer</item>
         <item attribuut="Vraagnr_bij_indiening">2030416620</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Van Dam</persoon>
            <persoon partij="PvdA">Hamer</persoon>
            <persoon partij="PvdA">Tichelaar</persoon>
         </item>
         <item attribuut="Datum_reaktie">2004-08-31</item>
         <item attribuut="Datum_indiening">2004-06-25</item>
         <item attribuut="Document-id">KVR20994</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4583" allpagenumbers="4583 4584 4585" vetnummer="2030416620" code="0304tkkvr2169" lopendefooter="Tweede Kamer, vergaderjaar 2003–2004, Aanhangsel" filenaam="KVR20994" issn-nummer="ISSN 0921 -7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2169" onderwerp="" indiendatum="2004-06-25">
         <vrager partij="PvdA" oorsprong="parlement">Van Dam</vrager>
         <vrager partij="PvdA" oorsprong="parlement">Hamer</vrager>
         <vrager partij="PvdA" oorsprong="parlement">Tichelaar</vrager>
         <vraagt-aan>de ministers van Onderwijs, Cultuur en Wetenschap en van Justitie</vraagt-aan>
      </vraagdata>
      <antwoorddata antwoorddatum="31 augustus 2004), zie ook Aanhangsel Handelingen nrs. 1859 en 1860, vergaderjaar 2003–2004">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u bekend met het vonnis van de rechtbank in de zogeheten Jamby-zaak, 8 juni 2004? <voetnoot nummer="1"/>
      </vraag>
      <vraag nummer="2">Is het waar dat de toenmalige minister van OCW direct betrokken was bij de totstandkoming van afspraken met Jamby? Zo ja, kunt u beschrijven hoe die afspraken tot stand zijn gekomen? </vraag>
      <vraag nummer="3">Was de aangifte tegen drie ambtenaren van OCW enkel gebaseerd op een rapport over de zaak, dat was opgesteld door forensisch accountants van Deloite &amp; Touche? </vraag>
      <vraag nummer="4">Is op grond van dit rapport tevens besloten geen aangifte te doen tegen de toenmalige DG? </vraag>
      <vraag nummer="5">Was de minister van OCW op 15 mei 2003 bekend met het bestaan van eerdere versies van het rapport waarin de rol van de toenmalige DG volgens de rechter «nadrukkelijk als zeer dubieus wordt omschreven»? </vraag>
      <vraag nummer="6">Kunt u verklaren hoe het kan dat juist van de relevante periode waarin de Jamby-affaire speelde agenda’s en verslagen van periodieke overleggen niet meer beschikbaar waren? </vraag>
      <vraag nummer="7">Kunt u verklaren hoe het kan dat juist van de relevante periode waarin de Jamby-affaire speelde de elektronische agenda van de directeur ICT verdwenen was? </vraag>
      <vraag nummer="8">Kunt u verklaren hoe het kan dat het persoonlijk dossier van de toenmalige DG niet beschikbaar is geweest voor het onderzoek? </vraag>
      <vraag nummer="9">Hoe vaak is het in de afgelopen vijf jaar voorgekomen dat de rijksrecherche het OM heeft geadviseerd niet tot vervolging over te gaan omdat verdere vervolging tot publiciteit zou kunnen leiden met negatieve gevolgen voor een minister of ambtenaren? Kunt u die gevallen beschrijven? </vraag>
      <vraag nummer="10">Is het mogelijk deze vragen, gelet op de aard hiervan, vóór dinsdag 29 juni a.s. te beantwoorden? </vraag>
      <noten afkomstig="vraag">
         <noot nummer="1">Zie onder meer het vonnis met LJN-nummer AP1078, zaaknr. 09/091583-03</noot>
         <noot nummer="1">Zie onder meer het vonnis met LJN-nummer AP1078, zaaknr. 09/091583-03</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Azough (GroenLinks), ingezonden 17 juni jl. (vraagnummers 2030416060 en 2030416070). </toelichting>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Begin 2000 is door de projectleider toekomst kennisnet, contact gezocht met United Resources of Jamby (hierna: Jamby). Tijdens dit eerste contact is in algemene zin gesproken over kennisnet, de mogelijke toekomstige ontwikkelingen rond kennisnet en de wijze waarop kennisnet gepositioneerd kon worden om jongeren te bereiken. Later is er op initiatief van Jamby op 17 april 2000 een bijeenkomst georganiseerd te Amsterdam. Daarbij is de toenmalige minister van Onderwijs, Cultuur en Wetenschappen met enkele ambtenaren uitgenodigd om kennis te komen nemen van de visie van Jamby op kennisnet en het gebruik daarvan. Op 18 september 2000 heeft, ditmaal op initiatief van het ministerie van Onderwijs Cultuur en Wetenschappen, nog een bijeenkomst in Amsterdam plaatsgevonden, waarbij de toenmalige minister aanwezig was. Tijdens deze bijeenkomst is gesproken over de breedbandigheid kennisnet en de mogelijkheden van Freedom Controller (een software applicatie waarmee beeld-en geluidsfragmenten bewerkt en samengevoegd kunnen worden). De toenmalige minister heeft daarbij de wens uitgesproken met Jamby te willen samenwerken. </antwoord>
      <antwoord nummer="3" voetnoot="1">Ja, de aangifte, die betrekking had op het vermoeden van een strafbaar feit en niet gericht was tegen bepaalde personen, is gedaan op basis van het onderzoek dat Deloitte&amp;Touche Forensic Services B.V. op verzoek van de toenmalige directeur van de Accountantsdienst heeft uitgevoerd. De bevindingen van dit onderzoek zijn neergelegd in het «Rapport van bevindingen betreffende Onderzoek naar diverse advieskosten ten behoeve van de Directie ICT van het ministerie van Onderwijs en Wetenschappen» dat op 14 maart 2002 aan de toenmalige secretaris-generaal mr. H.J.E. Bruins Slot is aangeboden. In de aangiftebrief <voetnoot nummer="1"/>stelt de toenmalige secretaris-generaal dat hij op grond van dit rapport waarin sprake is van verwijzingen naar functies die tot personen herleidbaar zijn, heeft moeten concluderen dat er sprake was van een redelijk vermoeden van strafbare feiten, gepleegd in de afwikkeling van de relatie tussen de directie ICT van het ministerie van OCW en het bedrijf United Resources of Jamby en de aan haar gelieerde vennootschappen en dat overeenkomstig artikel 162 van het Wetboek van Strafvordering derhalve aangifte is gedaan van het vermoeden. Uit deze aangiftebrief blijkt dat er geen aangifte is gedaan tegen personen. Het is vervolgens aan het Openbaar Ministerie om te bepalen welke personen op basis van eigen onderzoek zullen worden vervolgd. </antwoord>
      <antwoord nummer="4">Zoals in het vorige antwoord al is gemeld is er geen sprake geweest van het doen van aangifte tegen een ambtenaar of ambtenaren van het ministerie, doch is aangifte gedaan van vermoeden van een strafbaar feit. </antwoord>
      <antwoord nummer="5">Nee. Het rapport van Deloitte&amp;Touche is tot stand gekomen onder verantwoordelijkheid van de toenmalige minister. Zelf heb ik pas op 7 mei 2003 kennis genomen van de eindversie van het rapport van Deloitte&amp;Touche. </antwoord>
      <antwoord nummer="6" voetnoot="2">Aan het Openbaar Ministerie zijn 8 agenda’s en 4 verslagen verstrekt van periodieke overleggen tussen de toenmalige directeur ICT en de toenmalige directeur-generaal mr. J. Vrolijk. De verklaring voor het relatief beperkte aantal agenda’s en verslagen over deze periode is als volgt. Een eerste verklaring is dat ik mij bij het verstrekken van stukken aan het Openbaar Ministerie heb willen beperken tot documenten die relevant zouden kunnen zijn voor het onderzoek. Daarom zijn alle stukken die aan het Openbaar Ministerie zijn verstrekt en die afkomstig waren van de G-schijf van de directie ICT geselecteerd op de zoekterm «Jamby». De aan het Openbaar Ministerie verstrekte agenda’s en verslagen van de periodieke overleggen vormen dus een deelselectie uit het totaal van deze agenda’s en verslagen. Er zijn echter nog 4 agenda’s en 2 verslagen van besprekingen, die wel periodiek doorgang vonden, maar waarin de term «Jamby» niet voorkomt. Ik heb een overzicht laten opstellen van alle agenda’s en verslagen van de periodieke overleggen in de periode tussen de aanstelling van de toenmalige directeur-generaal (d.d. 01-06-2000) en het uit dienst treden van de toenmalige directeur ICT (d.d. 01-06-2001). De verslagen en agenda’s die niet aan het Openbaar Ministerie zijn verstrekt, zijn hierin gemarkeerd met een * <voetnoot nummer="2"/>. Een tweede verklaring is dat relatief veel periodieke overleggen niet zijn doorgegaan. Van deze overleggen bestaan wel agenda’s, maar geen verslagen. Als vergaderingen niet doorgingen werd in een aantal gevallen in de daaropvolgende vergadering een vrijwel identieke agenda voorgelegd. Nog duidelijker blijkt dit uit het feit dat het nog niet goedgekeurde verslag van de vorige vergadering werd doorgeschoven naar een volgende vergadering (zie kolom «opmerkingen» in de bijlage). In dit verband is relevant dat de agenda van 21 maart 2001 en een verslag van 13 februari 2001, die volgens de verdediging niet beschikbaar waren, wel degelijk aan het Openbaar Ministerie zijn verstrekt. Hoewel uit de inhoud van de gevonden agenda’s en verslagen blijkt dat deze tezamen een aaneengesloten reeks vormen, waaraan geen agenda’s en verslagen ontbreken (elk verslag van een vergadering wordt ter goedkeuring aangeboden in de vergadering van de direct daarop volgende datum) heb ik, om absolute zekerheid over deze zaak te kunnen krijgen, mij nog via een andere weg vergewist van de volledigheid van deze agenda’s en verslagen. Conform de interne richtlijnen en de contractuele afspraken met de ICT-dienstverlener in de periode tot de verhuizing van het departement van OCW naar Den Haag, werden back-ups van computerbestanden na één jaar gewist. Er is evenwel om technische redenen een back-up bewaard gebleven, gedateerd 24 oktober 2002. Dit was dus na de datum van de aangifte van mogelijk strafbare feiten, maar ruim voor het bekend worden van het instellen van vervolging door het Openbaar Ministerie. Op deze back-up zijn geen andere agenda’s of verslagen aangetroffen (met trefwoord Jamby) dan die welke aan het Openbaar Ministerie zijn verstrekt. Ook is nagegaan of de verslagen die aan het Openbaar Ministerie zijn verstrekt inhoudelijk verschillen van de versies op deze back-up van eerdere datum. Ook dat bleek niet het geval. </antwoord>
      <antwoord nummer="7">Uit nauwkeurig onderzoek, dat in november 2003 is verricht op verzoek van de verdediging van de toenmalige verdachten, is gebleken dat deze gegevens niet meer beschikbaar zijn. In de Zoetermeerse periode werden de elektronische agendagegevens van medewerkers die uit dienst traden na drie maanden gewist. De voormalig directeur ICT is bij OCW uit dienst getreden op 1 juni 2001. Zijn agendagegevens werden derhalve gewist op 1 september 2001. Dit was ruim voor het intern bekend worden van de mogelijk strafbare feiten. Van opzet in verband met de latere rechtzaak is mijns inziens geen sprake. Deze gegevens konden alleen worden teruggevonden indien een back-up beschikbaar zou zijn van de periode vóór 1 september 2001. Dat bleek echter niet het geval; back-ups werden op grond van interne richtlijnen en contractuele afspraken met de ICT-dienstverlener na één jaar gewist. Wel waren, in verband met een omvangrijke migratie van gegevens, nog back-ups bewaard gebleven uit 1999. Dat was echter louter toeval. </antwoord>
      <antwoord nummer="8">Er zijn wel degelijk stukken uit het dossier van de toenmalige directeur-generaal mr. J. Vrolijk verstrekt aan het Openbaar Ministerie. Op 16 mei 2003, 11 juni 2003 en 18 september 2003 zijn WOB-verzoeken gedaan door respectievelijk het NRC, NOVA en de advocaat van de voormalig directeur ICT. Naar aanleiding daarvan is aan alle betrokkenen bij de Jamby-zaak binnen OCW gevraagd om de bij hen beschikbare informatie over Jamby aan te leveren, zo ook aan de toenmalige directeur-generaal mr. J. Vrolijk. De toenmalig directeur-generaal heeft daarop, uit zijn eigen dossier, documenten aangeleverd, evenals de directies Informatie-en Communicatietechnologie, Wetgeving en Juridische Zaken, Financiële en Economische Zaken en de toenmalige Accountantsdienst. De informatie die toen is bijeengebracht, is ook aan het Openbaar Ministerie ter beschikking gesteld. Of het dossier van de toenmalige directeur-generaal nog andere documenten bevatte die relevant hadden kunnen zijn voor deze zaak en die niet aan het Openbaar Ministerie zijn verstrekt, kan thans niet met zekerheid worden vastgesteld. Wel heb ik een aanwijzing van de accountantsdienst van OCW gevonden dat dit dossier inderdaad niet meer relevante documenten bevatte. Het is immers mijn eigen accountantsdienst geweest die in e-mails aan het accountantskantoor Deloitte &amp; Touche gewag heeft gemaakt van het bestaan van een persoonlijk dossier. In deze e-mails, die beschikbaar zijn gesteld aan het OM, wordt vermeld dat mijn accountantsdienst het dossier van de voormalig directeur-generaal mr. J. Vrolijk globaal heeft doorgenomen en daarbij op enkele stukken stuitte die relevant zouden kunnen zijn voor het onderzoek van Deloitte &amp; Touche. Mijn accountantsdienst heeft zich dus een oordeel gevormd over de relevantie van de stukken in het dossier van de voormalig directeur-generaal mr. J. Vrolijk. Deze mogelijk relevante stukken zijn later verstrekt aan het Openbaar Ministerie op, naar ik nu heb kunnen nagaan, één document na. Dit betreft sheets van een presentatie van Jamby voor medewerkers van de directie ICT, op 13 juli 2000, dus nog ruim voor het uiteengaan van OCW en Jamby en de daaropvolgende financieel-administratieve afhandeling die centraal staat in de aangifte. Deze sheets zijn wellicht niet aangeleverd omdat het stukken van derden waren en/of omdat ze niet via de elektronische zoekmethode werden gedetecteerd (want niet elektronisch beschikbaar). </antwoord>
      <antwoord nummer="9">De Rijksrecherche geeft geen adviezen aan het Openbaar Ministerie. Zij zendt, evenals de politie, de zaak naar de officier van justitie, die deze beoordeelt. Zie ook het antwoord op de aan de minister van Justitie gestelde vraag 2, van het lid Azough van 17 juni 2004 (kenmerk 2030416060), (Aanhangsel Handelingen nr. 2177, vergaderjaar 2003–2004). </antwoord>
      <antwoord nummer="10">Nee. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
         <noot nummer="2">Zie noot 1</noot>
      </noten>
   </antwoorden>
</kvr>
