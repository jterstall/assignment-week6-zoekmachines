<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over uitbreiding harttransplantatiecentra. (Ingezonden 15 juli 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23624
</item>
         <item attribuut="Inhoud">Vragen naar aanleiding van bericht (Dagblad van het Noorden, 20 juni 2005) over analyse van Universitair Medisch Centrum Groningen dat in Nederland niet optimaal gebruik wordt gemaakt van het donoraanbod en dat hartpatiënten hierdoor onnodig lang op de wachtlijst staan en soms zelfs sterven voordat zij geholpen worden.</item>
         <item attribuut="Rubriek">Gezondheidszorg (Geneeskunde) Gezondheidszorg (Patiënten) Gezondheidszorg (Ziekten en ziektepreventie)</item>
         <item attribuut="Trefwoorden">Chirurgie Hart- en vaatziekten Patiënten</item>
         <item attribuut="Vindplaats">Kamervragen met antwoord 2004-2005, nr. 2186, Tweede Kamer</item>
         <item attribuut="Vraagnr_bij_indiening">2040518330</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2005-08-19</item>
         <item attribuut="Datum_indiening">2005-07-15</item>
         <item attribuut="Document-id">KVR23624</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4363" allpagenumbers="4363 4364" vetnummer="2040518330" code="0405tkkvr2186" lopendefooter="Tweede Kamer, vergaderjaar 2004–2005, Aanhangsel" filenaam="KVR23624" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2186" onderwerp="" indiendatum="15juli 2005">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-08-19">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Deelt u de analyse van het Universitair Medisch Centrum Groningen dat in Nederland niet optimaal gebruik gemaakt wordt van het donoraanbod en dat hartpatiënten hierdoor onnodig lang op de wachtlijst staan en soms zelfs sterven voordat zij geholpen kunnen worden? <voetnoot nummer="1"/>
      </vraag>
      <vraag nummer="2">Hoe kunt u verklaren dat in Nederland veel minder harttransplantaties per miljoen inwoners worden uitgevoerd dan in de ons omringde landen? </vraag>
      <vraag nummer="3">Weet u dat, onder meer naar aanleiding van oplopende wachttijden en discussie over indicatiestelling, uw ambtsvoorganger mevrouw Borst de mening deelde dat oprichting van een derde hartcentrum zou kunnen helpen? </vraag>
      <vraag nummer="4">Is het waar dat u in het Planningsbesluit 2005hebt vastgesteld dat het aantal transplantaties in Nederland dusdanig klein is dat uitbreiding van de centra met een derde centrum ten koste zou gaan van kwaliteit en doelmatigheid? Zo ja, is het ook mogelijk dat het lage aantal uitgevoerde harttransplantaties in Nederland mede veroorzaakt wordt door een te beperkte capaciteit? </vraag>
      <vraag nummer="5">Hoe kan het dat in Nederland in 2004 slechts 32 harttransplantaties zijn uitgevoerd, terwijl dat aantal in de jaren 1990 tot 1995nog 44 was en in 1996 zelfs 60? </vraag>
      <vraag nummer="6">Erkent u dat in zowel Rotterdam als Utrecht circa 20 transplantaties per jaar worden uitgevoerd en dat deze centra dus kennelijk niet de verwachte groei kunnen realiseren? </vraag>
      <vraag nummer="7" voetnoot="2">Deelt u de conclusie uit het onderzoek van Prismant <voetnoot nummer="2"/>dat het aantal transplantaties in Nederland lager is vanwege (te) strenge hantering van de criteria? </vraag>
      <vraag nummer="8">Onderschrijft u de stelling van professor Ebels dat internationale ervaring leert dat ook minder optimale organen vaak nog met succes gebruikt kunnen worden en dat de resultaten bij patiënten met een slechtere conditie of lagere waarden van de selectie- en indicatiecriteria de laatste jaren aanzienlijk zijn verbeterd? </vraag>
      <vraag nummer="9">Erkent u het risico dat mensen onnodig sterven omdat ze te lang op de wachtlijst staan of omdat ze helemaal niet op de wachtlijst komen vanwege té stringente toepassing van criteria voor acceptatie? Zo ja, bent u bereid de Nederlandse indicatie- en selectiecriteria voor harttransplantaties aan te passen, c.q. op te rekken naar internationale standaarden? </vraag>
      <vraag nummer="10" voetnoot="3">Is het waar dat de hoorzittingen van de begeleidingscommissie orgaantransplantatie al hebben plaatsgevonden? Zal deze begeleidingscommissie mogelijk al eerder met haar bevindingen naar buiten kunnen treden? Zo ja wilt u deze aan de Kamer doen toekomen? <voetnoot nummer="3"/>
      </vraag>
      <vraag nummer="11">Bent u bereid het Planningsbesluit te heroverwegen en hierbij de analyse van het UMCG te betrekken om na te gaan of een derde centrum werkelijk tot een «verdunning» van het aantal transplantaties per centrum dus een vermindering van de doelmatigheid en de kwaliteit zal leiden? </vraag>
      <noten afkomstig="vraag">
         <noot nummer="1">Dagblad van het Noorden 20 juni 2005, persbericht UMCG</noot>
         <noot nummer="2">Zie noot 1</noot>
         <noot nummer="3" documenttype="Kamervragen" documentnummer="1706" documentjaargang="2004-2005">Aanhangsel Handelingen, nr. 1706, vergaderjaar 2004–2005.</noot>
      </noten>
   </vragen>
   <antwoorden aantal="11">
      <antwoord nummer="1">Op dit moment is niet bekend in welke mate de Nederlandse selectie- en indicatiecriteria van invloed zijn op het aantal getransplanteerde donorharten. Daarnaast bestaat er een zekere speelruimte bij de toepassing van de criteria. De Begeleidingscommissie Orgaantransplantatie (BOTX, een adviescommissie van het CVZ) onderzoekt momenteel of bijstelling van de in Nederland gehanteerde indicatie- en selectiecriteria leidt tot minder afgekeurde donorharten. Ook het capaciteitsvraagstuk zal daarbij aan de orde komen. Als eerste stap zijn er gesprekken gevoerd met de thoraxchirurgen van de vergunninghoudende centra (Utrecht en Rotterdam) én met de twee centra die ook belangstelling hebben om met harttransplantaties te beginnen (Groningen en Leiden). De verwachting is dat de BOTX haar bevindingen eind van dit jaar zal presenteren. </antwoord>
      <antwoord nummer="2">Prismant heeft in juni 2004 het onderzoeksrapport «Vloeiende grenzen! Een internationale vergelijking van criteria voor donatie en transplantatie» uitgebracht. Daaruit blijkt dat er in Nederland in vergelijking met de andere Eurotransplantlanden een groot verschil is tussen het aantal uitgenomen harten en het aantal harttransplantaties. De verklaring die Prismant voor dat verschil geeft, is dat in Nederland strenger wordt gekeken naar de geschiktheid van het donorhart voor de wachtende patiënt. Verder constateert Prismant dat in Nederland in 2002 in vergelijking met de andere landen de minste patiënten op de wachtlijst voor harttransplantatie zijn geplaatst. De sterfte op de wachtlijst is daarbij één van de laagste. Een mogelijke verklaring daarvoor is volgens Prismant dat er een strengere selectie plaatsvindt en dat patiënten met een slechte prognose niet voor plaatsing op de wachtlijst worden aangemeld. </antwoord>
      <antwoord nummer="3">Hierover is mij geen formeel uitgedragen standpunt bekend. </antwoord>
      <antwoord nummer="4">Uw uitleg over het Planningsbesluit 2005is juist. De BOTX betrekt het aspect van capaciteit ook bij haar onderzoek naar de in Nederland gehanteerde indicatie- en selectiecriteria. </antwoord>
      <antwoord nummer="5">Ik verwacht dat het onderzoek van de BOTX daar meer duidelijkheid over kan geven. </antwoord>
      <antwoord nummer="6">Die conclusie kan niet alleen op voorhand worden getrokken. Ik wil wachten op de bevindingen van de BOTX. </antwoord>
      <antwoord nummer="7">Prismant noemt de strenge hantering van de criteria als verklaring voor het lage aantal transplantaties in Nederland. De BOTX onderzoekt momenteel of bijstelling van de in Nederland gehanteerde indicatie- en selectiecriteria leidt tot minder afgekeurde donorharten. </antwoord>
      <antwoord nummer="8">Dit aspect maakt onderdeel uit van het onderzoek van de BOTX. </antwoord>
      <antwoord nummer="9">Ik vind het van het grootste belang dat bij kostbare en schaarse voorzieningen zoals harttransplantatie de doelmatigheid geborgd wordt door het stellen van criteria voor acceptatie (van zowel organen als patiënten). Alleen zo kan bereikt worden dat de inzet van die schaarse organen en middelen de grootste winst aan levensjaren geeft. Het is daarom goed dat de BOTX haar onderzoek verricht. Het is aan de betrokken beroepsgroepen om op grond van de actuele stand van de wetenschap indiceren. </antwoord>
      <antwoord nummer="10">De werkzaamheden van de BOTX liggen op schema. De gesprekken met de thoraxchirurgen van de vergunninghoudende centra (Utrecht en Rotterdam) én met de twee centra die ook belangstelling hebben om met harttransplantaties te beginnen (Groningen en Leiden) zijn inmiddels afgerond. Op basis van de opgestelde rapportages zal nog nader onderzoek plaatsvinden. De bevindingen van de BOTX, die ik eind van dit jaar verwacht, zal ik zo snel mogelijk aan de Kamer doen toekomen. </antwoord>
      <antwoord nummer="11">Indien de bevindingen van de BOTX aanleiding geven om tot uitbreiding over te gaan, zal ik het Planningsbesluit orgaantransplantatie 2005heroverwegen. </antwoord>
      <noten afkomstig="antwoord"/>
   </antwoorden>
</kvr>
