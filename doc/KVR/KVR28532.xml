<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dibi (GroenLinks) aan de staatssecretaris van Onderwijs, Cultuur en Wetenschap, mevrouw Dijksma, en de minister voor Jeugd en Gezin over de druk op gymlessen. (Ingezonden 11 juni 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28532
</item>
         <item attribuut="Inhoud">Door de gewijzigde stituatie met betrekking tot vakleerkrachten voor het bewegingsonderwijs hebben veel scholen problemen met de formatie. Er zou extra budget moeten komen voor het bevorderen van de vakleerkracht 'nieuwe stijl'. Ook zouden scholen meer samenwerkingsverbanden moeten kunnen aangaan met gemeenten en sportverenigingen om een sportaanbod te organiseren tijdens en na schooltijd.</item>
         <item attribuut="Rubriek">Basisonderwijs (Eindtermen en schoolvakken) Basisonderwijs (Formatie in het basisonderwijs) Vrijetijdsbesteding (Sport)</item>
         <item attribuut="Trefwoorden">Formatie in het onderwijs Leervakken Sport</item>
         <item attribuut="Vindplaats">Kamervragen met antwoord 2006-2007, nr. 1918, Tweede Kamer</item>
         <item attribuut="Vraagnr_bij_indiening">2060717820</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="GroenLinks">Dibi</persoon>
         </item>
         <item attribuut="Datum_reaktie">2007-06-20</item>
         <item attribuut="Datum_indiening">2007-06-11</item>
         <item attribuut="Document-id">KVR28532</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4055" allpagenumbers="4055 4056" vetnummer="2060717820" code="0607tkkvr1918" lopendefooter="Tweede Kamer, vergaderjaar 2006–2007, Aanhangsel" filenaam="KVR28532" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1918" onderwerp="" indiendatum="2007-06-11">
         <vrager partij="GroenLinks" oorsprong="parlement">Dibi</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Dijksma, en de minister voor Jeugd en Gezin</vraagt-aan>
      </vraagdata>
      <antwoorddata antwoorddatum="2007-06-20">
         <antwoorder functie="staatssecretaris" ministerie="Onderwijs, Cultuur en Wetenschap">Dijksma</antwoorder>
         <mede-antwoorder>de minister voor Jeugd en Gezin en de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met de uitkomsten van de CNV-enquête «Helft scholen heeft problemen met lessen lichamelijke opvoeding»? <voetnoot nummer="1"/>
      </vraag>
      <vraag nummer="2">Wat is het oordeel van de staatssecretaris van Onderwijs, Cultuur en Wetenschap op de fikse hoeveelheid klachten? </vraag>
      <vraag nummer="3">Deelt u de mening dat de veranderende situatie ten aanzien van het vak bewegingsonderwijs heeft geleid tot een negatief effect op de arbeidsmarktpositie van pas afgestudeerde Pabo-studenten en tot een hogere werkdruk van wel bevoegde oudere leerkrachten? Zo ja, welke maatregelen gaat u nemen om de negatieve effecten terug te dringen? Zo neen, waarom niet? </vraag>
      <vraag nummer="4" voetnoot="2">Bent u op de hoogte van de vakleerkracht «nieuwe stijl» zoals beschreven door de Koninklijke Vereniging voor Leraren Lichamelijke Opvoeding (KVLO)? <voetnoot nummer="2"/>
      </vraag>
      <vraag nummer="5">Ziet u, met het oog op de problematiek rondom overgewicht bij kinderen, het belang in van de zogenaamde vakleerkracht «nieuwe stijl» bij het vormgeven van bewegingsactiviteiten in de naschoolse opvang en in het kader van de Brede School? Zo ja, bent u bereid extra budget beschikbaar te stellen voor het bevorderen van de vakleerkracht «nieuwe stijl»? </vraag>
      <vraag nummer="6" voetnoot="3">Bent u bekend met de positieve resultaten van het project «Scoren voor Gezondheid» van de stichting Meer dan Voetbal? <voetnoot nummer="3"/>
      </vraag>
      <vraag nummer="7">Bent u bereid om scholen meer armslag te geven in het aangaan van samenwerkingsverbanden met gemeenten en sportverenigingen om vijf maal per week een sportaanbod te organiseren tijdens en na schooltijd? Zo ja, op welke wijze wilt u deze combinatiefuncties tot stand brengen? </vraag>
      <vraag nummer="8">Bent u bereid deze schriftelijke vragen vóór het AO «Bevoegdheid voor het vak bewegingsonderwijs in het primair onderwijs» van 20 juni a.s. te beantwoorden? </vraag>
      <noten afkomstig="vraag">
         <noot nummer="1" weblink="http://www.cnvo.nl/home/nieuws/artikel/22029/?tx_ttnews%5Byear%5D= 2007&amp;tx_ttnews%5Bmonth%5D= 06&amp;cHash=55d074a30d">http://www.cnvo.nl/home/nieuws/artikel/22029/?tx_ttnews%5Byear%5D= 2007&amp;tx_ttnews%5Bmonth%5D= 06&amp;cHash=55d074a30d</noot>
         <noot nummer="2" datum="2007-06-1" bron="Persbericht " titel="Basisscholen willen vakleerkracht voor gym">Persbericht «Basisscholen willen vakleerkracht voor gym», 1 juni 2007</noot>
         <noot nummer="3" datum="2007-05-26" bron="Telegraaf">Telegraaf, 26 mei 2007</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De uitkomsten van de CNV-enquête bevestigen eerdere signalen over de problemen van scholen en pas afgestudeerde Pabo-studenten door de veranderde regelgeving omtrent de bevoegdheid voor bewegingsonderwijs. Ik onderken die problemen en neem ze serieus. Om een goed en genuanceerd oordeel te kunnen vormen over de aard en omvang van de verschillende problemen heeft mijn voorganger uw Kamer een evaluatie toegezegd. Die evaluatie gaat in op de verschillende gesignaleerde problemen: de zwaarte en omvang van de leergang (die gevolgd moet worden om de bevoegdheid bewegingsonderwijs te verkrijgen), de praktisch-organisatorische problemen van scholen en de arbeidsmarktpositie van pas afgestudeerde Pabo-studenten. De uitkomsten van de CNV-enquête benadrukken het belang van een grondige evaluatie. Het evaluatietraject loopt inmiddels en ik verwacht in november van dit jaar het evaluatierapport en mijn beleidsreactie daarop aan uw Kamer aan te kunnen bieden. </antwoord>
      <antwoord nummer="3">De hiervoor genoemde evaluatie zal een goed inzicht moeten bieden in de aard en omvang van de problematiek. In mijn beleidsreactie op het evaluatierapport zal ik tezijnertijd u laten weten welke eventuele maatregelen mij dan voor ogen staan. In afwachting van de uitkomsten van die evaluatie wil ik echter niet stilzitten. Er is een sterke behoefte aan een heldere uitleg van de huidige regelgeving, blijkend uit de vele misverstanden die naar voren komen uit de brieven die mij over dit thema worden gestuurd. Ook hebben scholen behoefte aan praktische handreikingen om de nieuwe situatie handen en voeten te geven binnen de schoolorganisatie. Veel scholen hebben hiervoor reeds creatieve en praktische oplossingen gevonden, maar blijkbaar wordt die kennis en ervaring nog onvoldoende gedeeld. Mijn inzet is om op korte termijn zorg te dragen voor extra voorlichting aan scholen, Pabo-studenten en pas afgestudeerden. De besturenorganisaties en het Landelijk Overleg Lerarenopleidingen Basisonderwijs hebben zich bereid verklaard met mij de komende maanden zo’n extra voorlichtingsoffensief uit te werken. Het eerder aangekondigde voorlichtingsprotocol, dat door de besturenorganisaties in samenwerking met andere organisaties wordt ontwikkeld, maakt deel uit van dit offensief. De besturenorganisaties hebben toegezegd dit protocol zo mogelijk vóór aanvang van het komend schooljaar beschikbaar te hebben voor de scholen. </antwoord>
      <antwoord nummer="4">Ja. </antwoord>
      <antwoord nummer="5">Het belang van bewegen en sport in het onderwijs, de naschoolse opvang en in brede schoolverband en met het oog op de problematiek rondom overgewicht bij kinderen, is tot uitdrukking gebracht in de kabinetsnota Tijd voor Sport (2005) en het uitvoeringsprogramma Samen voor Sport (2006). Het kabinet heeft zich hierin ten doel gesteld op en rond de school een vijfdaags sport- en beweegaanbod te creëren. Deze doelstellingen onderschrijf ik. Om de doelstellingen te behalen wordt ook de samenwerking gezocht tussen het onderwijs en de sportsector onder andere door middel van de Alliantie School en Sport. Scholen zijn zelf verantwoordelijk voor het aanstellen van een vakleerkracht, «oude» of «nieuwe stijl». De kosten daarvan kan de school dragen uit het budget voor professionalisering. Om het sport- en beweegaanbod uit te breiden heb ik wel met staatssecretaris Van Bijsterveldt en staatssecretaris Bussemaker van VWS afgesproken een impuls te geven aan combinatiefuncties en duale aanstellingen: professionals die werkzaam zijn ten behoeve van (brede) scholen én sportverenigingen, zorg dragen voor meer sportieve activiteiten met name in de naschoolse setting – op het schoolplein, in de gymzaal en op sportaccommodaties – en voor een betere samenwerking tussen scholen en sportverenigingen. Het profiel van de vakleerkracht «nieuwe stijl» die bovendien ook nog activiteiten verricht voor sportclubs, past hierbij. </antwoord>
      <antwoord nummer="6">Ja, ik ken de persberichten hierover. </antwoord>
      <antwoord nummer="7">Zie het antwoord op vraag 5. Combinatiefuncties en duale aanstellingen bieden goede kansen voor (brede) scholen om dagarrangementen te realiseren met onderwijs, kinderopvang, naschoolse opvang, sport, cultuur en activiteiten in de buurt. In het bestuursakkoord met de VNG heb ik afgesproken dat hierover nadere afspraken zullen worden gemaakt met de gemeenten. Uiteraard moeten scholen, sportverenigingen en andere organisaties wel zelf de keuze maken om hierop in te haken. Ook zal ik de koepels en werkgevers- en werknemersorganisaties in het onderwijs, de sport en de lokale overheid vragen om een aantal knelpunten op te lossen die de realisering van combinatiefuncties in de weg kunnen staan. </antwoord>
      <antwoord nummer="8">Ja. </antwoord>
      <noten afkomstig="antwoord"/>
   </antwoorden>
</kvr>
