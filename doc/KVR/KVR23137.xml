<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de ministers van Landbouw, Natuur en Voedselkwaliteit en van Justitie over illegale handel in bedreigde uitheemse dier- en plantsoorten. (Ingezonden 12 april 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23137
</item>
         <item attribuut="Inhoud">Vragen naar aanleiding van rapport van onderzoekers van Conservation Internatonal, waaruit blijkt dat een kwart van de primaatsoorten op het punt staat uit te sterven, onder meer door illegale dierenhandel. Hoe staat het met de Nederlandse inzet bij de bestrijding van deze handel?</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Natuur (Dierenbescherming) Natuur (Flora)</item>
         <item attribuut="Trefwoorden">Beschermde diersoorten Beschermde plantensoorten Criminaliteitsbestrijding Dierenbescherming</item>
         <item attribuut="Vindplaats">Kamervragen met antwoord 2004-2005, nr. 1758, Tweede Kamer</item>
         <item attribuut="Vraagnr_bij_indiening">2040512660</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2005-05-30</item>
         <item attribuut="Datum_indiening">2005-04-12</item>
         <item attribuut="Document-id">KVR23137</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3745" allpagenumbers="3745 3746" vetnummer="2040512660" code="0405tkkvr1758" lopendefooter="Tweede Kamer, vergaderjaar 2004–2005, Aanhangsel" filenaam="KVR23137" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1758" onderwerp="" indiendatum="2005-04-12">
         <vrager partij="SP" oorsprong="parlement">Van Velzen</vrager>
         <vraagt-aan>de ministers van Landbouw, Natuur en Voedselkwaliteit en van Justitie</vraagt-aan>
      </vraagdata>
      <antwoorddata antwoorddatum="30 mei 2005), zie ook Aanhangsel Handelingen nr. 1547, vergaderjaar 2004–2005">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u het rapport dat is opgesteld door onderzoekers van onder meer de Conservation International (CI), waaruit blijkt dat een kwart van de primaat soorten op het punt staat uit te sterven mede door illegale dierenhandel? Kunt u een reactie geven op de belangrijkste conclusies uit dit onderzoek? <voetnoot nummer="1"/>
      </vraag>
      <vraag nummer="2">Heeft u inzicht in de aard, de omvang, de ernst en de reikwijdte van de illegale handel van uitheemse dieren, planten en producten daarvan, waarbij Nederland is betrokken? Bent u bereid de Kamer hierover te informeren? </vraag>
      <vraag nummer="3" voetnoot="2 3">Welke onderzoeken naar de illegale handel in bedreigde uitheemse dier- en plantsoorten zijn uitgevoerd sinds de criminaliteitsbeeldanalyse CITES <voetnoot nummer="2"/>2001 tot de conclusie leidde dat «het Openbaar Ministerie (OM) haar aansturingstaak zowel beleidsmatig als inhoudelijk in eerste aanleg moet gaan richten op het verder in beeld brengen van de mogelijke omvang, ernst en spreiding van de illegale handel in uitheemse dier- en plantsoorten»? <voetnoot nummer="3"/>Door wie zijn deze onderzoeken uitgevoerd? </vraag>
      <vraag nummer="4">Deelt u de mening dat het OM een goed beeld heeft van de mogelijke omvang, de ernst en de spreiding van de illegale handel in uitheemse dier- en plantsoorten? Zo ja, waarom? Zo neen, waarom niet? </vraag>
      <vraag nummer="5">Is het waar dat een meerderheid van de personen, die in Nederland strafrechterlijk schuldig bevonden zijn aan illegale handel in bedreigde uitheemse dier- en plantsoorten getypeerd kan worden als beroepshandelaren of georganiseerde handelaren? </vraag>
      <vraag nummer="6">Is het waar dat een aantal Nederlanders bij (internationale) rechercheautoriteiten bekend staat als centrale spil in georganiseerde netwerken die illegaal handelen in bedreigde uitheemse dier- en plantsoorten? Zijn zij ook betrokken bij de handel in primaten? Zo neen, waarin handelen zij? </vraag>
      <vraag nummer="7">Indien vraag 5 en/of 6 bevestigend is beantwoord, duidt dat dan op het bestaan van georganiseerde netwerken die illegaal handelen in bedreigde uitheemse dier- en plantsoorten en hierbij mede actief zijn in Nederland? Zo neen, waarom niet? Zo ja, welke rol en welk belang dicht u toe aan rechercheactiviteiten voor handhaving van de CITES-regelgeving? </vraag>
      <vraag nummer="8">Hoeveel fte’s aan rechercheurs bent u voornemens tot stand te brengen in uw besprekingen met de politie over een kaderovereenkomst voor samenwerking inzake handhaving van de CITES-regelgeving? </vraag>
      <vraag nummer="9">Kan het huidige informatiesysteem van de CITES-handhavingsdiensten de gegevens leveren die op pagina 17 van de CITES rapportage 2001–2002 nog onbeantwoord bleven? Zo neen, hoe kan een dergelijk gebrekkig informatiesysteem bijdragen aan de strijd tegen illegale handel in bedreigde uitheemse dier- en plantsoorten? </vraag>
      <noten afkomstig="vraag">
         <noot nummer="1" weblink="http://www.conservation.org/xp/news/pressreleases/2005/040705.xml">http://www.conservation.org/xp/news/pressreleases/2005/040705.xml</noot>
         <noot nummer="2">Convention on International Trade in Endangered Species of Wild Flora and Fauna</noot>
         <noot nummer="3">www.om.nl/Handhavingsdocument Flora-en Faunawet hoofdstuk 4 Strategie strafrechtelijke handhaving (http://www.om.nl/?p=pg&amp;s=464)</noot>
      </noten>
   </vragen>
   <antwoorden aantal="9">
      <antwoord nummer="1">Ja. Het rapport toont aan dat de biodiversiteit wereldwijd onder grote druk staat en dat belangrijke soorten, zoals apensoorten, hierdoor sterk bedreigd worden. Het rapport beschrijft dat met name het verdwijnen van habitats, zoals bossen, hierbij van grote invloed is. Ook de vangst van dieren voor de lokale voedselvoorziening en de handel in levende dieren vormen een bedreiging voor apensoorten, met name in Afrika en Azië. De bevindingen uit het rapport vormen een bevestiging voor de noodzaak van een integrale aanpak voor het behoud van soorten. Deze aanpak moet zich richten op behoud en duurzaam gebruik van habitats, het tegengaan van illegale en niet duurzame handel en het bestrijden van armoede van de lokale bevolking. </antwoord>
      <antwoord nummer="2">Ik heb tot op zekere hoogte inzicht in de aard, omvang, ernst en reikwijdte van de illegale handel in (producten van) uitheemse dieren en planten, waarbij Nederland is betrokken. Dit type criminaliteit is echter lastig te detecteren. Dit hangt samen met het sterk internationale karakter van de handel in bedreigde uitheemse dieren en planten en het feit dat het bij deze handel gaat om kleine gespecialiseerde en vaak gesloten deelmarkten. Het inzicht in de aard, omgang, ernst en reikwijdte van de illegale handel in (producten van) bedreigde uitheemse dieren en planten groeit door onderzoeken die naar deze handel worden gedaan, zoals bijvoorbeeld de criminaliteitsbeeldanalyse «CITES, illegale handel in bedreigde uitheemse dieren, planten en producten Nederland 1996–2000». Deze analyse bood het Openbaar Ministerie informatie om een aantal verantwoorde keuzes voor de opsporing te kunnen maken. Sindsdien is een aantal informatieonderzoeken verricht, bijvoorbeeld met betrekking tot smokkel van (producten van) bedreigde uitheemse dieren en vervalsing van CITES-documenten. Voorts hebben de AID en de Unit Milieucriminaliteit onder verantwoordelijkheid van het Functioneel Parket van het Openbaar Ministerie een aantal opsporingsonderzoeken ingesteld, die regelmatig hebben geleid tot berechting en veroordeling van beroepshandelaren. Momenteel lopen enkele opsporingsonderzoeken met betrekking tot de smokkel van dieren behorende tot (bedreigde) uitheemse diersoorten. Hierover kan ik gelet op opsporingsbelangen geen nadere informatie verstrekken. </antwoord>
      <antwoord nummer="3">Zie antwoord op vraag 2. </antwoord>
      <antwoord nummer="4">Zie antwoord op vraag 2. </antwoord>
      <antwoord nummer="5">De ervaring van het Openbaar Ministerie is dat de meerderheid van de verdachten in zaken die betrekking hebben op illegale handel in bedreigde uitheemse dier- en plantensoorten beroepshandelaren of georganiseerde handelaren betreft. </antwoord>
      <antwoord nummer="6">Van een tiental personen met de Nederlandse nationaliteit is mij bekend dat zij door buitenlandse handhavingsdiensten in verband worden gebracht met de illegale handel in bedreigde uitheemse (producten van) dieren en planten. Overigens vindt desbetreffende handel niet in alle gevallen via Nederland plaats. Voorzover mij bekend is, houdt geen van deze personen zich bezig met de handel in primaten. Het gaat veelal om de handel in reptielen, vogels en planten. </antwoord>
      <antwoord nummer="7">Er zijn in internationaal verband aanwijzingen dat er sprake is van georganiseerde illegale handel in (producten van) bedreigde uitheemse dieren en planten. Deze georganiseerde illegale handel is niet structureel van aard, maar sterk afhankelijk van vraag en aanbod. Uiteraard leveren rechercheactiviteiten een belangrijke bijdrage aan het terugdringen van de georganiseerde illegale handel in (producten van) bedreigde uitheemse dieren en planten. Daarom vinden geregeld opsporingsonderzoeken plaats door AID. Wanneer op basis van aanwijzingen vast komt te staan dat dergelijke vormen van illegale handel binnen de rechtsmacht van Nederland te bestrijden zijn, zal het Openbaar Ministerie de opsporing entameren en zo mogelijk tot vervolging overgaan. </antwoord>
      <antwoord nummer="8">In de besprekingen met de politie over de handhaving van CITES-regelgeving zet ik in op afspraken over intensivering van de samenwerking tussen mijn ministerie en de politie en verbetering van de uitwisseling van gegevens. Hierbij ga ik uit van de thans beschikbare recherchecapaciteit bij de politie en de AID. </antwoord>
      <antwoord nummer="9">De CITES rapportage waarop wordt gedoeld betreft het CITES Biennial Report 2001–2002. Alle gegevens waarnaar aan het einde van pagina 16 gevraagd wordt, kunnen geleverd worden. Daarbij wordt gebruik gemaakt van verschillende informatiesystemen. Dat doet geen afbreuk aan een effectieve aanpak van de illegale handel in bedreigde uitheemse dieren en planten. Er wordt immers samengewerkt tussen de verschillende handhavingsdiensten. In dat kader vindt ook uitwisseling van gegevens plaats tussen de handhavingsdiensten. Om deze uitwisseling van gegevens verder te bevorderen vind ik het belangrijk om hierover goede afspraken te maken, zoals thans bijvoorbeeld gebeurt in het overleg tussen mijn ministerie en de douane met betrekking tot de kaderovereenkomst. </antwoord>
      <noten afkomstig="antwoord"/>
   </antwoorden>
</kvr>
