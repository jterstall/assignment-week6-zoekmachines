<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de ministers van Justitie en van Volkshuisvesting, Ruimtelijke Ordening en Milieubeheer over verplaatsingen van coffeeshops. (Ingezonden 22 december 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22177
</item>
         <item attribuut="Inhoud">Vragen naar aanleiding van uitlatingen van de minister van Justitie in Venlo, dat de gemeente er goed heeft gedaan om twee coffeeshops uit het centrum te verplaatsen naar de grens met Duitsland. Indiener legt verband met de suggestie van de burgemeester van Maastricht voor een 'wietboulevard' in de buurt van de grens met België.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Drugsbestrijding) Criminaliteit en openbare orde (Handhaving openbare orde)</item>
         <item attribuut="Trefwoorden">Drugs Openbare orde en veiligheid</item>
         <item attribuut="Vindplaats">Kamervragen met antwoord 2004-2005, nr. 880, Tweede Kamer</item>
         <item attribuut="Vraagnr_bij_indiening">2040505430</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2005-02-08</item>
         <item attribuut="Datum_indiening">2004-12-22</item>
         <item attribuut="Document-id">KVR22177</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1863" allpagenumbers="1863 1864" vetnummer="2040505430" code="0405tkkvr880" lopendefooter="Tweede Kamer, vergaderjaar 2004–2005, Aanhangsel" filenaam="KVR22177" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="880" onderwerp="" indiendatum="2004-12-22">
         <vrager partij="GroenLinks" oorsprong="parlement">Vos</vrager>
         <vraagt-aan>de ministers van Justitie en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="8 februari 2005), zie ook Aanhangsel Handelingen nr.745, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Klopt het dat u op 20 december 2004 in Venlo heeft gezegd dat de gemeente Venlo er goed aan heeft gedaan twee coffeeshops uit het centrum te verplaatsen naar de grens met Duitsland? Zo ja, kunt u aangeven wat de positieve effecten hiervan zijn en of die eventueel navolging verdienen in andere grenssteden? </vraag>
      <vraag nummer="2">Heeft u vooraf onderling contact gehad over uw opmerkingen over het verplaatsen van coffeeshops? Zo neen, waarom niet? </vraag>
      <vraag nummer="3">Kunt u aangeven wat de bezwaren zijn van het verplaatsen van coffeeshops naar de grens met Duitsland? Wat vindt u van het idee van de burgemeester van Maastricht om een «wietboulevard» aan te leggen in de buurt van de grens met België? </vraag>
      <vraag nummer="4">Kunt u aangeven wat de bezwaren zijn tegen een coffeeshop in een stadscentrum, indien die coffeeshop aan alle criteria van het gedoogbeleid voldoet? Kunt u aangeven wat de risico’s zijn bij het overplaatsen van coffeeshops? Deelt u de mening dat uit de verplaatsingsacties kan worden opgemaakt dat coffeeshops, zelfs al voldoen ze aan de geldende criteria, niet volwaardig tot de middenstand gerekend worden? </vraag>
      <vraag nummer="5">Wat zijn uw voornemens met betrekking tot sectoren die vergelijkbare overlast in stadscentra veroorzaken? Valt te vrezen dat etablissementen zoals disco’s en cafés óók uit de stadscentra geweerd gaan worden? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1 en 2">De minister van Volkshuisvesting, Ruimtelijke Ordening en Milieubeheer heeft aangegeven dat het verplaatsen van coffeeshops uit de binnenstad – in het specifieke geval van Venlo – vanuit het oogpunt van de leefbaarheid in dat gebied begrijpelijk is.Dit is een op zich niet onjuiste constatering van de minister van VROM.Dit neemt niet weg dat het toestaan van nieuwe etablissementen aan de Nederlands-Duitse grens vanuit het oogpunt van het tegengaan van het drugstoerisme onwenselijk is.In de visie van het kabinet dient het besluit van de gemeente Venlo in andere grenssteden dan ook niet te worden nagevolgd. Er is vooraf geen onderling contact geweest tussen mij en de minister van VROM over de uitspraken van de minister van VROM over de verplaatsing van coffeeshops in Venlo.Dit onderwerp werd door de gemeente Venlo onaangekondigd aan de orde gesteld tijdens het werkbezoek van de minister van VROM op 20 december 2004 en vooroverleg over deze kwestie was derhalve niet mogelijk.Het moge echter duidelijk zijn dat, wat het cannabis- en coffeeshopbeleid aangaat, de regering de interdepartementale Cannabisbrief, die in april 2004 aan de Tweede Kamer is toegezonden, als uitgangspunt hanteert.Hieruit volgt dat het verplaatsen van coffeeshops naar de grens niet goed past binnen het kabinetsbeleid dat coffeeshoptoerisme uit het buitenland juist beoogt tegen te gaan en coffeeshops uit de grensgebieden wenst te weren.Ik acht het hierbij van belang om de oplossing voor de problematiek van de grensoverschrijdende effecten van het coffeeshoptoerisme in breder verband te zoeken dan slechts in het tegengaan van etablissementen in de grensregio.Deze is mijns inziens onder andere gelegen in een betere dialoog alsook in nauwere samenwerking met onze directe buurlanden. </antwoord>
      <antwoord nummer="3">Ik heb er begrip voor dat gemeenten maatregelen willen nemen om de leefbaarheid in de stad te herstellen en de overlast van drugstoerisme te reduceren.Bezwaar tegen het uitsluitend verplaatsen van coffeeshops naar de grens – in dit geval met Duitsland – is dat dit de drugsoverlast niet zozeer beëindigt maar vooral verplaatst, omdat het probleem niet bij de bron wordt aangepakt.Bovendien wordt door zo te handelen een verkeerd signaal afgegeven naar het buitenland, omdat dit in het buitenland kan worden uitgelegd als het faciliteren van verkoop van cannabis door Nederlandse coffeeshops aan cannabisgebruikers in het buitenland. Hoewel de details van de voorlopige plannen van Maastricht om een aantal coffeeshops uit het centrum te plaatsen mij niet bekend zijn – zoals ik reeds in de beantwoording van eerdere kamervragen heb aangegeven (TK 2004–2005, 21878, nr.167) – is van belang dat de gemeente Maastricht voornemens is deze beoogde verplaatsing gepaard te laten gaan met de invoering van een pasjessysteem voor coffeeshops, waarbij onderscheid gemaakt wordt naar ingezetenschap.Terwijl het pasjessysteem tot doel heeft de problematiek bij de bron aan te pakken – namelijk de toestroom van coffeeshoptoeristen tegen te gaan door niet-ingezetenen te weren als klanten van coffeeshops – wordt, voor zover ik dat kan beoordelen, met de verplaatsing van coffeeshops in Maastricht vooral het aanpakken van de drugsoverlast door coffeeshopbezoekers, waaronder drugstoeristen, in de binnenstad beoogd. </antwoord>
      <antwoord nummer="4">Van coffeeshops kan – met name in de grensstreek – een aanzuigende werking op overlastgevende activiteiten uitgaan.Hierbij moet bijvoorbeeld worden gedacht aan parkeeroverlast rond coffeeshops, het veelvuldig af- en aanrijden van bezoekers aan coffeeshops, rondhangende bezoekers en geluidshinder.Coffeeshophouders kunnen erop worden aangesproken wanneer van overlast rond hun coffeeshop sprake is.Coffeeshops moeten namelijk voldoen aan de zogeheten AHOJ-G-criteria (naast geen overlast, ook geen affichering, geen harddrugs, geen verkoop en toegang tot coffeeshops aan minderjarigen en geen verkoop van grote hoeveelheden per transactie). Bovendien kunnen gemeenten – naast de hierboven genoemde criteria – aanvullende eisen aan coffeeshops stellen om overlast te voorkomen. Een mogelijk risico van het verplaatsen van een coffeeshop is dat eerder sprake is van een verplaatsing van de overlast dan van een daadwerkelijke beëindiging daarvan. Bovendien zal de stroom van kopers uit het buitenland niet verminderen. Met betrekking tot de vraag in hoeverre uit de verplaatsingsacties kan worden opgemaakt dat coffeeshops, zelfs al voldoen ze aan de geldende criteria, al dan niet volwaardig tot de middenstand gerekend worden, wil ik het volgende opgemerken.Coffeeshops opereren weliswaar op basis van reguliere vestigings- en horecavergunningen, maar dit neemt niet weg dat de kernactiviteit van coffeeshops een illegaal karakter heeft.De verkoop van cannabis is en blijft hoe dan ook strafbaar.Volgens de in ons land geldende praktijk worden coffeeshophouders die zich niet houden aan de AHOJ-G-criteria en de door de gemeente gestelde aanvullende eisen, bestuurlijk en/of strafrechtelijk aangepakt. </antwoord>
      <antwoord nummer="5">Ik heb geen voornemens dienaangaande.Het betreft een gemeentelijke aangelegenheid.Ik heb geen landelijk inzicht in het beleid dat de gemeenten specifiek voor deze sectoren voeren. </antwoord>
      <noten afkomstig="antwoord"/>
   </antwoorden>
</kvr>
