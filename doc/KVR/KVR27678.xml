<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Fritsma en Wilders (beiden PVV) aan de ministers van Justitie en voor Integratie, Jeugdbescherming, Preventie en Reclassering over de toename van importpartners uit Marokko naar België. (Ingezonden 20 december 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27678
</item>
         <item attribuut="Inhoud">Vragen over de België-route. Marokkanen komen via een (gesteld) verblijf in België naar Nederland om zo de toelatingseisen voor partners te omzeilen.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Internationale betrekkingen (Overig) Welzijn (Minderheden)</item>
         <item attribuut="Trefwoorden">België Huwelijksrecht Marokko Minderheden</item>
         <item attribuut="Vindplaats">Kamervragen met antwoord 2006-2007, nr. 1125, Tweede Kamer</item>
         <item attribuut="Vraagnr_bij_indiening">2060704700</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">Fritsma</persoon>
            <persoon partij="PVV">Wilders</persoon>
         </item>
         <item attribuut="Datum_reaktie">2007-04-03</item>
         <item attribuut="Datum_indiening">2006-12-20</item>
         <item attribuut="Document-id">KVR27678</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2387" allpagenumbers="2387 2388" vetnummer="2060704700" code="0607tkkvr1125" lopendefooter="Tweede Kamer, vergaderjaar 2006–2007, Aanhangsel" filenaam="KVR27678" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1125" onderwerp="" indiendatum="2006-12-20">
         <vrager partij="PVV" oorsprong="parlement">Fritsma</vrager>
         <vrager partij="PVV" oorsprong="parlement">Wilders</vrager>
         <vraagt-aan>de ministers van Justitie en voor Integratie, Jeugdbescherming, Preventie en Reclassering</vraagt-aan>
      </vraagdata>
      <antwoorddata antwoorddatum="3 april 2007), zie ook Aanhangsel Handelingen nr. 640, vergaderjaar 2006–2007">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder>de minister van Wonen, Wijken en Integratie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van het bericht «steeds meer importpartners uit Marokko naar België»? <voetnoot nummer="1"/>
      </vraag>
      <vraag nummer="2">Realiseert u zich dat veel in Nederland verblijvende Marokkanen via een (gesteld) verblijf in België een partner over laten komen om zo alle Nederlandse toelatingsvoorwaarden te omzeilen? </vraag>
      <vraag nummer="3">Realiseert u zich dat deze koppels zich daarna in Nederland (kunnen) vestigen? </vraag>
      <vraag nummer="4">Vindt u het bevorderlijk voor de integratie dat vele Marokkanen een partner uit het land van herkomst halen omdat ze verlangen naar hun «traditionele waarden», en dus kennelijk niet bereid zijn om zich aan te passen aan onze westerse cultuur? </vraag>
      <vraag nummer="5">Hoeveel mensen maken gebruik van de beschreven België-route? </vraag>
      <vraag nummer="6">Welke concrete maatregelen neemt u om bovenstaande «België-route» tegen te gaan? </vraag>
      <vraag nummer="7">Deelt u de mening dat het een groot probleem is dat het systeem van de België-route ook massaal in Nederland wordt toegepast doordat alle gangbare toelatingsvoorwaarden vervallen als bijvoorbeeld een Egyptenaar verblijf in Nederland vraagt bij een Egyptische partner met een Duits paspoort? </vraag>
      <vraag nummer="8">Hoeveel niet westerse allochtonen krijgen in Nederland een verblijfsstatus op grond van dit EU-beleid op het gebied van gezinsvorming en -hereniging? Welke maatregelen neemt u om de «Nederland route» tegen te gaan? </vraag>
      <noten afkomstig="vraag">
         <noot nummer="1" datum="2006-12-16" bron="www.telegraaf.nl">www.telegraaf.nl, 16 december 2006</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2 en 3">In de brieven van 8 en 16 december 2005 aan uw Kamer (Kamerstukken II 2005–06, 29 700, nr. 31 en 32) is uitvoerig uiteengezet hoe het gebruik van gemeenschapsrecht, waaraan de leden Fritsma en Wilders refereren, in zijn werk gaat. Hierbij staat voorop dat het beschreven gebruik (waaraan vaak gerefereerd wordt als «België-route») uitsluitend voor Nederlanders mogelijk is. Als door de vraagstellers gerefereerd wordt aan «in Nederland verblijvende Marokkanen» betreft het dus uitsluitend tot Nederlander genaturaliseerde Marokkanen. In deze brieven is ook uiteengezet dat, hoewel ik niet over cijfers betreffende dit gebruik kan beschikken, ik er niet van uitga dat het om grote aantallen gaat. Deze cijfers zijn niet beschikbaar omdat aan dit gebruik een volkomen legitiem recht ten grondslag ligt, te weten het recht op vrij verkeer van personen binnen de Europese Unie. Dit recht zou door sommigen worden gebruikt om zo aan (Nederlandse) nationale immigratievoorwaarden, zoals inburgerings-, leeftijds- en inkomenseisen te ontkomen. Omdat het bestaan en de omvang van het gebruik steeds werd afgeleid uit indrukken van individuele ambtenaren, heeft de toenmalig Minister voor Vreemdelingenzaken en Integratie besloten in maart 2006 alle Nederlandse gemeenten aan te schrijven teneinde een beter inzicht te verkrijgen in de problematiek. Het beperkte aantal reacties op deze brief (tot op heden hebben slechts zes burgemeesters gereageerd) en de inhoud van deze reacties bevestigen mijn indruk dat het geen grote aantallen personen betreft. Overigens is naar aanleiding van de signalen van de zes gemeenten uiteraard onderzoek ingesteld naar de zaken die als «opmerkelijk» werden bestempeld. In geen van deze zaken kon echter bevestigd worden dat het een geval van oneigenlijk gebruik van gemeenschapsrecht betrof. </antwoord>
      <antwoord nummer="4">Er kunnen vele redenen zijn waarom iemand kiest voor een partner uit het buitenland. In het kader van integratie vindt het kabinet het noodzakelijk dat iedereen die hier wil verblijven een stevig inburgeringsprogramma volgt, af te sluiten met een verplichte toets. Voorwaarde voor integratie is immers dat we elkaar kunnen verstaan, begrijpen en verdragen. (coalitie-akkoord) </antwoord>
      <antwoord nummer="5">In mijn antwoord op de vragen 2 en 3 heb ik uiteengezet dat het niet mogelijk is aan te geven in hoeveel gevallen het recht op vrij verkeer van personen binnen de EU wordt misbruikt om nationaal vreemdelingenrecht te omzeilen. We kunnen hierbij slechts afgaan op verklaringen van individuele ambtenaren. Deze geven, zoals eerder opgemerkt, geen aanleiding om aan te nemen dat het grote aantallen betreft. Dit neemt uiteraard niet weg dat de IND nauwkeurig onderzoek doet naar elk geval dat hiertoe aanleiding geeft. </antwoord>
      <antwoord nummer="6">Op ambtelijk niveau vindt voortdurend informatie-uitwisseling plaats over grensoverschrijdende migratieproblematiek. Zo is een Belgische verbindingsofficier gestationeerd bij de IND en is een vertegenwoordiger van de IND gevestigd in Brussel. Door alert te zijn op signalen van individuele ambtenaren bij gemeenten of politie en deze informatie uit te wisselen kan het dossier van betrokkenen met extra aandacht voor fraude worden bezien. Dat is in de eerder genoemde, door gemeenten aangedragen gevallen, dan ook gebeurd. </antwoord>
      <antwoord nummer="7">Met deze vraag wordt klaarblijkelijk gedoeld op de mogelijkheid voor gemeenschapsonderdanen (EU-onderdanen die gebruik hebben gemaakt van hun recht op vrij verkeer van personen binnen de EU) om onder de voorwaarden van gemeenschapsrecht in plaats van nationaal vreemdelingenrecht met een partner verenigd te worden. In het geschetste geval betreft het een Duitser (een «Egyptische partner met een Duits paspoort» is immers een Duitser) die door in Nederland te verblijven «gemeenschapsonderdaan» is geworden en zodoende slechts hoeft te voldoen aan de beperkte voorwaarden voor gezinsmigratie die door het gemeenschapsrecht worden gesteld. Deze voorwaarden betreffen het aantonen van de gezinsband, de afwezigheid van gevaar voor de openbare orde en nationale veiligheid en een beperkte inkomenseis. </antwoord>
      <antwoord nummer="8">Er vindt geen registratie plaats van het aantal vreemdelingen van buiten de EU dat op basis van een gezinsrelatie rechten ontleent aan het gemeenschapsrecht. Nu dergelijke zaken niet als zodanig worden geregistreerd, zijn geen cijfers voorhanden. Ten aanzien van de vraag welke maatregelen ik neem om de «Nederland-route» tegen te gaan verwijs ik opnieuw naar de eerder geciteerde brief van 8 december 2005. Hierin is een passage opgenomen over de Zweedse zaak die aanhangig was bij het Hof van Justitie van de EG (HvJEG), Jia vs. Migrationsverket (zaak C-1/05) en waarin naar het oordeel van de Nederlandse regering juist deze kwestie aan de orde kwam. Het HvJEG heeft daar echter anders over geoordeeld en is aan dit gedeelte van de problematiek voorbij gegaan zodat nog niet met zekerheid is komen vast te staan dat in het geschetste geval Nederlands recht van toepassing is op de Egyptische partner van de Duitse gemeenschapsonderdaan. </antwoord>
      <noten afkomstig="antwoord"/>
   </antwoorden>
</kvr>
