<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Schreijer-Pierik en Visser-van Doorn (beiden CDA) aan de staatssecretaris van Onderwijs, Cultuur en Wetenschappen, dhr. Van der Ploeg, over historische boerderijen. (Ingezonden 28 februari 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15495
</item>
         <item attribuut="Inhoud">Vragen naar aanleiding van een artikel in het Brabants Dagblad van 15 februari 2002, over het veelvuldig slopen van historische boerderijen in Noord-Brabant, in tegenstelling tot wat de nota Belvedère uit 1999 hierover adviseert.</item>
         <item attribuut="Rubriek">Cultuur en taal (Bouwkunst) Natuur (Landgoederen)</item>
         <item attribuut="Trefwoorden">Bouwkunst Landelijke gebieden</item>
         <item attribuut="Vindplaats">Kamervragen met antwoord 2001-2002, nr. 998, Tweede Kamer</item>
         <item attribuut="Vraagnr_bij_indiening">2010207300</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Schreijer-Pierik</persoon>
            <persoon partij="CDA">Visser-van Doorn</persoon>
         </item>
         <item attribuut="Datum_reaktie">2002-04-12</item>
         <item attribuut="Datum_indiening">2002-02-28</item>
         <item attribuut="Document-id">KVR15495</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2105" allpagenumbers="2105 2106" vetnummer="2010207300" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15495" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="998" onderwerp="" indiendatum="2002-02-28">
         <vrager partij="CDA" oorsprong="parlement">Schreijer-Pierik</vrager>
         <vrager partij="CDA" oorsprong="parlement">Visser-van Doorn</vrager>
         <vraagt-aan>de staatssecretaris van Onderwijs, Cultuur en Wetenschappen, dhr. Van der Ploeg,</vraagt-aan>
      </vraagdata>
      <antwoorddata antwoorddatum="12 april 2002), zie ook Aanhangsel Handelingen nr. 837, vergaderjaar 2001–2002">
         <antwoorder functie="staatssecretaris" ministerie="Onderwijs, Cultuur en Wetenschappen">Van der Ploeg</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich de passage in de nota Belvedère <voetnoot nummer="1"/>dat boerderijen – als onderdeel van de typerende bouwkunst in het landelijk gebied – evenals landgoederen, buitenplaatsen en de historische tuinen bij boerderijen, deel uitmaken van het cultureel erfgoed dat de streek een eigen identiteit geeft, en dat deze cultuurelementen het behouden waard zijn? </vraag>
      <vraag nummer="2" voetnoot="2">Heeft u kennisgenomen <voetnoot nummer="2"/>van het onderzoek van de Stichting Historisch Boerderij Onderzoek, waaruit blijkt dat in Noord-Brabant sinds 1988 37,4% van de ruim 10.000 waardevolle boerderijen is gesloopt, en dat in dezelfde periode landelijk 17,7% van de historische boerderijen gesloopt is? Deelt u de conclusies van het genoemde rapport? </vraag>
      <vraag nummer="3">Welke oorzaken zijn aan te wijzen voor het veelvuldig slopen van historische boerderijen? </vraag>
      <vraag nummer="4">Deelt u de conclusie van hoogleraar etnologie Gerard Rooijakkers, dat «in weerwil van alle mooie en goedbedoelde praatjes» over het behoud van het cultureel erfgoed nergens zo veel waardevolle boerderijen zijn gesloopt als in Brabant? </vraag>
      <vraag nummer="5">Welke maatregelen heeft u na publicatie van de nota Belvedère (1999) genomen om de teloorgang van historische boerderijen en andere waardevolle cultuurelementen in het landelijk gebied tegen te gaan? </vraag>
      <vraag nummer="6">Welke stappen gaat u ondernemen om verdere sloop van historische boerderijen tegen te gaan en het behoud van historische cultuurelementen in het landelijk gebied in het algemeen zoveel mogelijk te bevorderen? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="26 663" documentnummer="2" documentpagina="58">Kamerstuk 26 663, nr. 2, blz. 58</noot>
         <noot nummer="2" datum="2002-02-15" bron="Brabants Dagblad">Brabants Dagblad, 15 februari 2002</noot>
      </noten>
   </vragen>
   <antwoorden aantal="6">
      <antwoord nummer="1">Ja, ik herinner mij die passage. </antwoord>
      <antwoord nummer="2">Ja, ik heb kennis genomen van dit onderzoek. Het door u genoemde percentage heeft echter «slechts» betrekking op de in het kader van het MIP (Monumenten Inventarisatie Project) getraceerde boerderijen/boerderijcomplexen en dus niet op alle monumentale boerderijen/boerderijcomplexen in Noord-Brabant. Het MIP-bestand in Noord-Brabant omvatte circa 650 boerderijen/complexen uit de periode 1850–1940 waaraan een cultuurhistorische waarde kan worden toegekend. Hiervan blijken inderdaad 37,4% –dus ongeveer 245 boerderijcomplexen– te zijn gesloopt. De conclusies van het onderzoeksrapport geven mij geen aanleiding tot opmerkingen. </antwoord>
      <antwoord nummer="3">De oorzaken worden in het onderzoeksrapport van de SHBO aangeduid, maar zoals gevoeglijk bekend moge worden geacht is één van de belangrijkste oorzaken gelegen in het feit dat de omvang van de agrarische sector in heel Nederland sinds 1900 enorm is afgenomen, met een extra verval sinds de jaren 1960. Daardoor is de oorspronkelijke agrarische functie aan veel boerderijen komen te ontvallen. In Noord-Brabant is tevens de recente Regeling Bedrijfsbeëindiging Veehouderij van invloed op een verdere afname van het aantal agrarische bedrijven. </antwoord>
      <antwoord nummer="4">Afgezien van de uitspraak «in weerwil van alle mooie en goedbedoelde praatjes», wil ik het feit «dat nergens zo veel historische boerderijen zijn gesloopt als in Brabant» beamen. </antwoord>
      <antwoord nummer="5">Op het niveau van «het object in zijn omgeving» zijn sinds de publicatie van de nota Belvedere circa 15 projectaanvragen in het kader van de Belvedere-subsidieregeling in 2000 en 2001 gehonoreerd. Deze projecten hebben betrekking op de ontwikkeling van het landelijk gebied in combinatie met behoud van landschappelijke en streekeigen kenmerken. Enkele van deze projecten hebben expliciet betrekking op het thema «behoud en ontwikkeling van boerderij en erf» en hoe de karakteristieke landschappelijke en streekeigen kenmerken van boerderijen kunnen worden gewaarborgd dan wel versterkt. Op «objectniveau» zijn in Noord-Brabant in de afgelopen jaren, met name in 2001 circa 240 agrarische gebouwen uit de periode van 1850 tot 1940 getraceerd in het kader van het zogenoemde Monumenten Selectie Project. Daarmee zijn nu in totaal in Noord-Brabant circa 850 agrarische gebouwen beschermd op grond van de Monumentenwet. Op grond hiervan kan het bouwkundige veranderingsproces van het gebouw zorgvuldig worden begeleid en waar nodig worden bijgestuurd opdat de monumentale waarden blijven gewaarborgd. </antwoord>
      <antwoord nummer="6">Het voorkómen van sloop van boerderijen of boerderijonderdelen die niet op grond van de Monumentenwet zijn beschermd, valt niet onder mijn directe verantwoordelijkheid. Dat neemt niet weg dat ik blijf stimuleren dat ook op gemeentelijk niveau beleid voor monumentenzorg wordt geformuleerd. Het monumentenbeleid op rijksniveau, met name de uitvoering van het Monumenten Inventarisatie Project en het Monumenten Selectie Project, heeft veel gemeenten reeds aangezet tot het opstellen van gemeentelijk monumentenbeleid waardoor objecten die van lokaal of regionaal belang zijn, dus ook historische boerderijen die voor de identiteit van de streek van belang zijn, op een gemeentelijke monumentenlijst kunnen worden geplaatst. Voorts zal in het themajaar 2003, het «Jaar van de Boerderij», op talrijke manieren aandacht worden gevraagd voor deze categorie van ons cultureel erfgoed teneinde de kennis en de betrokkenheid te vergroten. </antwoord>
      <noten afkomstig="antwoord"/>
   </antwoorden>
</kvr>
