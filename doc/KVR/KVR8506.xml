<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schimmel (D66) aan de minister van Sociale Zaken en Werkgelegenheid over de Wet Flexibiliteit en Zekerheid in relatie tot doorlopende CAO's. (Ingezonden 29 december 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8506
</item>
         <item attribuut="Inhoud">Vragen naar aanleiding van de uitspraak van het Lisv dat CAO-bepalingen die zijn overeengekomen op grond van de oude wetgeving per definitie hun geldigheid verliezen na inwerkingtreding van de Wet Flexibiliteit en Zekerheid en de gevolgen daavan voor bepaalde werknemers.</item>
         <item attribuut="Rubriek">Arbeid (Arbeidsmarkt) Arbeid (Werknemers) Inkomen en rechtspositie (Arbeidsovereenkomsten en CAO's) Inkomen en rechtspositie (Ontslagen)</item>
         <item attribuut="Trefwoorden">Arbeidsovereenkomsten CAO's Ontslagen Rechtspositie</item>
         <item attribuut="Vindplaats">Kamervragen met antwoord 1998-1999, nr. 606, Tweede Kamer</item>
         <item attribuut="Vraagnr_bij_indiening">2989905170</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="D66">Schimmel</persoon>
         </item>
         <item attribuut="Datum_reaktie">1999-01-15</item>
         <item attribuut="Datum_indiening">1998-12-29</item>
         <item attribuut="Document-id">KVR8506</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1235" allpagenumbers="1235 1236" vetnummer="2989905170" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8506" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="606" onderwerp="" indiendatum="1998-12-29">
         <vrager partij="D66" oorsprong="parlement">Schimmel</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="1999-01-15">
         <antwoorder functie="minister" ministerie="Sociale Zaken en Werkgelegenheid">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Bent u op de hoogte van de brief van het Lisv, gericht aan de uitvoeringsinstanties van 15 december jl. met als onderwerp «de Wet Flexibiliteit en Zekerheid in relatie tot doorlopende CAO’s»? </vraag>
      <vraag nummer="2">Deelt u de mening van het Lisv, dat CAO-bepalingen die zijn overeengekomen op grond van de oude wetgeving per definitie hun geldigheid, na inwerkingtreding van de Wet Flexibiliteit en Zekerheid verliezen, ook indien de CAO-regeling inhoudelijk voldoet aan de eisen die de nieuwe wetgeving aan afwijkende regelingen stelt? </vraag>
      <vraag nummer="3">Acht u het aanvaardbaar dat ten gevolge van dit standpunt rechtsonzekerheid gaat ontstaan ten aanzien van CAO-regelingen in doorlopende CAO’s die meer dan drie keer contractering voor bepaalde termijn toestaan c.q. in een langere termijn dan 36 maanden voorziet? </vraag>
      <vraag nummer="4">Realiseert u zich dat ten gevolge van dit standpunt van het Lisv werknemers, waarvan de contracten op grond van CAO-regelingen eindigen, geconfronteerd worden met een afwijzing van WW-uitkeringen? </vraag>
      <vraag nummer="5">Realiseert u zich dat het overgangsrecht van artikel XIX geen oplossing biedt voor branches, waar het vanwege de aard van de werkzaamheden gebruikelijk is, veelvuldig kortlopend te contracteren, hetgeen tot uitdrukking komt in een bestaande – doorlopende – CAO-regeling? </vraag>
      <vraag nummer="6">Realiseert u zich dat het openbreken van lopende CAO’s enkel en alleen ten behoeve van de herbevestiging van bestaande CAO-regelingen een uiterst ongebruikelijke c.q. praktisch buitengewoon ingewikkelde zaak is? </vraag>
      <vraag nummer="7">Deelt u de mening dat dit standpunt van de Lisv leidt tot rechtsonzekerheid bij werkgevers en werknemers? </vraag>
      <vraag nummer="8">Bent u bereid nog voor 1 januari 1999 a.s. bij het Lisv aan te dringen op heroverweging van haar standpunt, inhoudende dat CAO-regelingen in lopende CAO’s hun geldigheid behouden mits de betreffende CAO-regelingen inhoudelijk in overeenstemming zijn met de toepasselijke bepalingen in de Wet Flexibiliteit en Zekerheid? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja, ik heb kennisgenomen van mededeling M 98.138 van het Lisv aan de directies van de uitvoeringsinstellingen. </antwoord>
      <antwoord nummer="2">In de betreffende brief van 15 december 1998 concludeert het Lisv dat een CAO-afspraak haar geldigheid verliest op 1 januari 1999, indien deze verwijst naar of gebaseerd is op een bepaling in het oude recht die met de Wet Flexibiliteit en zekerheid is komen te vervallen of zodanig is gewijzigd dat een dergelijke afspraak na 1 januari niet meer kan worden gemaakt. Hierin kan ik niet lezen dat het Lisv van mening is dat alle CAO-bepalingen die gebaseerd zijn op oude wetgeving per definitie hun geldigheid verliezen op 1 januari 1999. Voor bepalingen die niet strijdig zijn met het nieuwe recht geldt dit niet. Bij de behandeling van het wetsvoorstel tot reparatie van de Wet Flexibiliteit en zekerheid (Wet van 24 december 1998 tot wijziging van het Burgerlijk Wetboek, het Buitengewoon Besluit arbeidsverhoudingen 1945 en van enige andere wetten, Stb. 1998, 741) heb ik aangegeven dat de Wet Flexibiliteit en zekerheid onmiddellijke werking heeft (tenzij er een overgangsregeling is getroffen). Of afspraken in doorlopende CAO’s nog geldend zijn dient dus beoordeeld te worden op basis van het nieuwe recht (inclusief het overgangsrecht). Voldoet een afspraak inhoudelijk aan de eisen, die het nieuwe recht daaraan stelt, dan blijft deze afspraak haar gelding houden. Indien in lopende CAO’s afspraken verwijzen naar een artikel uit het oude recht, of als de inhoud van een dergelijk artikel wordt weergegeven, kan artikel 71 van de Overgangswet Nieuw Burgerlijk Wetboek een richtsnoer zijn bij de beantwoording van de vraag hoe deze, onder het oude recht totstandgekomen bedingen in het licht van het nieuwe recht gelezen moeten worden. Dit artikel bepaalt dat dit geacht wordt een verwijzing naar of een weergave van de nieuwe wet te zijn, tenzij dit niet in overeenstemming zou zijn met de strekking van deze afspraak. Daarnaast moet de vraag onderscheiden worden of bestaande afspraken in strijd zijn met het nieuwe recht of niet. </antwoord>
      <antwoord nummer="3">Artikel 668a lid 5 Boek 7 BW sluit het maken van de in de vraag genoemde afspraken niet uit, zodat dergelijke afspraken hun geldigheid na 1 januari 1999 niet verliezen. Dit is, zoals aangegeven in het antwoord op vraag 1, in lijn met de mededeling van het Lisv. </antwoord>
      <antwoord nummer="4">Ik kan deze conclusie niet delen. Ik veronderstel dat gedoeld wordt op CAO-bepalingen waarin is geregeld dat, in afwijking van (het met ingang van 1 januari 1999 vervallen) artikel 668 lid 3 Boek 7 BW, voor de beëindiging van een (éénmaal of meermalen) voortgezette arbeidsovereenkomst voor bepaalde tijd geen opzegging is vereist. In het (op 1 januari 1999 inwerking getreden) artikel 668a Boek 7 BW is een nieuwe regeling voor het gebruik van opvolgende arbeidsovereenkomsten voor bepaalde tijd neergelegd. Het is mijn opvatting dat CAO-bepalingen, waarin wordt afgeweken van het oude artikel 668 lid 3 Boek 7 BW, hun geldigheid behouden, tenzij de in de CAO opgenomen regeling niet in overeenstemming is met het bepaalde in het nieuwe artikel 668a Boek 7 BW. In dat geval treedt de wettelijke regeling voor de CAO-regeling in de plaats. Ik lees deze opvatting ook in de mededeling van het Lisv. De uitvoeringsinstellingen kunnen derhalve na beëindiging van rechtswege van een voortgezette arbeidsovereenkomst voor bepaalde tijd tot de verstrekking van een WW-uitkering overgaan, indien: – de in de CAO opgenomen regeling in overeenstemming is met het nieuwe artikel 668a Boek 7 BW; of – er sprake is van een situatie waarin niet wordt voldaan aan de voorwaarden voor het ontstaan van een arbeidsovereenkomst voor onbepaalde tijd, in het geval de CAO-afspraak niet in overeenstemming is met artikel 668a Boek 7 BW. </antwoord>
      <antwoord nummer="5">Ik kan ook deze conclusie niet delen. Als in de bestaande – doorlopende – CAO afspraken zijn gemaakt op een wijze en met een inhoud, die overeenstemt met artikel 668a leden 1 en 5 Boek 7 BW, blijft deze afspraak haar gelding houden. Het overgangsrecht van artikel XIX voorziet erin dat contracten voor bepaalde tijd die voor 1 januari 1999 zijn afgesloten en die over deze datum heenlopen, niet automatisch worden omgezet in een arbeidsovereenkomst voor onbepaalde tijd als zij op 1 januari 1999 aan artikel 668a Boek 7 BW voldoen. Pas als een opvolgend contract wordt afgesloten met de daaraan in artikel XIX gestelde voorwaarden zal daar sprake van zijn. Als er sprake is van een geldige lopende CAO-afspraak, waarin – in afwijking van het nieuwe artikel 668a lid 1 boek 7 BW – op een later tijdstip sprake is van de verplichting tot opzegging, is het overgangsrecht van artikel XIX niet relevant. </antwoord>
      <antwoord nummer="6">Dit zal niet nodig zijn, als het om CAO-afspraken gaat die niet in strijd zijn met het nieuwe recht. </antwoord>
      <antwoord nummer="7 en 8">Mede in het licht van de gestelde vragen komt het mij voor dat de korte en bondige mededeling van het Lisv aan de uitvoeringsinstellingen nadere uitwerking behoeft. Gezien het belang van een correcte en éénduidige uitvoering van de werknemersverzekeringen, hecht ik eraan partijen in de praktijk zo groot mogelijke duidelijkheid te verschaffen over de vraagstelling. Ik heb mij dan ook tot het Lisv gewend met het verzoek deze antwoorden onder de aandacht van de uitvoeringsinstellingen te brengen. </antwoord>
      <noten afkomstig="antwoord"/>
   </antwoorden>
</kvr>
