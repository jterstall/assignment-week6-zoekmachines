<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister van Volkshuisvesting, Ruimtelijke Ordening en Milieubeheer over de verslechterde veiligheid van kerncentrale Borssele. (Ingezonden 22 oktober 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30157
</item>
         <item attribuut="Inhoud">Vragen naar aanleiding van bekend worden (www.omroepzeeland.nl) van brief Kernfysische Dienst (KFD) aan directie kerncentrale Borssele, waarin de KFD bij de kerncentrale een verslechtering van de nucleaire veiligheid constateert. Binnen de centrale zou de veiligheidscultuur op een aantal punten tekortschieten, hetgeen in strijd is met de voorwaarden van het Rijk waaronder de centrale langer open kan blijven. Waarom heeft VROM niet op de vragen van Omroep Zeeland willen reageren? Indiener vindt het voorbarig dat de Commissaris van de Koningin in Zeeland de centrale op 17 oktober 2007 veilig heeft genoemd, terwijl de minister van VROM het in haar persbericht heeft over een 'verbeterproces, waarvan de resultaten op korte termijn zichtbaar moeten worden'.</item>
         <item attribuut="Rubriek">Energie, water en grondstoffen (Kernenergie)</item>
         <item attribuut="Trefwoorden">Kerncentrales</item>
         <item attribuut="Vindplaats">Kamervragen met antwoord 2007-2008, nr. 675, Tweede Kamer</item>
         <item attribuut="Vraagnr_bij_indiening">2070803090</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2007-11-16</item>
         <item attribuut="Datum_indiening">2007-10-22</item>
         <item attribuut="Document-id">KVR30157</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1439" allpagenumbers="1439 1440" vetnummer="2070803090" code="0708tkkvr675" lopendefooter="Tweede Kamer, vergaderjaar 2007–2008, Aanhangsel" filenaam="KVR30157" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="675" onderwerp="" indiendatum="2007-10-22">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-11-16">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u ervan op de hoogte dat bij toeval een brief van de Kernfysische Dienst (KFD) aan de directie van de kerncentrale Borssele van 2 juni 2006 bekend is geworden, waaruit blijkt dat de KFD bij de kerncentrale een verslechtering van de nucleaire veiligheid constateert en waarin de KFD aangeeft dat het «wil voorkomen dat er bij EPZ een serieus probleem ontstaat ten aanzien van de nucleaire veiligheid»? <voetnoot nummer="1"/>
      </vraag>
      <vraag nummer="2">Waarom was deze brief nog niet openbaar? </vraag>
      <vraag nummer="3">Zijn er nog meer brieven van de KFD achtergehouden? Zo ja, wilt u deze aan de Kamer doen toekomen? </vraag>
      <vraag nummer="4">Wilt u inzicht geven in de maatregelen die genomen worden om de veiligheidscultuur binnen de centrale op de punten die de KFD als zorgelijk aanmerkt zoals «toename van aantal storingen, hoge werkdruk, afname van organisatorische prioriteit voor nucleaire veiligheid, toegenomen «afstand» tussen management en medewerkers», te verbeteren? </vraag>
      <vraag nummer="5">Deelt u het standpunt dat de kerncentrale handelt in strijd met het convenant dat het Rijk met de centrale heeft gesloten over het langer openblijven en waarin staat dat Borssele tot de veiligste centrales ter wereld moet behoren? Zo neen, waarom niet? </vraag>
      <vraag nummer="6" voetnoot="1">Vanaf welk moment was de inhoud van de brief van de KFD bij u, als vergunningverlener en handhaver voor de kerncentrale, bekend? Waarom heeft het ministerie van Volkshuisvesting, Ruimtelijke Ordening en Milieubeheer op 17 oktober 2007, desgevraagd door Omroep Zeeland <voetnoot nummer="1"/>, niet inhoudelijk op de brief willen reageren? </vraag>
      <vraag nummer="7">Deelt u het standpunt dat het voorbarig is dat de Commissaris van de Koningin in Zeeland in een reactie op 17 oktober 2007 heeft gezegd dat de kerncentrale veilig is, terwijl u zelf in uw persbericht van 17 oktober schrijft dat er een verbeterproces in gang is gezet «waarvan de resultaten op korte termijn zichtbaar moeten worden»? Zo neen, waarom niet? </vraag>
      <noten afkomstig="vraag">
         <noot nummer="2"/>
         <noot nummer="1">www.omroepzeeland.nl</noot>
         <noot nummer="2" titel="Verbeterproces kerncentrale Borssele">www.omroepzeeland.nl en www.minvrom.nl: «Verbeterproces kerncentrale Borssele»</noot>
      </noten>
   </vragen>
   <antwoorden aantal="7">
      <antwoord nummer="1">Ja. Deze brief is onbedoeld bekend geworden. Het betreft hier correspondentie tussen vergunninghouder en de toezichthouder in het kader van regulier toezicht. De correspondentie wordt in de regel niet actief openbaar gemaakt. Ten overvloede wijs ik erop dat de nucleaire veiligheid niet in het geding is geweest. </antwoord>
      <antwoord nummer="2">Brieven in het kader van het reguliere toezicht worden in de regel niet actief openbaar gemaakt. Deze brieven zijn gericht op de vergunninghouders. Er was geen reden om in dit geval anders te handelen. </antwoord>
      <antwoord nummer="3">Neen, er zijn geen brieven door de KFD achtergehouden. Ik verwijs naar de antwoorden op de vragen 1 en 2. </antwoord>
      <antwoord nummer="4">Ja, voor de vermindering van het aantal storingen worden onder meer verbetermaatregelen genomen gericht op een betere communicatie zoals de introductie van een speciale communicatiemethode (afgeleid uit de luchtvaartindustrie) in de bedieningszaal en het meer gestructureerd vooraf en achteraf (interdisciplinair) bespreken van veiligheidsrelevante werkzaamheden. Ter vermindering van de werkdruk is onder andere besloten om bij de onderhoudsafdeling en storingswerkgroep structureel extra formatieplaatsen beschikbaar te stellen. Voor het verkleinen van de afstand tussen medewerkers en management zijn initiatieven genomen zoals een regelmatig terugkerend medewerkerstevredenheidsonderzoek, intensievere aanwezigheid van het management op de werkvloer en een management development programma. Een voorbeeld van verbetering op het gebied van prioriteit voor de veiligheid betreft de toename van het interne toezicht op veiligheidsrelevante werkzaamheden. Dit illustreert dat EPZ het afgelopen jaar gewerkt heeft aan verbetermaatregelen op de zorgpunten, waaronder omkering van de trend in het aantal storingsmeldingen. De Kernfysische Dienst bewaakt de effecten van de verbetermaatregelen. </antwoord>
      <antwoord nummer="5">Of de kerncentrale Borssele handelt in strijd met art. 4.2 van het Convenant zal beoordeeld worden door de nog in te stellen (internationale) onafhankelijke «Commissie van deskundigen benchmarking nucleaire veiligheid KCB». De instelling van deze commissie zal nog dit jaar zijn beslag krijgen. </antwoord>
      <antwoord nummer="6">De brief is mij bekend geworden bij de aanbieding van de Storingsrapportage 2006. Het betreft een brief in het kader van het reguliere toezicht, die valt binnen mijn mandaat aan de directeur Kernfysische Dienst. </antwoord>
      <antwoord nummer="7">Neen, de Commissaris van de Koningin in Zeeland heeft genoemde uitspraak gedaan na overleg met de directeur van de Kernfysische Dienst (zie ook antwoord op vraag 1). </antwoord>
      <noten afkomstig="antwoord"/>
   </antwoorden>
</kvr>
