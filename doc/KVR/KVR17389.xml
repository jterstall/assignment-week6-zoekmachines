<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de pokkenvaccinatie. (Ingezonden 20 februari 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17389
</item>
         <item attribuut="Inhoud">Vragen over uitvoerbaarheid van het draaiboek massavaccinatie, met cijfers over ernstige en dodelijke bijwerkingen van deze vaccinatie (en schatting aantal slachtoffers).</item>
         <item attribuut="Rubriek">Criminaliteit en openbare orde (Veiligheid) Gezondheidszorg (Ziekten en ziektepreventie)</item>
         <item attribuut="Trefwoorden">Inentingen Infectieziekten Terrorisme</item>
         <item attribuut="Vindplaats">Kamervragen met antwoord 2002-2003, nr. 942, Tweede Kamer</item>
         <item attribuut="Vraagnr_bij_indiening">2020307560</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2003-03-17</item>
         <item attribuut="Datum_indiening">2003-02-20</item>
         <item attribuut="Document-id">KVR17389</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1969" allpagenumbers="1969 1970" vetnummer="2020307560" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17389" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="942" onderwerp="" indiendatum="2003-02-20">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-03-17">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Op basis van welke gegevens zijn in het draaiboek massavaccinatie pokken de cijfers betreffende ernstige en dodelijke bijwerkingen van pokkenvaccinatie vastgesteld? <voetnoot nummer="1"/>
      </vraag>
      <vraag nummer="2" voetnoot="2">Deelt u de mening van professor Huisman dat deze vaccinatie tot veel hogere cijfers betreffende ernstige en dodelijke bijwerkingen kan leiden? <voetnoot nummer="2"/>Zo ja, zijn gemeenten en GGD’en hierover verkeerd ingelicht, en wat gaat u hieraan doen? </vraag>
      <vraag nummer="3">Klopt het dat er in uw berekeningen geen rekening is gehouden met de voornaamste bijwerking van pokkenvaccinatie, namelijk encephalitus, waardoor het mogelijk aantal dodelijke slachtoffers wel eens op ruim 1100 doden zou kunnen komen? Zo ja, waarom zijn de risico’s van vaccinatie niet over de volle breedte bekeken, en bent u bereid dat alsnog te doen? </vraag>
      <vraag nummer="4">In welke mate kunnen deze bijwerkingen met de anti-virale middelen die u koopt worden bestreden, en wat is de mening van virologen hierover? </vraag>
      <vraag nummer="5">Kan iedereen wel direct worden ingeënt? Zo nee, welk percentage verwacht u niet direct in te kunnen enten en wat zijn de consequenties hiervan? </vraag>
      <vraag nummer="6">Hoe denken gemeenten over de logistieke uitvoerbaarheid van het opgestelde draaiboek? </vraag>
      <noten afkomstig="vraag">
         <noot nummer="1" datum="2003-02-14" bron="Nieuwsbericht">Nieuwsbericht, 14 februari 2003</noot>
         <noot nummer="2" datum="2003-02-17" bron="Telegraaf, 15 februari jl., en Eindhovens Dagblad">Telegraaf, 15 februari jl., en Eindhovens Dagblad, 17 februari 2003</noot>
      </noten>
   </vragen>
   <antwoorden aantal="6">
      <antwoord nummer="1">Het concept draaiboek massavaccinatie van 1 februari 2003 vermeldt dat er in geval van massavaccinatie in Nederland bij 850 mensen ernstige bijwerkingen te verwachten zijn en 75 doden. Deze schattingen zijn gebaseerd op twee Amerikaanse onderzoeken uit de jaren «60 waarbij 14, respectievelijk 1,6 miljoen mensen met een pokkenvaccin ingeënt werden. (Referenties: Lane JM et al. N. Engl. J. Med 1969: 281 en J. Infect. Dis. 1970: 122; Polak MF. Symposia series in immunobiological standardization 1973: 19) </antwoord>
      <antwoord nummer="2">Op basis van de schaarse Nederlandse gegevens uit de jaren 1963 -1973 bestaat de mogelijkheid dat het aantal bijwerkingen in Nederland hoger ligt dan op basis van het Amerikaanse onderzoek verwacht mag worden. De Nederlandse gegevens zijn echter moeilijk te interpreteren door het relatief kleine aantal personen dat gevaccineerd is met het huidige pokkenvaccin in combinatie met het kleine aantal bijwerkingen dat geregistreerd is. Het RIVM heeft deze gegevens geanalyseerd en een briefrapport uitgebracht met de best mogelijke schattingen (bijlage 1). Het vermelde aantal schattingen in het briefrapport loopt uiteen van 1500 tot 5400 ziekenhuisopnames en 100 tot 600 doden. Naar aanleiding hiervan zijn de GGD’en op de hoogte gebracht en wordt het draaiboek aangepast. </antwoord>
      <antwoord nummer="3" voetnoot="1">Het RIVM heeft inmiddels de risico’s van vaccinatie geanalyseerd. In deze analyse wordt rekening gehouden met de mogelijkheid dat in Nederland vaker encephalitis optreedt (te weten 39 -144 per miljoen gevaccineerde personen) dan aan de hand van de Amerikaanse gegevens te verwachten is. Hierdoor komt de schatting van het totale aantal dodelijke slachtoffers uit op 100-600 <voetnoot nummer="1"/>. </antwoord>
      <antwoord nummer="4">Om ernstige bijwerkingen van vaccinatie met het pokkenvaccin te behandelen, heb ik opdracht gegeven tot het produceren van Vaccinia Immunoglobuline (VIG). Het is echter niet mogelijk VIG in grote hoeveelheden op korte termijn te produceren omdat deze VIG op natuurlijke manier (uit het bloed van gerevaccineerde mensen) gewonnen wordt. Om toch tijdig zo goed mogelijke zorg te kunnen bieden aan mensen die getroffen worden door ernstige bijwerkingen, is in mijn opdracht het antivirale middel Cidofovir aangekocht. Beide middelen worden in de wetenschappelijke literatuur genoemd als mogelijk effectief tegen bijwerkingen van het pokkenvaccin. </antwoord>
      <antwoord nummer="5">Mensen met een verzwakt immuunsysteem of huidaandoening, evenals zwangere vrouwen zowel als de huisgenoten van deze groepen (naar schatting zo’n 20% van de bevolking) wordt afgeraden zich te laten inenten wanneer zij niet in direct contact zijn geweest met een pokkenpatiënt. Zijn zij wel in contact geweest met een pokkenpatiënt, dan wordt het risico op bijwerkingen afgewogen tegen het risico op infectie, wat zal leiden tot een individueel vaccinatie-advies. </antwoord>
      <antwoord nummer="6">De regionale/lokale draaiboeken worden op dit moment ontwikkeld. Op 1 april 2003 moeten deze draaiboeken gereed zijn. Hieruit zal blijken in hoeverre de logistieke uitvoerbaarheid geregeld is. Het huidige draaiboek massavaccinatie gaat uit van een termijn van enkele dagen. Daarnaast is er een protocol ringvaccinatie. Na 1 april zal ik in overleg treden met GGD-Nederland om na te gaan of het draaiboek massavaccinatie niet alleen in enkele dagen uit te voeren is, maar ook uitgeschreven kan worden bij een doorlooptijd van de massavaccinatie in enkele weken. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
