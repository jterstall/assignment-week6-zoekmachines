<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over het overschrijven van gestolen voertuigen. (Ingezonden 1 oktober 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21563
</item>
         <item attribuut="Inhoud">In antwoord op eerdere vragen heeft minister Peijs (VW) de uitspraak gedaan dat het uitvoeren van de controle van de gegevens van het kentekenbewijs deel II met de gegevens uit het register van de Dienst Wegverkeer disproportioneel is. Vragen over de onderzoeksplicht van de koper, verkoop van auto's via 06-nummers naar aanleiding van advertenties uit de krant, en controle van persoonsgegevens van verkopers van motorvoertuigen.</item>
         <item attribuut="Rubriek">Criminaliteit en openbare orde (Fraude) Strafrecht en strafprocesrecht (Misdrijven) Verkeer, vervoer en waterstaat (Motorrijtuigen)</item>
         <item attribuut="Trefwoorden">Diefstal Fraude Motorrijtuigen</item>
         <item attribuut="Vindplaats">Kamervragen met antwoord 2004-2005, nr. 337, Tweede Kamer</item>
         <item attribuut="Vraagnr_bij_indiening">2040500930</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2004-11-08</item>
         <item attribuut="Datum_indiening">2004-10-01</item>
         <item attribuut="Document-id">KVR21563</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="707" allpagenumbers="707 708" vetnummer="2040500930" code="0405tkkvr337" lopendefooter="Tweede Kamer, vergaderjaar 2004–2005, Aanhangsel" filenaam="KVR21563" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="337" onderwerp="" indiendatum="2004-10-1">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-11-8">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Waarop baseert u uw uitspraak dat het uitvoeren van de controle van de gegevens van het kentekenbewijs deel II met de gegevens uit het register van de Dienst Wegverkeer disproportioneel is? <voetnoot nummer="1"/>Hoe verhoudt deze uitspraak zich met de uitspraak dat u niet beschikt over cijfers van de aantallen gestolen auto’s die overgeschreven worden? </vraag>
      <vraag nummer="2">Kunt u aangeven wat de onderzoeksplicht voor de koper van een voertuig met betrekking tot de herkomst van het gekochte voertuig en de identiteit van de verkoper inhoudt? Erkent u dat zelfs bij voldoende uitvoering van deze onderzoeksplicht misleiding en koop van een gestolen voertuig nog steeds mogelijk is? Zo ja, wat voor maatregelen gaat u nemen om dit te voorkomen? </vraag>
      <vraag nummer="3">Acht u het kopen van een voertuig van een onbekende verkoper waarbij het contact verloopt via een 06-nummer naar aanleiding van een advertentie uit de krant verantwoord? Kunt u uw antwoord toelichten? </vraag>
      <vraag nummer="4">Deelt u de mening dat het vergelijken van de gegevens van kentekenbewijs deel II met de gegevens uit het register van de Dienst Wegverkeer slechts een kleine handeling behoeft te zijn voor de beambte bij het postkantoor? Kunt u aangeven hoeveel het kost om een dergelijke controle uit te voeren? </vraag>
      <vraag nummer="5" voetnoot="2">Bent u op de hoogte van de uitspraak van de Nationale ombudsman dat «een controle van de gegevens van de verkoper ten tijde van de wijziging tenaamstelling op welke wijze dan ook wenselijk is»? <voetnoot nummer="2"/>Zo ja, wat is uw mening hierover? </vraag>
      <vraag nummer="6">Bent u bereid de Wegenverkeerswet 1994aan te passen om een controle van de persoonsgegevens van de verkoper van een voertuig mogelijk te maken? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="2251" documentjaargang="2003-2004">Aanhangsel Handelingen, nr. 2251, vergaderjaar 2003–2004.</noot>
         <noot nummer="2" datum="2004-09-8" bron="Rapport van de Nationale ombudsman">Rapport van de Nationale ombudsman, 8 september 2004, nr. 2004/356</noot>
      </noten>
   </vragen>
   <antwoorden aantal="6">
      <antwoord nummer="1">De vaststelling dat deze maatregel disproportioneel is, baseer ik op de volgende overwegingen: – In Nederland worden jaarlijks circa 22.000 auto’s gestolen op een totaal aantal van circa 7 miljoen voertuigen. Een gestolen voertuig kan niet op naam van een ander gesteld worden. – De onderhavige vorm van oplichting kan alleen werken met valse voertuigpapieren (deel I en II) van een bestaand Nederlands voertuig en/of door het omkatten van een (gestolen) voertuig. Echter, dit is slechts één wijze van oplichting. Naast deze bestaan er ook andere manieren. Meestal gaat het bij het helen van gestolen auto’s om uitvoer, demontage voor de onderdelen, tijdelijk gebruiken en slopen. – Het is aannemelijk dat de oplichting ook gepaard zal gaan met valse identiteitspapieren, zodat zelfs een controle op de naam in deel II met het overlegde identiteitsbewijs van de verkoper niet waterdicht is. – Het uitvoeren van deze controle bij alle overschrijvingen brengt een uitbreiding mee van de diverse RDW-diensten. De hieruit voortvloeiende kosten worden totaal begroot op circa 30 miljoen euro. Doorberekening van deze kosten aan de aanvrager zal leiden tot een verhoging van het tarief met € 3, tot € 5 per transactie. Deze overwegingen rechtvaardigen mijns inziens de inschatting dat het op een totaal van circa 6 miljoen overschrijvingen per jaar om een zeer gering aantal gaat. Derhalve vind ik het niet terecht alle overschrijvingen te doen belasten met meer rompslomp en extra kosten. </antwoord>
      <antwoord nummer="2">Er bestaat voor wat auto’s betreft geen wettelijke verplichting voor potentiële kopers om onderzoek in dezen te verrichten. Van de aanstaande koper van een auto wordt wel verwacht dat hij tenminste de autopapieren controleert. Beter is het indien de potentiële koper vóór de aankoop een aantal zaken controleert die voorkomen op een checklist van de politie (www.politie.nl/Overige/Preventie). Ik erken dat desalniettemin in bepaalde gevallen oplichting nog mogelijk blijft. Wel is het zo dat op de koop van tweedehands auto’s artikel 3:86 van het Burgerlijk Wetboek, dat de verkrijger te goeder trouw beschermt, van toepassing is. Tweedehands auto’s worden op dit punt niet anders behandeld dan andere roerende zaken. Blijkt achteraf dat de auto afkomstig is van diefstal, dan zal de koper dus wel moeten aantonen dat hij te goeder trouw was op het moment dat hij de auto kocht. Zoals vermeld brengt het controleren van de naam van de verkoper extra kosten met zich mee voor alle overschrijvingen, terwijl in het geval van valse identiteitspapieren de controle nog niet sluitend is. Mede gelet op het daarbij resterende geringe aantal gevallen, zie ik geen aanleiding de overschrijvingsregels op dit punt aan te passen. Een andere weg, het aanpassen van de regels bij (ver)kooptransacties is evenwel geen zaak van de Wegenverkeerswet 1994, maar van civiel recht. Zoals reeds betoogd in mijn antwoord op uw vragen van 15 oktober 2004(antwoord 4c) zie ik ook voor deze, nog ingrijpender weg, onvoldoende rechtvaardiging. </antwoord>
      <antwoord nummer="3">Het te koop aanbieden van een voertuig via een 06-nummer kan om praktische redenen verklaarbaar zijn, bijvoorbeeld omdat een handelaar zeer mobiel is en via zijn 06-nummer altijd bereikbaar. Maar zoals u stelt, het kopen van een onbekende verkoper houdt een groter risico in dan het kopen van een bekende verkoper. Het is aan de koper om te beoordelen of hij dat verantwoord vindt. Ook hier geldt dat de verkrijger te goeder trouw wordt beschermd. </antwoord>
      <antwoord nummer="4">Ik verwijs hiervoor naar mijn antwoord op vraag 1. </antwoord>
      <antwoord nummer="5">Ja. Op 9 september 2004heb ik een brief van de Nationale ombudsman ontvangen met een vraag over mijn gedachten op dit punt. Die zullen in grote lijnen conform mijn antwoorden op uw vragen zijn. </antwoord>
      <antwoord nummer="6">Neen. Uit het antwoord op vraag 1 kunt u opmaken dat niet wordt overwogen om de procedure aan te passen op het punt van de controle van de gegevens op het kentekenbewijs met de gegevens in het register, waar het gaat om de naam van de verkoper. </antwoord>
      <noten afkomstig="antwoord"/>
   </antwoorden>
</kvr>
