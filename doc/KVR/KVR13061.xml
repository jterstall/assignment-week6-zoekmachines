<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Reitsma en De Haan (beiden CDA) aan de staatssecretaris van Financiën over de REB-heffing in de agrarische sector. (Ingezonden 17 januari 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13061
</item>
         <item attribuut="Inhoud">In tegenstelling tot voorgaande jaren is per 1 januari 2001 ook een REB-heffing opgelegd op reeds bestaande voorraden olie bij agrarische ondernemingen. Zie ook vragen over hetzelfde onderwerp van de leden Kuijper en Crone (Aanhangsel Handelingen nr. 640, Vergaderjaar 2000-2001).</item>
         <item attribuut="Rubriek">Belastingen (Milieuheffingen) Energie, water en grondstoffen (Aardolie) Landbouw (Overig)</item>
         <item attribuut="Trefwoorden">Energieheffingen Landbouwers Milieuheffingen</item>
         <item attribuut="Vindplaats">Kamervragen met antwoord 2000-2001, nr. 640, Tweede Kamer</item>
         <item attribuut="Vraagnr_bij_indiening">2000104640</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">Reitsma</persoon>
            <persoon partij="CDA">De Haan</persoon>
         </item>
         <item attribuut="Datum_reaktie">2001-02-07</item>
         <item attribuut="Datum_indiening">2001-01-17</item>
         <item attribuut="Document-id">KVR13061</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1325" allpagenumbers="1325 1326" vetnummer="2000104640" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13061" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="640" onderwerp="" indiendatum="2001-01-17">
         <vrager partij="CDA" oorsprong="parlement">Reitsma</vrager>
         <vrager partij="CDA" oorsprong="parlement">De Haan</vrager>
         <vraagt-aan>(beiden CDA) aan de staatssecretaris van Financiën</vraagt-aan>
      </vraagdata>
      <antwoorddata antwoorddatum="2001-02-7">
         <antwoorder functie="staatssecretaris" ministerie="Financiën">Bos</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Per 1 januari 2001 is het tarief van de regulerende energiebelasting voor halfzware olie, gasolie en vloeibaar gemaakt petroleumgas verhoogd. Waarom is in tegenstelling tot de gangbare praktijk thans wel een aanslag opgelegd op reeds bestaande voorraden bij agrarische ondernemers? </vraag>
      <vraag nummer="2">Is dit ook gebeurd bij andere dan agrarische ondernemers die dezelfde energieproducten voor eigen verbruik aanhouden? Zo neen, is hier dan geen sprake van ongelijke behandeling? </vraag>
      <vraag nummer="3">Waarom wordt deze naheffing wel opgelegd voor het jaar 2001, terwijl dit niet gebeurde in 1999 en 2000 toen soortgelijke verhogingen werden doorgevoerd? </vraag>
      <vraag nummer="4">Is hier geen sprake van ongelijke behandeling, nu niet alle boeren een aanschrijving hebben ontvangen om voor 8 januari 2001 aangifte te doen van hun voorraden van de bedoelde producten? </vraag>
      <vraag nummer="5">Waarom is over deze naheffing geen overleg gepleegd met LTO Nederland? </vraag>
      <vraag nummer="6">Waarom is nagelaten de agrarische sector tijdig te waarschuwen zodat het mogelijk zou zijn geweest dat die sector op de genoemde naheffing kon inspelen? </vraag>
      <vraag nummer="7">Deelt u de mening dat genoemde naheffing en de wijze waarop deze is uitgevoerd door de sector wordt ervaren als «boertje pesten»? Zo neen, kunt u dan uiteenzetten waarom genoemde aanslag op zulk een onverwachte en rommelige wijze is ingevoerd? </vraag>
      <vraag nummer="8">Op welke wijze wordt de opbrengst van de genoemde REB-verhoging teruggesluisd naar de agrarische bedrijven die deze verhoogde heffing moeten betalen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">De heffing van de energiebelasting op halfzware olie, gasolie en vloeibaar gemaakt petroleumgas vindt plaats via de accijnssystematiek. De heffing en inning geschieden als ware de energiebelasting accijns. De heffing over de in het vrije verkeer aanwezige voorraden halfzware olie, gasolie en vloeibaar gemaakt petroleumgas is materieel vergelijkbaar met de bij verhogingen van accijns van minerale oliën gebruikelijke heffing over de voorraden in het vrije verkeer. In de praktijk is deze heffing voor de regulerende energiebelasting tot dusverre evenwel niet toegepast, omdat de verhogingen van het tarief voor de minerale oliën in de regulerende energiebelasting relatief beperkt waren. </antwoord>
      <antwoord nummer="2">Ja. Alle ondernemers die op 1 januari 2001 halfzware olie, gasolie of vloeibaar gemaakt petroleumgas voor commerciële doeleinden voorhanden hebben, worden geconfronteerd met de heffing van regulerende energiebelasting. Naast landbouwbedrijven valt hierbij te denken aan transportondernemingen, kraanverhuurbedrijven en bouwondernemingen. De regulerende energiebelasting behoeft overigens niet te worden betaald indien het verschuldigde bedrag minder dan f 200 bedraagt. Dit betreft een voorraad rode diesel van circa 2000 liter. Uit tot nu toe beschikbare informatie blijkt dat van de ingediende aangiften slechts een gering deel, zo’n 5%, boven de grens van f 200 komt. </antwoord>
      <antwoord nummer="3" voetnoot="3">De verhoging van het tarief voor halfzware olie, gasolie en vloeibaar gemaakt petroleumgas in de regulerende energiebelasting is in 2001 ruwweg tweemaal zo groot als de verhogingen in 1999 en 2000. Zoals in de memorie van toelichting bij de Tariefwet 2001 is uiteengezet hangt dit samen met de omzetting van de belastingvrije voeten in de regulerende energiebelasting voor aardgas en elektriciteit – 800 m <voetnoot nummer="3"/>onderscheidenlijk 800 kWh – in een belastingvermindering per elektriciteitsaansluiting van f 312 per verbruiksperiode van 12 maanden. Voor de minerale oliën in de regulerende energiebelasting was een belastingvrije voet uitvoeringstechnisch niet mogelijk. Ter compensatie daarvan werd tot 1 januari jl. een generieke korting op het tarief toegepast. Aangezien de belastingvrije voeten voor aardgas en elektriciteit per 1 januari 2001 zijn omgezet in een belastingvermindering per elektriciteitsaansluiting, is het hanteren van die korting op het tarief niet langer noodzakelijk en is deze korting komen te vervallen. Ook de gebruikers van de hier bedoelde brandstoffen hebben immers een elektriciteitsaansluiting, en zullen dus voortaan in aanmerking komen voor dezelfde belastingvermindering. </antwoord>
      <antwoord nummer="4, 5 en 6">De Tariefwet 2001 is op 19 september 2000 bij de Tweede Kamer ingediend. Vanaf dat moment kon ook LTO Nederland ermee bekend zijn dat de verhoging van de regulerende energiebelasting eveneens van toepassing zou zijn op voorraden minerale oliën. Hoewel de aandacht wellicht minder hierop was gericht, stond het LTO Nederland vrij om eventuele problemen die door de agrarische sector in dit verband werden voorzien, naar voren te brengen en te trachten daarvoor tijdig een oplossing te vinden. Dergelijke signalen hebben mij destijds echter niet bereikt. Met LTO Nederland vindt thans overleg plaats. In dit kader wordt bezien of de heffing over de aanwezige voorraad rode diesel in bepaalde situaties tot een disproportioneel nadeel heeft geleid en of daarvoor een oplossing kan worden geboden. Nadat de Tariefwet 2001 op 14 december 2000 werd aangenomen, is er door de Belastingdienst actie ondernomen om de ondernemers, waaronder landbouwbedrijven, die aangifte regulerende energiebelasting moesten doen over de bij hen op 1 januari 2001 aanwezige voorraad halfzware olie, gasolie of vloeibaar gemaakt petroleumgas hierover nader te informeren en in staat te stellen de aangifte tijdig in te zenden. Aan de betrokken ondernemers, voorzover bekend bij de Belastingdienst, is een aangifteformulier met toelichting toegezonden. Naast de toezending van aangifteformulieren, heeft de Belastingdienst ook via advertenties in landelijke en regionale dagbladen ondernemers op de hoogte gesteld van de verhoging van de regulerende energiebelasting en de gevolgen hiervan voor de op 1 januari 2001 aanwezige voorraad minerale oliën. Daarbij is tevens gewezen op de aangifteplicht van de terzake verschuldigde belasting en de mogelijkheid voor het verkrijgen van een aangifteformulier. De door de Belastingdienst gekozen rechtstreekse benadering van ondernemers had tot doel om het tijdig indienen van de aangifte te vergemakkelijken en te ondersteunen. Deze aanpak zag met name op ondernemers die over een ontheffing beschikken om rode diesel voorhanden te mogen hebben. Een dergelijke ontheffing wordt verleend door de Belastingdienst, daardoor was de Belastingdienst ook in staat de desbetreffende ondernemers als belanghebbenden te identificeren. De eventuele inschakeling van LTO Nederland hierbij zou naar mijn mening niet tot een doelmatiger aanpak hebben kunnen leiden. Ik heb op dit moment overigens geen aanwijzingen dat de door de Belastingdienst gekozen aanpak tekortkomingen vertoont. </antwoord>
      <antwoord nummer="7">Nee. Zoals hiervoor aangegeven zijn direct na de aanvaarding van de Tariefwet 2001 maatregelen genomen om de betrokken ondernemers te informeren over de gevolgen van de verhoging van de regulerende energiebelasting voor de bij hen aanwezige voorraad minerale oliën. Deze maatregelen dragen naar mijn mening geenszins het in de vraag bedoelde ongestructureerde karakter. </antwoord>
      <antwoord nummer="8">De opbrengst van de verhoging van de regulerende energiebelasting wordt teruggesluisd via de bestaande mix van generieke terugsluisinstrumenten, zoals uiteengezet in de memorie van toelichting bij de Tariefwet 2001 (kamerstukken II 2000–2001, nr. 27 415, nr. 3 blz. 10–13). Er is geen specifieke terugsluismaatregel aan te wijzen. </antwoord>
      <noten afkomstig="antwoord"/>
   </antwoorden>
</kvr>
