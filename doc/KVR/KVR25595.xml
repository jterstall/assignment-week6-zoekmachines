<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de minister van Verkeer en Waterstaat over de verkeersveiligheid in woonwijken. (Ingezonden 26 april 2006); Antwoord</item>
         <item attribuut="Bestand">96Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25595
</item>
         <item attribuut="Inhoud">Uit een onderzoek van de ANWB blijkt dat de verkeersveiligheid in woonwijken de afgelopen jaren sterk is verslechterd. Een van de oorzaken is de slechte inrichting van veel 30 km-gebieden.</item>
         <item attribuut="Rubriek">Verkeer, vervoer en waterstaat (Verkeersveiligheid)</item>
         <item attribuut="Trefwoorden">Stadswijken Verkeersveiligheid</item>
         <item attribuut="Vindplaats">Kamervragen met antwoord 2005-2006, nr. 1465, Tweede Kamer</item>
         <item attribuut="Vraagnr_bij_indiening">2050612450</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">2006-05-16</item>
         <item attribuut="Datum_indiening">2006-04-26</item>
         <item attribuut="Document-id">KVR25595</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3125" allpagenumbers="3125 3126 3127" vetnummer="2050612450" code="0506tkkvr1465" lopendefooter="Tweede Kamer, vergaderjaar 2005–2006, Aanhangsel" filenaam="KVR25595" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1465" onderwerp="" indiendatum="2006-04-26">
         <vrager partij="SGP" oorsprong="parlement">Van der Staaij</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-05-16">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van het gepresenteerde onderzoek van de ANWB <voetnoot nummer="1"/>waaruit blijkt dat de verkeersveiligheid in woonwijken de afgelopen jaren sterk is verslechterd en dat bij alle categorieën van slachtoffers? </vraag>
      <vraag nummer="2">Zijn de gepresenteerde cijfers in dit onderzoek correct, namelijk 14 doden in woonwijken in 1990 tegenover 36 doden in 2004, 456 ziekenhuisopnames in 1990 tegenover 783 in 2004 en 681 lichtgewonden in 1990 tegenover 1300 in 2004? </vraag>
      <vraag nummer="3">Wat is uw verklaring voor deze negatieve ontwikkeling? </vraag>
      <vraag nummer="4">Deelt u de conclusie van de ANWB dat deze stijging wordt veroorzaakt door een slechte inrichting van veel 30 km-gebieden? </vraag>
      <vraag nummer="5">Is de conclusie van de ANWB wat u betreft terecht dat veel 30 km-gebieden ten onrechte deze benaming dragen en er zo een schijnveiligheid wordt geïntroduceerd? </vraag>
      <vraag nummer="6">Welke bevoegdheden en mogelijkheden heeft u om gemeenten er zodanig toe aan te sporen, dat deze negatieve trend rond de verkeersveiligheid in woonwijken zo snel mogelijk wordt omgebogen? </vraag>
      <vraag nummer="7">Op welke wijze kunt u bij gemeenten bevorderen dat de inrichting van 30 km-gebieden ook daadwerkelijk plaatsvindt aan de hand van de criteria die daarvoor gelden? </vraag>
      <noten afkomstig="vraag">
         <noot nummer="1" datum="2006-04-24" bron="Slachtoffers erven en 30 km gebieden">Slachtoffers erven en 30 km gebieden, 24 april 2006</noot>
      </noten>
   </vragen>
   <antwoorden aantal="7">
      <antwoord nummer="1">Ja. Overigens heeft de ANWB niet zozeer een onderzoek gepresenteerd maar – naar aanleiding van het Nationaal Verkeersveiligheidscongres dat op 25 april 2006 is gehouden – gebruikgemaakt van de door mij gepresenteerde ongevalcijfers over 2005 en daarover een persbericht uitgebracht. </antwoord>
      <antwoord nummer="2" voetnoot="1">Ja, de genoemde cijfers zijn juist. In 2005 vielen er 43 doden op wegen met een snelheidslimiet kleiner of gelijk aan 30 km/uur. Het aantal verkeersdoden op gemeentelijke 30 km-gebieden (inclusief woonerven) in 2005 is 36; daarnaast zijn in dergelijke gebieden op provinciale en waterschapswegen additioneel 3 en 4 verkeersdoden in 2005 te betreuren geweest. In 2005 zijn op deze wegen 818 ziekenhuisgewonden geregistreerd, waarvan 772 op gemeentelijke wegen. De gegevens over de andere lichtere letselcategorieën komen later dit jaar beschikbaar. In de bijlage treft u een overzicht aan van het aantal geregistreerde verkeersslachtoffers in de door u genoemde periode. <voetnoot nummer="1"/>
      </antwoord>
      <antwoord nummer="3" voetnoot="2">De uitbreiding van het areaal aan 30 km-gebieden is de belangrijkste verklaring voor de stijging van het aantal doden en ziekenhuisgewonden. In absolute aantallen stijgt het aantal doden weliswaar, maar relatief gezien daalt het aantal. Het areaal 30 km-gebieden binnen de bebouwde kom is ten gevolge van de inzet van vooral gemeentelijke wegbeheerders uitgebreid tot bijna 50% in 2003 (zie het evaluatieverslag over het Startprogramma Duurzaam Veilig <voetnoot nummer="2"/>). In dit verslag staat dat het startprogramma heeft geleid tot een jaarlijkse besparing van minstens 27 verkeersdoden en 900 geregistreerde ziekenhuisgewonden in 30 km-gebieden. In 1998 vielen er in 30 km-gebieden 2,22 doden per 1000 km 30 km-weg en in 2003 waren dat er 1,26. Relatief gezien daalde het aantal doden in deze periode per 1000 km weglengte met ruim 44%. Het is in die periode dus wel degelijk veiliger geworden in de 30 km-gebieden. Complementair aan de ontwikkeling op de 30 km-wegen is de meer dan evenredige daling van het aantal doden op 50 km-wegen. Veel van de 30 km-wegen waren voorheen immers 50 km-wegen. Het geregistreerde aantal doden op 50 km-wegen is in de periode tussen 1998 en 2003 gedaald met 52. Bekijken we de 30 en 50 km-wegen tezamen, dan is in 2005 sprake van een daling van bijna 7% ten opzichte van 2004. Dat loopt dus in de pas met het algemene dalingspercentage. In onderstaande grafieken staat de ontwikkeling beschreven van zowel de geregistreerde verkeersdoden als de ziekenhuisgewonden voor de gemeentelijke wegen met snelheden van 30 km/u (incl. woonerven) en 50 km/u als het totaal van die twee. Deze gemeentelijke wegen betreffen namelijk het belangrijkste areaal voor 30 km-wegen. Overigens zijn de ongevalcijfers nog onderwerp van nadere analyse door de SWOV. De ANWB merkt op dat de ontwikkeling van de ziekenhuisgewonden achterblijft bij de daling van het aantal verkeersdoden. Ik deel deze constatering en dat betekent dat hier extra aandacht aan wordt besteed, bijvoorbeeld bij de aanpak van kwetsbare verkeersdeelnemers. Tevens zal AVV in 2006 een diepgaander onderzoek uitvoeren naar de ontwikkeling van de letselernst binnen de categorie ziekenhuisgewonden. Ik ben van mening dat de wegbeheerders hun verantwoordelijkheid in dezen nemen en dat zij er alles aan doen wat in hun vermogen ligt om zo verkeersveilig mogelijke situaties te creëren. In het overleg dat ik heb met wegbeheerders is dit periodiek een punt van aandacht. Overigens heeft de ANWB tijdens het Nationaal Verkeersveiligheidscongres op 25 april 2006 gemeld, dat het vaak de wijkbewoners zelf zijn die zich niet aan de maximumsnelheid houden en soms creatief zijn in het omzeilen van de infrastructurele maatregelen. Dit laat onverlet dat ik samen met de wegbeheerders al het mogelijke doe om de inrichting van de 30 km-wegen zoveel mogelijk duurzaam veilig in te richten. </antwoord>
      <antwoord nummer="4" voetnoot="3">Nee. In 2003 is een gedetailleerde analyse uitgevoerd op de dodelijke ongevallen binnen 30 km-gebieden (AVV, 2004) <voetnoot nummer="3"/>. Daaruit is gebleken dat een relatief groot deel van de verkeersdoden op deze wegen is veroorzaakt door een samenloop van ongunstige omstandigheden en dat dit niet te wijten is geweest aan de inrichting van de 30 km-gebieden. Uit een onderzoek over de relatie tot de stedenbouwkundige omgeving (Bestaat de ideale 30 km/u wijk? Evaluatie van twintig sober Duurzaam Veilig ingerichte 30 km/u gebieden; DHV 2004 in opdracht van de Adviesdienst Verkeer en Vervoer [AVV]) is tevens gebleken dat juist op de aansluiting met de gebiedsontsluitingswegen nog steeds veel ongevallen voorkwamen. Circa 75% van de verkeersdoden binnen de bebouwde komt valt op wegen met een snelheidslimiet van 50 km/u (192 van de 254). Sindsdien wordt extra aandacht besteed aan dezogenaamde poortconstructies. Het aantal 30 km-gebieden wordt nog steeds uitgebreid. </antwoord>
      <antwoord nummer="5">Zoals uit het antwoord op vragen 3 en 4 blijkt is er geen sprake van schijnveiligheid. Dit blijkt overigens ook uit de eerdergenoemde evaluatie van het startprogramma Duurzaam Veilig. Het startprogramma heeft in deze gebieden geleid tot een jaarlijkse besparing van 27 verkeersdoden en 900 ziekenhuisgewonden en ook in de komende jaren zullen wegbeheerders blijven investeren in een meer duurzame oplossing van de verkeersveiligheid. Dit laat onverlet dat er altijd situaties zijn die voor verbetering vatbaar zijn en op korte of langere termijn voor een veiliger situatie zorgdragen. Ik ben dan ook van mening dat de gemeentelijke wegbeheerders met de herindeling van de 30 km/u-wegen een grote bijdrage hebben geleverd aan de reductie van het aantal verkeersdoden en ziekenhuisgewonden. Deze reductie zou mogelijk minder goed uitgevallen zijn als gekozen was voor een implementatie van een veel kleiner areaal optimaal Duurzaam Veilig 30 km-gebieden dan het nu gerealiseerde areaal. Ik ben dan ook verheugd te merken dat gemeenten nog steeds doorgaan met een duurzaam veilige inrichting van wegen in woonwijken. </antwoord>
      <antwoord nummer="6">De decentrale wegbeheerders hebben een eigen verantwoordelijkheid bij de inrichting van de 30 km-gebieden. Zij beslissen dus over aanleg, inrichting en onderhoud van hun woongebieden en ik heb er alle vertrouwen in dat zij hun verantwoordelijkheid nemen. De sturing loopt via de Planwet verkeer en vervoer: in de Nota Mobiliteit is samen met de decentrale overheden een nationale doelstelling voor verkeersveiligheid opgesteld. De decentrale wegbeheerders ontvangen middelen via de Brede Doeluitkering. Wegbeheerders dragen dus zelf ook bij aan het behalen van de verkeersveiligheidsdoelstelling. Regionale en lokale volksvertegenwoordigers worden er ongetwijfeld op aangesproken als er sprake is van een ongewenste situatie. </antwoord>
      <antwoord nummer="7">Het CROW heeft richtlijnen opgesteld voor een duurzaam veilige inrichting van wegen, waar de wegbeheerders bij betrokken zijn geweest. In het kader van de Nationale Mobiliteitsmonitor, die voortvloeit uit de Nota Mobiliteit en in samenwerking met de provincies, WGR+-gebieden, gemeenten en waterschappen is opgesteld, is afgesproken dat de nationale doelstelling voor alle partijen geldt en dat de aantallen met eenzelfde percentage als het nationale doel voor 2010 en 2020 zullen worden teruggebracht. In de monitor zal ook aandacht worden geschonken aan de 30 km-gebieden. Indien daartoe aanleiding is, zijn de maatregelen op het gebied van gedrag, voertuig en infrastructuur derhalve vanzelfsprekend onderwerp van overleg. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informa-tiepunt Tweede Kamer</noot>
         <noot nummer="2">Veilig op weg; monitoring Startprogramma Duurzaam Veilig, eindverslag; Tweede Kamer, vergaderjaar 2005–2006, 29 398, nr. 32, bijlage 2</noot>
         <noot nummer="3" datum="2004-06-10" bron="Einddocumentatie Bundel – Communicatie en informatieverstrekking m.b.t. de verkeersdoden in 2003">Einddocumentatie Bundel – Communicatie en informatieverstrekking m.b.t. de verkeersdoden in 2003, 10 juni 2004</noot>
      </noten>
   </antwoorden>
</kvr>
