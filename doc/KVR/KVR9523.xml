<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Middel (PvdA) aan de minister van Defensie en de staatssecretaris van Justitie over uitzetting van een minderjarig meisje. (Ingezonden 22 januari 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9523
</item>
         <item attribuut="Inhoud">Vragen over het van elkaar scheiden van twee zussen en het zonder begeleiding terugsturen van de minderjarige zus naar Frankrijk.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Jeugdigen) Welzijn (Vreemdelingen en asielzoekers)</item>
         <item attribuut="Trefwoorden">Jeugdigen Vluchtelingen</item>
         <item attribuut="Vindplaats">Kamervragen met antwoord 1998-1999, nr. 1515, Tweede Kamer</item>
         <item attribuut="Vraagnr_bij_indiening">2989906210</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="PvdA">Middel</persoon>
         </item>
         <item attribuut="Datum_reaktie">1999-06-08</item>
         <item attribuut="Datum_indiening">1999-01-22</item>
         <item attribuut="Document-id">KVR9523</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3025" allpagenumbers="3025 3026" vetnummer="2989906210" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9523" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1515" onderwerp="" indiendatum="1999-01-22">
         <vrager partij="PvdA" oorsprong="parlement">Middel</vrager>
         <vraagt-aan>de minister van Defensie en de staatssecretaris van Justitie</vraagt-aan>
      </vraagdata>
      <antwoorddata antwoorddatum="8 juni 1999), zie ook Aanhangsel Handelingen nr. 798, vergaderjaar 1998–1999">
         <antwoorder functie="minister" ministerie="Defensie">De Grave</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Bent u bekend met de klacht die de Stichting Rechtsbijstand Asiel te ’s-Hertogenbosch op 30 december 1998 heeft ingediend bij de Koninklijke Marechaussee, District NoordBrabant/Limburg Brigade Hoogerheide betreffende de bejegening van de minderjarige Akissi Lea Malumi, afkomstig uit Zaïre? </vraag>
      <vraag nummer="2">Heeft de KMAR in de uitvoering van de taak van het Mobiel Vreemdelingentoezicht de minderjarige Akissi Lea Malumi op de trein terug naar Frankrijk gezet, terwijl haar meerderjarige zus met kind van 7 maanden wel in de gelegenheid is gesteld zich bij het Aanmeldcentrum te Rijsbergen te melden? </vraag>
      <vraag nummer="3">Acht u het in overeenstemming met de verplichtingen vanuit de verdragen (waaronder het Dublin-verdrag en het Verdrag voor de Rechten van het Kind) om de twee zussen van elkaar te scheiden en de minderjarige zus zonder begeleiding alleen terug te sturen naar Frankrijk? </vraag>
      <vraag nummer="4">Bent u bereid nader onderzoek te laten verrichten in deze zaak en na te gaan waar Akissi Lea Malumi thans verblijft? </vraag>
      <vraag nummer="5">Bent u bereid te onderzoeken of het scheiden van familieleden en het onbegeleid laten vertrekken van minderjarigen zich vaker voordoen bij de uitvoering van het Mobiel Vreemdelingentoezicht en, zo ja, maatregelen te treffen om deze praktijk te voorkomen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Naar aanleiding van de klacht van de Stichting Rechtsbijstand Asiel heeft de Koninklijke Marechaussee conform de klachtenregeling Politietaken Koninklijke Marechaussee/krijgsmacht een onderzoek ingesteld naar de feitelijke gang van zaken bij de bejegening van Akissi Lea Malumi bij de uitvoering van een controle op 23 december 1998 te Roosendaal in het kader van het Mobiel Toezicht op Vreemdelingen. Dit onderzoek is inmiddels afgerond. Uit het onderzoek is gebleken dat ambtenaren van de Koninklijke marechaussee in dit specifieke geval niet correct hebben gehandeld. Voor de goede orde wordt hieronder in het kort de feitelijke gang van zaken beschreven. Op 23 december 1998 werden bij een controle in de internationale trein Parijs – Amsterdam in het kader van het Mobiel Toezicht Vreemdelingen Mevrouw Malumi, Mevrouw Lukman en haar kind van ongeveer 7 maanden oud staande gehouden ter vaststelling van de identiteit, nationaliteit en verblijfsrechtelijke positie. Aangezien op grond van de aanwezige bescheiden geen duidelijkheid werd verkregen over de verblijfsrechtelijke positie, zijn betrokkenen overgebracht naar een plaats van verhoor. (Overigens is achteraf gebleken dat op basis van de getoonde documenten kon worden afgeleid dat beide betrokkenen asiel hadden aangevraagd in Frankrijk). Toen bleek dat met mevrouw Malumi in diverse talen geen communicatie mogelijk was is mevrouw Lukman toegelaten tot het verhoor om op te treden als intermediair. Mevrouw Malumi reageerde echter niet op de vragen die door mevrouw Lukman in een voor haar begrijpelijk geachte taal werden vertaald. Mevrouw Malumi is er overigens diverse malen op gewezen dat zij politiek asiel kon aanvragen in Nederland maar heeft hierop niet gereageerd. Mevrouw Malumi is diezelfde dag door middel van de «vertrek onder toezicht» procedure uit Nederland verwijderd. Mevrouw Lukman, die wel asiel had aangevraagd, is met haar kind overgebracht naar het AC Rijsbergen. De aanvraag van mevrouw Lukman is vervolgens in de AC-procedure kennelijk ongegrond/niet-ontvankelijk verklaard, waarna een Dublinclaim is neergelegd bij Frankrijk. Deze claim is door Frankrijk gehonoreerd. Op 15 januari jongstleden is mevrouw Lukman met haar kind «met onbekende bestemming» vertrokken. Mevrouw Malumi is aldus gescheiden van haar meerderjarige reisgezel terwijl haar eigen meerderjarigheid niet vaststond, hetgeen zich niet verhoudt met de geest van het Verdrag voor de rechten van het Kind. Ten onrechte is niet de procedure gevolgd van artikel 10 lid 1 onder c van de overeenkomst van Dublin. Ook is vastgesteld dat is verzuimd alle mogelijkheden te onderzoeken om met de jonge vrouw te communiceren. Op basis van de aangetroffen documenten hadden de ambtenaren in elk geval de hulp moeten inschakelen van een tolk die bekwaam is in de «Mova» of «Mupha» taal. Hierdoor kon niet worden vastgesteld of mevrouw Malumi begrepen heeft dat zij om rechtshulp kon verzoeken en beroep kon instellen bij de rechtbank tegen de vrijheidsontnemende maatregel van de ophouding na staande houding en overbrenging naar de plaats van verhoor. Overigens merk ik op dat de Koninklijke Marechaussee op 26 januari 1999 op basis van informatie uit Frankrijk inmiddels heeft kunnen vaststellen dat mevrouw Akissi Lea Malumi ouder is dan 18 jaar. </antwoord>
      <antwoord nummer="4">In het onderhavige geval is betrokkene niet materieel in haar rechten geschaad. Immers aangezien betrokkene ten tijde van het incident een asielverzoek in Frankrijk had lopen zou een eventueel asielverzoek in Nederland binnen 24 uur als kennelijk ongegrond/niet ontvankelijk worden afgedaan. Betrokkene heeft in casu geen asielverzoek ingediend. In dat geval zou ook een correcte toepassing van art. 10 lid 1 onder c van de Overeenkomst van Dublin tot een claim en uiteindelijk tot overdracht aan Frankrijk hebben geleid. Onderzoek naar de huidige verblijfplaats is om bovengenoemde redenen niet opportuun. </antwoord>
      <antwoord nummer="5">Voor zover valt na te gaan is het scheiden van familieleden en het onbegeleid laten vertrekken van minderjarigen in het kader van het Mobiel Toezicht op Vreemdelingen niet eerder voorgekomen. De Bevelhebber der Marechaussee heeft inmiddels de Stichting Rechtsbijstand Asiel geïnformeerd over het onzorgvuldig en foutief handelen van de betrokken ambtenaren. De betrokken ambtenaren zullen over het gebeurde worden onderhouden. De commandanten van de brigades van de Koninklijke Marechaussee belast met het Mobiel Toezicht op Vreemdelingen zijn in kennis gesteld van het voorval, teneinde hun personeel te informeren en daarmee soortgelijke situaties in de toekomst te voorkomen. </antwoord>
      <noten afkomstig="antwoord"/>
   </antwoorden>
</kvr>
