<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Brood (VVD) aan de minister van Binnenlandse Zaken en Koninkrijksrelaties over het hanteren van leeftijdsgrenzen bij stembureaus. (Ingezonden 3 maart 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9176
</item>
         <item attribuut="Inhoud">Herdruk in verband met wijziging in aanhef antwoord.</item>
         <item attribuut="Rubriek">Staats- en bestuursrecht (Grondrechten) Staats- en bestuursrecht (Kiesrecht) Welzijn (Ouderen)</item>
         <item attribuut="Trefwoorden">Kiesrecht Ouderen Verkiezingen</item>
         <item attribuut="Vindplaats">Kamervragen met antwoord 1998-1999, nr. 1110H, Tweede Kamer</item>
         <item attribuut="Vraagnr_bij_indiening">2989908900</item>
         <item attribuut="Afkomstig_van">Binnenlandse Zaken en Koninkrijksrelaties</item>
         <item attribuut="Indiener">
            <persoon partij="VVD">Brood</persoon>
         </item>
         <item attribuut="Datum_reaktie">1999-04-02</item>
         <item attribuut="Datum_indiening">1999-03-03</item>
         <item attribuut="Document-id">KVR9176</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2275" allpagenumbers="2275 2276" vetnummer="2989908900" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9176" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1110" onderwerp="" indiendatum="1999-03-3">
         <vrager partij="VVD" oorsprong="parlement">Brood</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="1999-04-2">
         <antwoorder functie="minister" ministerie="Binnenlandse Zaken en Koninkrijksrelaties">Peper</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Erkent u dat het hanteren van leeftijdsgrenzen zonder draagkrachtige motivering en noodzaak een vorm van discriminatie is die door artikel 1 van de Grondwet wordt verboden? <voetnoot nummer="1"/>
      </vraag>
      <vraag nummer="2">Ziet u het als een verantwoordelijkheid van de Staat om discriminatie actief te bestrijden? Zo neen, waarom niet? </vraag>
      <vraag nummer="3">Zo ja, is dit dan een voldoende grond om in voorkomende gevallen gebruik te maken van artikel 268 gemeentewet? Zo neen, waarom niet? </vraag>
      <noten afkomstig="vraag">
         <noot nummer="1">Zie ook uw antwoorden op eerdere vragen (Aanhangsel Handelingen nrs. 811 en 815, vergaderjaar 1998–1999</noot>
      </noten>
   </vragen>
   <antwoorden aantal="3">
      <antwoord nummer="1">Ja. Het kabinet is van oordeel dat artikel 1 van de Grondwet mede strekt tot het tegengaan van ongerechtvaardigd onderscheid op grond van leeftijd. Dit kan ook worden afgeleid uit het nadere kabinetsstandpunt over het Rapport leeftijdsgrenzen in wet- en regelgeving (kamerstukken 25 938, nrs. 1 t/m 3), dat ten volle door het huidige kabinet wordt onderschreven. </antwoord>
      <antwoord nummer="2">Het actief bestrijden van discriminatie ter waarborging van de menselijke waardigheid, rekent het kabinet zonder meer tot de verantwoordelijkheid van de regering. Uit diverse internationale mensenrechtenverdragen en artikel 1 van de Grondwet vloeit immers voort dat «discriminatie op welke grond dan ook» niet is toegestaan. Dit betekent dat er ook sprake kan zijn van ongerechtvaardigd onderscheid op andere gronden, dan die welke expliciet worden genoemd in de nationale wetgeving. In dit kader is van belang dat in artikel 1 van de Grondwet het gelijkheidsbeginsel is opgenomen, waarin een opdracht ligt besloten aan de wetgever, het bestuur en de rechter om bij het stellen van regels of het nemen van beslissingen in concrete gevallen alleen terzake doende en gerechtvaardigde verschillen van de zich voordoende gevallen in aanmerking te nemen. Vanuit dit perspectief bezien kan er voor de overheid aanleiding zijn om te komen met maatregelen die discriminatie op een bepaald terrein tegengaan. Te denken valt bijvoorbeeld aan de voorgenomen wetgeving ter bestrijding van leeftijdsdiscriminatie bij werving, selectie, scholing en bevordering op het terrein van de arbeid. </antwoord>
      <antwoord nummer="3">Artikel 268 Gemeentewet juncto artikel 10:35 Algemene wet bestuursrecht (Awb) geeft de Kroon de bevoegdheid een besluit van het gemeentebestuur of een niet-schriftelijke beslissing van dat bestuur, gericht op enig rechtsgevolg, te vernietigen wegens strijd met het recht of met het algemeen belang. De beslissing tot benoeming door burgemeester en wethouders van een lid van het stembureau (artikel E 4 Kieswet) is een besluit in de zin van de Awb. Daarmee valt het dus onder de werkingssfeer van artikel 268 Gemeentewet. Omdat leeftijdsdiscriminatie in strijd is met het recht in de zin van artikel 10:35 Awb, luidt de conclusie dat de Kroon over de bevoegdheid beschikt een eventuele discriminerende (weigering tot) benoeming als lid van een stembureau wegens strijd met het recht te vernietigen. Of van die bevoegdheid ook daadwerkelijk gebruik moet worden * I.v.m. wijziging in aanhef antwoord. gemaakt, is een andere vraag. Het spontane vernietigingsrecht wordt toegepast als ultimum remedium, nadat overige mogelijkheden om een besluit aan te tasten zijn uitgeput, dan wel niet aanwezig zijn. Het is een bestuurlijk instrument, dat in principe niet bedoeld is om individuele burgers rechtsbescherming te bieden. In geval van discriminatie naar leeftijd in verband met de benoeming tot lid van een stembureau, kan betrokkene zich tot de burgerlijke rechter wenden; de bestuursrechter is niet bevoegd over een dergelijk geschil te oordelen (artikel 8:4, onder d, Awb). Gelet op het belang om ongerechtvaardigd onderscheid naar leeftijd zoveel mogelijk te voorkomen, heb ik de mede-overheden wel op 4 maart 1999 gewezen op hun verantwoordelijkheid met betrekking tot het tegengaan van leeftijdsdiscriminatie. Ook zal ik in een afzonderlijke brief aandacht vragen voor het hanteren van leeftijdsgrenzen bij stembureaus, waarbij met name zal worden verwezen naar de gemeenten die in dit kader door de media genoemd zijn. Voorts zal ik deze gemeenten hierover schriftelijk benaderen. </antwoord>
      <noten afkomstig="antwoord"/>
   </antwoorden>
</kvr>
