<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Zijlstra (VVD) aan de staatsecretaris van Justitie over het door gemeenten verstrekken van gegevens van illegalen die niet onder de pardonregeling vallen. (Ingezonden 11 juli 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28841
</item>
         <item attribuut="Inhoud">Vragen naar aanleiding van de brief van staatssecretaris Albayrak van 9 juli 2007 (Kamerstuk 31018, nr. 25). Indiener vraagt of dit betekent dat Albayrak met de VNG heeft afgesproken dat gemeenten verplicht zijn om gegevens van illegalen die niet onder de pardonregeling vallen te verstrekken aan de Dienst Terugkeer en Vertrek (DT&amp;V). Indiener vindt dat Albayrak haar eerdere uitspraken (onder meer in Handelingen II, 2006-2007, 78, blz, 4151 en 4160) over het voeren van 'een goed functionerend terugkeerbeleid' niet kan waarmaken wanneer ze niet kan beschikken over genoemde gegevens. Indiener wil verder uitleg naar aanleiding van bericht (website De Telegraaf) 'Akkoord over aanpak illegalen', met name het citaat 'dat per geval bekeken moet worden of en hoe illegale vreemdelingen die niet onder de pardonregeling vallen Nederland moeten verlaten'.</item>
         <item attribuut="Rubriek">Staats- en bestuursrecht (Gemeenten) Staats- en bestuursrecht (Vreemdelingenrecht)</item>
         <item attribuut="Trefwoorden">Gemeenten Vreemdelingen</item>
         <item attribuut="Vindplaats">Kamervragen met antwoord 2006-2007, nr. 2202, Tweede Kamer</item>
         <item attribuut="Vraagnr_bij_indiening">2060720550</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Zijlstra</persoon>
         </item>
         <item attribuut="Datum_reaktie">2007-07-17</item>
         <item attribuut="Datum_indiening">2007-07-11</item>
         <item attribuut="Document-id">KVR28841</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4665" allpagenumbers="4665 4666" vetnummer="2060720550" code="0607tkkvr2202" lopendefooter="Tweede Kamer, vergaderjaar 2006–2007, Aanhangsel" filenaam="KVR28841" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2202" onderwerp="" indiendatum="2007-07-11">
         <vrager partij="VVD" oorsprong="parlement">Zijlstra</vrager>
         <vraagt-aan>de staatsecretaris van Justitie</vraagt-aan>
      </vraagdata>
      <antwoorddata antwoorddatum="2007-07-17">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Betekent de brief van 9 juli 2007 <voetnoot nummer="1"/>dat u met de Vereniging van Nederlandse Gemeenten (VNG) hebt afgesproken dat gemeenten de verplichting hebben om gegevens van illegalen die niet onder de pardonregeling vallen aan de Dienst Terugkeer en Vertrek (DT&amp;V) te verstrekken? </vraag>
      <vraag nummer="2" voetnoot="2 3">Zo neen, staat u nog steeds achter de volgende uitspraken: – Iedereen [heeft] gezegd dat een goed functionerende terugkeerregeling een voorwaarde is voor een efficiënt asielbeleid en voor een goede werking van de nieuwe Vreemdelingenwet en dat onderstreep ik graag» <voetnoot nummer="2"/>; – «Wanneer burgemeesters lijsten aanleveren van de mensen van wie zij bewezen achten dat zij in 2006 in hun gemeenten hebben verbleven, zullen zij ook doorgeven – dat zal in dat nauwe contact ook moeten gebeuren – welke mensen zich gemeld hebben voor wie zij geen verklaring hebben kunnen afleveren. Voor die mensen geldt dat wij het vertrek, dus de uitzettingshandeling, snel ter hand nemen»? <voetnoot nummer="3"/>
      </vraag>
      <vraag nummer="3" voetnoot="4">Hoe kunnen bovenstaande uitspraken worden waargemaakt wanneer u niet over de gegevens beschikt van illegalen die niet onder de pardonregeling vallen? Hoe gaat u de zinsnede «Vreemdelingen die niet in aanmerking komen voor een verblijfsvergunning en niet (meer) rechtmatig in Nederland verblijven, [moeten] Nederland verlaten» <voetnoot nummer="4"/>waarmaken wanneer u niet over die gegevens beschikt? </vraag>
      <vraag nummer="4" voetnoot="5">Hebt u kennisgenomen van het bericht «Akkoord over aanpak illegalen» <voetnoot nummer="5"/>. Wat wordt bedoeld met de uitspraak dat per geval bekeken moet worden of en hoe illegale vreemdelingen die niet onder de pardonregeling vallen Nederland moeten verlaten? Deelt u de mening dat deze illegalen per definitie Nederland moeten verlaten en dat de «of»-vraag dus helemaal niet aan de orde is? </vraag>
      <vraag nummer="5" voetnoot="6">Deelt u de mening dat burgemeesters gehouden zijn de (Grond)wet <voetnoot nummer="6"/>uit te voeren en dat het faciliteren van de uitzetting van vreemdelingen met een vertrekplicht daar bij hoort? Zo neen, waarom vindt u dat burgemeesters daar niet toe gehouden zijn? Zo ja, hoe gaat u er voor zorgen dat burgemeesters de gegevens van illegalen die niet onder de pardonregeling vallen toch aan u gaan leveren? Welke maatregelen neemt u tegen de burgemeesters die weigeren dat te doen? </vraag>
      <vraag nummer="6">Bent u bereid ervoor te zorgen dat de gegevens van illegalen die niet onder de pardonregeling vallen wel worden verzameld, zodat deze op een later moment alsnog kunnen worden ingezet ten behoeve van de uitzetting van deze illegalen? </vraag>
      <vraag nummer="7">Deelt u de mening dat er tot op heden niets is gebleken van het stevige uitzetbeleid dat door u is beloofd? Wanneer denkt u de Kamer te informeren over de inhoud van het door haar beloofde stevige uitzetbeleid? </vraag>
      <vraag nummer="8">Kunt u deze vragen zo spoedig mogelijk beantwoorden? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="31 018" documentnummer="25" documentjaargang="2006-2007">Kamerstuk 31 018, nr. 25, vergaderjaar 2006–2007</noot>
         <noot nummer="2" datum="2007-06-7" bron="Handelingen Kamer, Pardonregeling">Handelingen Kamer, Pardonregeling, 7 juni 2007, TK 78-4151</noot>
         <noot nummer="3" datum="2007-06-7" bron="Handelingen Kamer, Pardonregeling">Handelingen Kamer, Pardonregeling, 7 juni 2007, TK 78-4160</noot>
         <noot nummer="4" titel="uitvoering pardonregeling">Uw brief getiteld «uitvoering pardonregeling» van 9 juli 2007 met als kenmerk 5494935/07/DVB</noot>
         <noot nummer="5" weblink="http://www.telegraaf.nl/binnenland/671 68311/Akkoord_over_aanpak_illegalen.html">http://www.telegraaf.nl/binnenland/671 68311/Akkoord_over_aanpak_illegalen.html</noot>
         <noot nummer="6">Grondwet artikel 2, Vreemdelingenwet 2000</noot>
      </noten>
   </vragen>
   <antwoorden aantal="1">
      <antwoord nummer="1 t/m 8">Het door de Vereniging van Nederlandse Gemeenten (VNG) en mij op 25 mei jl. getekende bestuursakkoord heeft voor in Nederland verblijvende uitgeprocedeerde vreemdelingen een tweeledige betekenis. Voor vreemdelingen die vòòr 1 april 2001 een asielaanvraag hebben ingediend («oudewetters») betekent het dat zij alsnog een verblijfsvergunning kunnen krijgen, indien zij voldoen aan de voorwaarden van de Regeling ter afwikkeling van de nalatenschap oude Vreemdelingenwet. Alle andere in Nederland verblijvende uitgeprocedeerde vreemdelingen – zowel «oudewetters» die niet aan de eisen van de Regeling voldoen als uitgeprocedeerde «nieuwewetters» – moeten het land verlaten. Dat zal op een zorgvuldige en humane wijze gebeuren. Hierbij is een intensieve samenwerking nodig tussen de rijksoverheid en de gemeenten. Dat geldt zowel voor in de gemeente verblijvende vreemdelingen die op grond van de genoemde Regeling worden toegelaten als voor de andere in de gemeente verblijvende vreemdelingen die het land moeten verlaten. Voor in de gemeente verblijvende vreemdelingen die tot de doelgroep van de Regeling behoren, maar niet (meer) bekend zijn bij de Immigratie- en Naturalisatiedienst (IND), zal de burgemeester een verklaring over de feitelijke situatie sturen naar de IND, zodat – na toetsing door de IND – een verblijfsvergunning kan worden verstrekt. Daarnaast hebben gemeenten een belangrijke rol in het ter beschikking stellen van huisvesting voor àlle onder de Regeling vallende vreemdelingen, alsmede voor de inburgering van de onder de Regeling vallende vreemdelingen. In het bestuursakkoord zijn met betrekking tot het vertrek van uitgeprocedeerde vreemdelingen onder meer de volgende afspraken neergelegd: • Rijk en gemeenten bevorderen van het daadwerkelijk vertrek van vreemdelingen die geen recht meer hebben om in Nederland te verblijven; • er vindt een nauwe samenwerking plaats tussen gemeenten en Dienst Terugkeer &amp; Vertrek (DT&amp;V), onder meer bij het voorbereiden van het vertrek; • de noodopvang voor uitgeprocedeerde asielzoekers wordt beëindigd. In het akkoord is daartoe opgenomen dat de DT&amp;V en gemeenten elkaar bij de uitvoering van het terugkeerbeleid optimaal ondersteunen en informeren. Die samenwerking vindt plaats op lokaal niveau, op basis van individuele dossiers en maatwerk in het individuele geval. Er zijn daarbij voldoende wettelijke gronden om gegevensverstrekking door gemeenten aan de DT&amp;V rechtmatig te achten. Onderdeel hiervan is dat de DT&amp;V contactpersonen heeft aangesteld die het rechtstreekse aanspreekpunt vormen voor de gemeenten waar het gaat om de uitvoering van het terugkeerbeleid (op casusniveau). In lokale en regionale overleggen wordt reeds onder de regie van de DT&amp;V samen met het Central Orgaan opvang Asielzoekers en de politie bezien hoe de terugkeer van individuele vreemdelingen ter hand kan worden genomen. De gemeenten worden hierbij op casusniveau geïnformeerd en betrokken. Individueel maatwerk op lokaal niveau betekent uiteraard niet dat een gemeente in de positie is om te besluiten géén informatie te geven. Uitgeprocedeerde vreemdelingen hebben bovendien een vertrekplicht. Lokale terugkeerteams zijn reeds actief. In overleg met gemeenten bezien zij hoe de terugkeer van individuele vreemdelingen ter hand kan worden genomen. In dit verband wordt er ook een gemeentelijke klankbordgroep ingericht voor de gemeenten. In deze klankbordgroep wordt de samenwerkingsrelatie tussen DT&amp;V en gemeenten nader ingevuld. Hierbij is de inzet om te voorkomen dat deze vreemdelingen in de illegaliteit belanden. Deze gezamenlijke inspanningen zijn gericht op daadwerkelijke – en bij voorkeur zelfstandige – terugkeer van vreemdelingen die niet onder de regeling vallen. Voorts wordt de VNG betrokken bij de uitwerking van aanvullende maatregelen ter bevordering van de effectiviteit van het terugkeerbeleid. Vorenstaande uitgangspunten zijn bevestigd tijdens mijn overleg met de VNG op 9 juli jl., waarover ik uw Kamer op die datum reeds heb geïnformeerd. Ondanks de beeldvorming die thans is ontstaan, is er op grond van het vorenstaande geen aanleiding te veronderstellen dat gemeenten niet zullen meewerken aan de uitvoering van het vreemdelingenbeleid. Juist door de intensieve samenwerking tussen rijk en gemeenten is een stevig en realistisch uitzetbeleid mogelijk. Ik sta dan ook nog steeds achter de in de vragen gememoreerde uitspraken. Mocht ik in de loop van de uitvoering van de Regeling onverhoopt indicaties krijgen dat (individuele) gemeenten niet meewerken dan zal ik gemeenten daar op aanspreken, zo nodig gebruik makend van de bepalingen omtrent het verkrijgen van de informatie voor een goede uitvoering van de wet (art. 107 Vreemdelingenwet 2000; art. 5.20 Awb). Ook de VNG heeft aangegeven gemeenten te zullen aanspreken die niet meewerken aan de informatie-uitwisseling over de terugkeer van verwijderbaren. </antwoord>
      <noten afkomstig="antwoord"/>
   </antwoorden>
</kvr>
