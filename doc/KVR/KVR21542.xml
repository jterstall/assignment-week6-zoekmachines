<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over het onderzoek naar de rol van privé recherchebureaus in opsporingsonderzoeken en in uitspraken van rechters. (Ingezonden 29 september 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21542
</item>
         <item attribuut="Inhoud">Steeds vaker wordt door particuliere recherchebureaus onderzoek gedaan, dat uitgevoerd zou moeten worden door de politie en het OM. De onderzoeksresultaten worden zonder toets op kwaliteit, onafhankelijk en rechtmatigheid aan strafdossiers toegevoegd.</item>
         <item attribuut="Rubriek">Criminaliteit en openbare orde (Particuliere bewakings- en beveiligingsdiensten) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Opsporingen Particuliere beveiligingsdiensten</item>
         <item attribuut="Vindplaats">Kamervragen met antwoord 2004-2005, nr. 318, Tweede Kamer</item>
         <item attribuut="Vraagnr_bij_indiening">2040500590</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2004-11-02</item>
         <item attribuut="Datum_indiening">2004-09-29</item>
         <item attribuut="Document-id">KVR21542</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="665" allpagenumbers="665 666" vetnummer="2040500590" code="0405tkkvr318" lopendefooter="Tweede Kamer, vergaderjaar 2004–2005, Aanhangsel" filenaam="KVR21542" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="318" onderwerp="" indiendatum="2004-09-29">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2004-11-2">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het onderzoek in opdracht van de Raad voor de Rechtspraak naar de rol van privé recherchebureaus in opsporingsonderzoeken en in uitspraken van de rechters? <voetnoot nummer="1"/>
      </vraag>
      <vraag nummer="2">Hoe oordeelt u over het feit dat uit dit onderzoek blijkt dat het speurwerk van particuliere bureaus zonder kritiek wordt toegevoegd aan strafdossiers en dat een toets op de kwaliteit, onafhankelijkheid en rechtmatigheid van het onderzoek ontbreekt? </vraag>
      <vraag nummer="3">Wat zijn de redenen dat er in toenemende mate door particuliere recherchebureaus onderzoek wordt gedaan dat de politie, het Openbaar Ministerie (OM) en de rechter zelf zouden moeten doen? Kunt u uw antwoord toelichten? </vraag>
      <vraag nummer="4">Hoe kan het dat noch het OM, noch de rechter voldoende toetsen op de kwaliteit, onafhankelijkheid en rechtmatigheid van het ingebrachte bewijsmateriaal? Vindt u dit aanvaardbaar? Zou de rol van particuliere recherchebureaus in opsporingsonderzoeken en rechterlijke vonnissen niet uitgesloten moeten worden? Kunt u uw antwoord toelichten? </vraag>
      <vraag nummer="5">Welke richtlijnen betreffende de kwaliteit, onafhankelijkheid en rechtmatigheid van onderzoek zijn momenteel van kracht waaraan recherchebureaus en andere particuliere opsporingsdiensten zich moeten houden? Hoe en hoe vaak worden deze particuliere bureaus gecontroleerd of ze voldoen aan deze richtlijnen? Wordt er slechts eenmaal getoetst bij de vergunningverlening zoals op grond van de privacycode van 13 april 2004 ? Vindt u de controle afdoende, gezien de resultaten van het onderzoek? Gaat u de controle aanscherpen? Zo ja hoe? </vraag>
      <noten afkomstig="vraag">
         <noot nummer="2"/>
         <noot nummer="1" titel="Particulier speurwerk verplicht">genoemd in NRC Handelsblad 23 september 2004, gepubliceerd in de serie «Forensische studies» onder de titel «Particulier speurwerk verplicht»</noot>
         <noot nummer="2">Staatscourant 13 april 2004 Privacycode schept helderheid over verplichtingen particuliere recherche</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De bevindingen van het onderzoek leiden niet tot de conclusie dat de resultaten van het speurwerk van particuliere bureaus zonder kritiek worden toegevoegd aan het strafdossier. De officier van justitie brengt strafzaken aan bij de rechter en ziet er vanuit zijn verantwoordelijkheid voor de opsporing op toe dat de bewijsmiddelen op rechtmatige wijze zijn verkregen, óók als het gaat om resultaten van speurwerk van particuliere bureaus. Waar het bij dit onderzoek met name om gaat is, dat in de rechtspraktijk onvoldoende onderscheid zou worden gemaakt tussen bewijsmateriaal, ingebracht door particulieren in algemene zin en bewijsmateriaal, ingebracht door professionele (beroepsmatig betrokken) particulieren. Voor laatstgenoemde categorie geldt – naast algemeen geldende wet- en regelgeving als artikel 6:162 van het Burgerlijk Wetboek en de Wet bescherming persoonsgegevens (WBP) – ook specifieke regelgeving in de vorm van de Wet particuliere beveiligingsorganisaties en recherchebureaus (WPBR). De onderzoeker, een lid van de zittende magistratuur, betoogt dat de rechter zich meer de handhaving hiervan zou moeten aantrekken vanuit een gerechtvaardigd belang van de burger. Concreet betekent dit dat de rechter in een zaak onder meer ook dient na te gaan of de professionele particuliere rechercheur in kwestie de regels van de WPBR naleeft (een vergunning heeft en de juiste opleiding heeft) en zich aan de normen van de beroepsgroep houdt. Daaraan voegt de onderzoeker overigens toe dat rechterlijke meningen hierover uiteenlopen en de jurisprudentie hierover niet is uitgekristalliseerd. </antwoord>
      <antwoord nummer="3">Particuliere recherchebureaus houden zich bezig met het verrichten van feitenonderzoek in zaken met een privaatrechtelijke, bestuursrechtelijke of strafrechtelijke achtergrond. Deze onderzoeken zijn voor een belangrijk deel gericht op het verzamelen van gegevens die van belang zijn voor opdrachtgevers bij het nemen van (pre)contractuele beslissingen. Voor een ander deel is het doel het verzamelen van materiaal dat als bewijs kan dienen in een gerechtelijke procedure. Deze onderzoeken dienen uitsluitend private belangen en moeten dan ook nadrukkelijk worden onderscheiden van de opsporing van strafbare feiten door opsporingsinstanties. Deze heeft immers primair het publieke belang op het oog. Mede tegen de achtergrond van het gegeven, dat de politiecapaciteit eindig is en de politie mitsdien niet op ieder moment op iedere plaats kan zijn, geldt als uitgangspunt dat burgers en bedrijven in de eerste plaats zelf verantwoordelijk zijn voor hun eigendommen. Zij kunnen daar zelfs op worden aangesproken. Bij de invulling van die verantwoordelijkheid staat het hen vrij organisaties als particuliere recherchebureaus in te schakelen. Dus ook in de gevallen waarin zij nadeel of schade ondervinden van gepleegde strafbare feiten. Dat dit in toenemende mate gebeurt staat overigens geenszins vast. Het aantal vergunninghoudende recherchebureaus is al een aantal jaren redelijk stabiel en ook anderszins zijn mij op dit moment geen tekenen bekend die op een toename wijzen. </antwoord>
      <antwoord nummer="4">Op basis van de enkele casusposities die het rapport beschrijft kan niet worden gegeneraliseerd naar de conclusie dat het openbaar ministerie of de rechter in zijn algemeenheid onvoldoende aandacht heeft voor de kwaliteit, onafhankelijkheid en rechtmatigheid van het ingebrachte bewijsmateriaal. De bedoeling van het rapport kan niet anders worden begrepen dan aan de leden van de rechterlijke macht een signaal af te geven alert te zijn en lering te trekken uit eerdere praktijkgevallen. De Raad voor de rechtspraak heeft opdracht voor dit onderzoek gegeven. Alleen al dááruit blijkt dat er geen sprake is van een kritiekloze houding van de rechterlijke macht. Het uitsluiten van uit particulier onderzoek verkregen bewijsmateriaal bij strafrechtelijke onderzoeken is geen serieuze optie. Het zou haaks staan op de toegevoegde waarde die aan particuliere beveiligingsorganisaties en recherchebureaus wordt toegekend om Nederland veiliger te maken, zoals inzet is van het Veiligheidsprogramma van de regering. Het helpt de Nederlandse burger niet als ingebracht bewijsmateriaal zou worden uitgesloten. Wel is hij gebaat bij een goede normering en toetsing van het handelen van particuliere recherchebureaus. Wat de normering betreft zijn belangrijke stappen gezet en zal worden toegezien op de naleving (zie hierna het antwoord op vraag 5). Wat de toetsing betreft is blijkens het onderzoek alertheid van de rechter geboden. </antwoord>
      <antwoord nummer="5">Het handelen van particuliere recherchebureaus moet in overeenstemming zijn met hetgeen van een particulier recherchebureau in het maatschappelijk verkeer mag worden verwacht. Deze norm is voor particuliere onderzoeksbureaus expliciet vastgelegd in artikel 14, aanhef en onder e, van de Wet particuliere beveiligingsorganisaties en recherchebureaus. Naast deze specifieke voor particuliere recherchebureaus geldende norm gelden ook de algemene normen van zorgvuldig (maatschappelijk) handelen of nalaten zoals die zijn vastgelegd in artikel 6:162 van het Burgerlijk Wetboek en in de Wet Bescherming Persoonsgegevens. Voor particuliere onderzoeksbureaus betekent de norm van artikel 6 van de Wet bescherming persoonsgegevens dat zij geen gegevens mogen verwerken, die zij verkregen hebben door middel van illegale onderzoeksmethoden en -middelen. De norm heeft betrekking op het eigen handelen of nalaten van een particulier onderzoeksbureau. Het mag niet verwijtbaar betrokken zijn bij onrechtmatige gegevensvergaring. De Vereniging van particuliere beveiligingsorganisaties en recherchebureaus heeft een privacy gedragscode opgesteld, bij de totstandkoming waarvan de overheid nauw betrokken is geweest. De privacy gedragscode is met ingang van 1 juni 2004 verplicht gesteld voor alle recherchebureaus (Stcrt. 2004, 100) en zal in 2006 worden geëvalueerd. Een vergunning wordt verleend voor een periode van maximaal vijf jaar. Bij de behandeling van een verzoek tot afgifte daarvan wordt gecontroleerd of de aanvrager voldoet aan de eisen, die de Wet particuliere beveiligingsorganisaties en recherchebureaus stelt. Na afgifte van de vergunning houdt de politie en, voor zover het gaat om de verwerking van persoonsgegevens, het CBP toezicht op het reilen en zeilen van het bureau. Uit de brief van 22 juli 2004 kenmerk 5283253/504 (Tweede Kamer, vergaderjaar 2003–2004, 29 200 VI, nr. 177), waarin ik u mede namens mijn ambtgenoot van Binnenlandse Zaken en Koninkrijksrelaties op de hoogte bracht van de laatste ontwikkelingen op het gebied van de particuliere recherche, blijkt dat dit toezicht te wensen overlaat. Voor wat betreft de maatregelen, die naar aanleiding hiervan inmiddels zijn getroffen, verwijs ik u naar de inhoud van die brief. </antwoord>
      <noten afkomstig="antwoord"/>
   </antwoorden>
</kvr>
