<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Luchtenveld (VVD) aan de minister van Binnenlandse Zaken en Koninkrijksrelaties over sluiting van het kerkelijk huwelijk voor het burgerlijk huwelijk. (Ingezonden 12 november 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8310
</item>
         <item attribuut="Inhoud">Vragen over de consequenties hiervan, met name voor de Gemeentelijke Basisadministratie.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht)</item>
         <item attribuut="Trefwoorden">GBA Samenlevingsvormen</item>
         <item attribuut="Vindplaats">Kamervragen met antwoord 1998-1999, nr. 438, Tweede Kamer</item>
         <item attribuut="Vraagnr_bij_indiening">2989903140</item>
         <item attribuut="Afkomstig_van">Grote Steden- en Integratiebeleid (GSI) Justitie (JUS)</item>
         <item attribuut="Indiener">
            <persoon partij="VVD">Luchtenveld</persoon>
         </item>
         <item attribuut="Datum_reaktie">1998-12-04</item>
         <item attribuut="Datum_indiening">1998-11-12</item>
         <item attribuut="Document-id">KVR8310</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="893" allpagenumbers="893 894" vetnummer="2989903140" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8310" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="438" onderwerp="" indiendatum="1998-11-12">
         <vrager partij="VVD" oorsprong="parlement">Luchtenveld</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="1998-12-4">
         <antwoorder functie="minister" ministerie="Grote Steden- en Integratiebeleid">Van Boxtel</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Is het waar dat het voorkomt dat een kerkelijk huwelijk wordt gesloten voordat het burgerlijk huwelijk is gesloten? Hoe vaak kwam dit in de afgelopen vijf jaar voor? </vraag>
      <vraag nummer="2">Op welke wijze controleren de gemeenten op basis van de Gemeentelijke Basisadministratie deze gang van zaken? Wat wordt met deze kennis gedaan? </vraag>
      <vraag nummer="3">Wat zijn de gevolgen voor de ambtenaar van de Burgerlijke Stand indien een huwelijk aldus wordt gesloten? </vraag>
      <vraag nummer="4">Indien één van de twee echtelieden uit het buitenland komt, waar een kerkelijk huwelijk soms de geldigheid heeft van een burgerlijk huwelijk, wat zijn dan de consequenties voor de Gemeentelijke Basisadministratie? </vraag>
      <vraag nummer="5">Overweegt u maatregelen ter bevordering van de naleving van de wettelijke volgorde? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Op grond van artikel 68, van Boek 1 van het Burgerlijk Wetboek (BW) is het de bedienaar van de eredienst verboden een godsdienstige plechtigheid te doen plaatsvinden vóórdat hem aangetoond is dat de voltrekking van het burgerlijk huwelijk ten overstaan van de ambtenaar van de burgerlijke stand reeds heeft plaatsgevonden. Er zijn geen cijfers beschikbaar waaruit kan worden opgemaakt of artikel 68 van Boek 1 BW goed wordt nageleefd. Navraag bij de Nederlandse Vereniging voor Burgerzaken heeft opgeleverd, dat naar de indruk van die vereniging, het incidenteel voorkomt dat een kerkelijk huwelijk wordt gesloten voorafgaand aan een burgerlijk huwelijk. In de praktijk worden betrokkenen die menen dat een door hen gesloten kerkelijk huwelijk ook burgerrechtelijke gevolgen met zich brengt, bij de aanmelding van dat huwelijk bij de gemeente waar zij woonachtig zijn door de desbetreffende ambtenaar erop gewezen dat het kerkelijk huwelijk geen juridische gevolgen heeft en dat deze uitsluitend verbonden zijn aan een ten overstaan van de ambtenaar van de burgerlijke stand gesloten huwelijk. </antwoord>
      <antwoord nummer="2">Voorafgaand aan een te sluiten burgerlijk huwelijk, dient ingevolge artikel 44 van Boek 1 BW onder andere een gewaarmerkt afschrift met de persoonsgegevens van de aanstaande echtgenoten uit de gemeentelijke basisadministratie aan de ambtenaar van de burgerlijke stand te worden overgelegd. Een in Nederland gesloten huwelijk wordt slechts in de gemeentelijke basisadministratie geregistreerd indien van dat huwelijk een door de ambtenaar van de burgerlijke stand opgemaakte akte kan worden overgelegd. Ten behoeve van een te sluiten kerkelijk huwelijk wordt kosteloos een afschrift van of uittreksel uit de akte van het burgerlijk huwelijk verstrekt. Aan de hand daarvan kan de bedienaar van de godsdienst beoordelen dat het burgerlijk huwelijk reeds heeft plaatsgehad, zodat ingevolge artikel 68 van Boek 1 BW een kerkelijke inzegening kan plaatsvinden. Een controle op de volgorde van de huwelijkssluiting in de gemeentelijke basisadministratie kan dus niet plaatsvinden aangezien een kerkelijk huwelijk niet in de basisadministratie wordt geregistreerd en voorafgaand aan een burgerlijk huwelijk (behoudens gegevens over een eerder huwelijk) geen huwelijksgegevens over betrokkene in de basisadministratie voorkomen. </antwoord>
      <antwoord nummer="3">De voltrekking van een kerkelijk huwelijk in Nederland heeft geen burgerrechtelijke gevolgen en wordt derhalve niet in de registers van de Burgerlijke Stand of de gemeentelijke basisadministratie geregistreerd. Ten overstaan van de ambtenaar van de burgerlijke stand kan alsnog het burgerlijk huwelijk voltrokken worden. Er bestaan sancties voor de bedienaar van de godsdienst die een kerkelijk huwelijk voltrekt zonder zich ervan vergewist te hebben dat er een huwelijk is gesloten ten overstaan van de ambtenaar van de burgerlijke stand. In artikel 449 van het Wetboek van Strafrecht wordt bepaald dat hij gestraft kan worden met een geldboete van de tweede categorie; dat is ten hoogste een bedrag van f 5000,–. Indien hij na het onherroepelijk worden van een veroordeling voor het overtreden van artikel 68 van Boek 1 BW binnen twee jaar zich aan een gelijke overtreding schuldig maakt, kan hem hechtenis van ten hoogste twee maanden of een geldboete van de tweede categorie worden opgelegd. </antwoord>
      <antwoord nummer="4">Indien beide of één van beide aanstaande echtgenoten niet de Nederlandse nationaliteit hebben c.q. heeft en zij willen hier te lande een huwelijk sluiten, dient naar Nederlands internationaal privaatrecht de wijze waarop het huwelijk dient te worden voltrokken te worden beoordeeld. Het Nederlands internationaal privaatrecht is neergelegd in de Wet conflictenrecht huwelijk, welke voortvloeit uit het Verdrag inzake de voltrekking en de erkenning van de geldigheid van huwelijken, tot stand gekomen te ’s-Gravenhage op 14 maart 1978 (Trb. 1987, 137). In artikel 2 van het voormelde verdrag wordt bepaald dat de wijze waarop een huwelijk wordt voltrokken, beheerst wordt door het recht van de plaats van huwelijksvoltrekking. In Nederland dient een huwelijk op grond van artikel 4 van de Wet conflictenrecht huwelijk voltrokken te worden ten overstaan van de ambtenaar van de burgerlijke stand. Indien een huwelijk in het buitenland wordt voltrokken, bepaalt het recht van het desbetreffende land of de voltrekking van het huwelijk op rechtsgeldige wijze heeft plaatsgevonden. Om rechtsgevolgen in Nederland te hebben, dient een in het buitenland gesloten huwelijk op grond van artikel 5 van de Wet conflictenrecht huwelijk te worden erkend. Erkenning kan worden geweigerd als het huwelijk in strijd is met de Nederlandse openbare orde. Indien een in het buitenland gesloten huwelijk in Nederland wordt erkend, wordt het geregistreerd in de gemeentelijke basisadministratie. </antwoord>
      <antwoord nummer="5">Nee, artikel 449 van het Wetboek van Strafrecht bevat reeds een sanctie op overtreding van artikel 68 van Boek 1 BW. </antwoord>
      <noten afkomstig="antwoord"/>
   </antwoorden>
</kvr>
