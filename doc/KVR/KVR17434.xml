<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rietkerk (CDA) aan de minister van Binnenlandse Zaken en Koninkrijksrelaties over het niet gebruiken van het VICLAS-informatiesysteem door de politie. (Ingezonden 12 februari 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17434
</item>
         <item attribuut="Inhoud">Vragen naar aanleiding van een bericht in het Algemeen Dagblad van 10 februari 2003, waaruit blijkt dat de politie weinig tot geen gebruik maakt van het Violent Crime Linkage Analysis System (VICLAS).</item>
         <item attribuut="Rubriek">Criminaliteit en openbare orde (Persoonsregistratie en identificatie) Criminaliteit en openbare orde (Politie) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Opsporingen Persoonsregistratie Politie</item>
         <item attribuut="Vindplaats">Kamervragen met antwoord 2002-2003, nr. 982, Tweede Kamer</item>
         <item attribuut="Vraagnr_bij_indiening">2020307070</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Rietkerk</persoon>
         </item>
         <item attribuut="Datum_reaktie">2003-03-21</item>
         <item attribuut="Datum_indiening">2003-02-12</item>
         <item attribuut="Document-id">KVR17434</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2053" allpagenumbers="2053 2054" vetnummer="2020307070" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17434" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="982" onderwerp="" indiendatum="2003-02-12">
         <vrager partij="CDA" oorsprong="parlement">Rietkerk</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2003-03-21">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met het bericht dat de politie weinig tot geen gebruik maakt van het Violent Crime Linkage System? <voetnoot nummer="1"/>
      </vraag>
      <vraag nummer="2">Wat zijn precies de redenen voor het niet gebruiken van VICLAS? </vraag>
      <vraag nummer="3">Wat zijn de kosten van invoering, beheer en exploitatie van dit systeem? </vraag>
      <vraag nummer="4">Wat zijn de behaalde resultaten met het systeem in Canada? </vraag>
      <vraag nummer="5">Welke andere (Europese) landen maken gebruik van VICLAS? </vraag>
      <vraag nummer="6">Hoe zijn de resultaten met VICLAS in deze landen? </vraag>
      <vraag nummer="7">Welke maatregelen gaat u treffen om het ophelderingspercentage van de desbetreffende delicten, al dan niet met gebruik van VICLAS, te bevorderen? </vraag>
      <noten afkomstig="vraag">
         <noot nummer="1" datum="2003-02-10" bron="Algemeen Dagblad">Algemeen Dagblad, 10 februari 2003</noot>
      </noten>
   </vragen>
   <antwoorden aantal="7">
      <antwoord nummer="1">Ik ben bekend met het artikel in het Algemeen Dagblad van 10 februari jl. over dit onderwerp. </antwoord>
      <antwoord nummer="2" voetnoot="1">Ten behoeve van de beantwoording van deze vragen van het lid Rietkerk (CDA) en die van de leden Van der Staaij (SGP) en Van Heemst (PvdA) <voetnoot nummer="1"/>over dit onderwerp (ingezonden 12 februari 2003) is ambtsbericht opgevraagd bij het KLPD. Uit het ambtsbericht blijkt dat het systeem VICLAS regelmatig wordt geraadpleegd door de regiokorpsen. Het gaat daarbij om specifieke bevragingen over gepleegde zedenmisdrijven, bevragingen voor het maken van zaakvergelijkende analyses om (on)opgeloste zedenmisdrijven aan elkaar te koppelen en tenslotte wordt VICLAS gebruikt in het kader van de aanpak van «cold cases». Ten aanzien van de invoer van gegevens zijn er momenteel twee knelpunten. Het eerste probleem is de onvolledige aanlevering van zaakgegevens. De indruk bestaat overigens dat de ernstigste zaken wel worden gemeld. Het tweede probleem betreft de tijdspanne tussen pleegdatum en het moment waarop de zaak wordt aangeleverd. Oorzaak van niet of te late aanlevering van gegevens is deels gelegen in het feit dat bij de regiokorpsen niet altijd op één punt actueel inzicht bestaat op VICLAS-waardige zaken. </antwoord>
      <antwoord nummer="3">Het VICLAS-systeem is door de Royal Canadian Mounted Police (RCMP) uit Canada in 1997 gratis ter beschikking gesteld aan de toenmalige Centrale Recherche Informatiedienst (CRI). Nu zorgt de Dienst Nationale Recherche Informatie (NRI) van het KLPD voor het technische en functionele beheer van VICLAS en fungeert tevens als registerbeheerder. De exploitatiekosten bestaan vooral uit de personeelskosten van de 6 functionarissen die zorgdragen voor de invoer van gegevens en voor het opstellen van analyses. </antwoord>
      <antwoord nummer="4">De RCMP en de provinciale korpsen in Canada claimen verschillende successen met VICLAS maar hierover zijn geen eenduidige cijfers beschikbaar. Daarbij geldt dat de situatie in Canada zich niet laat vergelijken met die in Nederland. In Canada worden alle zedenmisdrijven in VICLAS opgenomen. In Nederland worden de zaken die zich afspelen in de relationele sfeer niet in VICLAS opgenomen. In de Canadese databank zijn, mede tengevolge van het veel langer in gebruik zijn aldaar, 140 000 zaken opgeslagen. Voorts zijn de Canadese opsporingsambtenaren (evenals in Duitsland en Zweden) verplicht om VICLAS te gebruiken. In Nederland is, gezien de verantwoordelijkheid voor de eigen regionale informatiehuishouding, destijds gekozen om met de regiokorpsen convenanten af te sluiten. In die convenanten zijn afspraken vastgelegd over het verstrekken en raadplegen van gegevens en over het opmaken van analyses door de NRI. </antwoord>
      <antwoord nummer="5">VICLAS wordt gebruikt in Zweden, Denemarken, Duitsland, Groot-Brittannië en Oostenrijk. Frankrijk, Zwitserland en België hebben vorig jaar besloten om VICLAS in 2003 te implementeren. </antwoord>
      <antwoord nummer="6">Hierover zijn de NRI geen gegevens bekend. </antwoord>
      <antwoord nummer="7">Op de korte termijn zijn de inspanningen gericht op het verbeteren van de informatiepositie op dit terrein door het verbeteren van de kwalitatieve en kwantitatieve invoer in VICLAS. Zo kunnen sinds 1 november 2002 de korpsen volstaan met het inzenden van het proces-verbaal, waarna de feitelijke invoering in VICLAS plaatsvindt bij de NRI. Sinds januari van dit jaar is ook de mogelijkheid gerealiseerd om het systeem on-line vanuit de regiokorpsen te raadplegen. Verder is er in december 2002 een periodiek landelijk overleg van VICLAS-coördinatoren gestart. Daar is afgesproken dat elk half jaar de voortgang en de resultaten van VICLAS worden besproken. Ten aanzien van het rendement van VICLAS dient wel opgemerkt te worden dat de kans dat recidiverende zedendelinquenten met behulp van VICLAS kunnen worden opgespoord groter wordt naarmate het bestand met opgeloste zaken groeit. Op de middellange termijn dient een verbetering in de resultaten van de politie, en daarmee ook die op het terrein van zedendelicten, geboekt te worden door de landelijke invoering van het procesmatig werken in de opsporing conform het Abrio gedachtegoed (dit behelst het referentiekader werkprocessen opsporing en vervolging, inclusief de concrete uitwerking van het concept informatiegestuurde opsporing). Dit zal dienen te leiden tot een meer gestandaardiseerd en effectiever opsporingsproces. Verder zijn er in de nabije toekomst fundamentele veranderingen in de informatiehuishouding van de Nederlandse politie te verwachten. Zoals al in het bestek ICT-politie, dat in 2001 aan de Tweede Kamer is toegezonden, is aangegeven zal er één informatiehuishouding voor de Nederlandse politie worden gecreëerd. Naar verwachting zal dit najaar de eerste applicatie daarvan, de opsporingsapplicatie, landelijk worden uitgerold. Deze applicatie maakt het mogelijk voor korpsen relevante en eenduidige informatie, dus uiteraard ook die informatie betreffende zedenzaken, uit te wisselen, zowel onderling als naar het landelijke niveau van het KLPD. De zorgvuldige behandeling van (ernstige) zedenzaken heeft ook de voortdurende aandacht van het Openbaar Ministerie. Daartoe heeft het College van procureurs-generaal in het recente verleden een aantal beleidsregels vastgesteld, te weten: – de Handleiding behandeling gevoelige zaken; – de Aanwijzing Slachtofferzorg; – de Aanwijzing bejegening slachtoffers van zedendelicten; – de Aanwijzing opsporing seksueel misbruik in afhankelijkheidsrelaties; – de Aanwijzing formulier risicoprofiel en executie-indicator. Deze beleidsregels zijn door het College van procureurs-generaal vastgesteld om de kwaliteit van de opsporing van onder meer zedenzaken te verbeteren door enerzijds normen te stellen aan de professionaliteit van de medewerkers en anderzijds normen te stellen aan de stappen die in het opsporingsproces worden doorlopen. Om dit proces te versterken is op ieder parket een officier van justitie aangesteld die fungeert als aanspreekpunt en vraagbaak ten behoeve van complexe zedenzaken. Voor de beoordeling of de opsporing en vervolging van zedenzaken overeenkomstig de uitgangspunten van het College verloopt, zal de werking van de bovengenoemde beleidsregels met betrekking tot zedenzaken in de loop van dit jaar geëvalueerd worden. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="983" documentjaargang="2002-2003">Aanhangsel Handelingen, nr. 983, vergaderjaar 2002–2003.</noot>
      </noten>
   </antwoorden>
</kvr>
