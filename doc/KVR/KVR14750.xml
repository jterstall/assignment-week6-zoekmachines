<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rehwinkel (PvdA) aan de minister-president en de minister van Volksgezondheid, Welzijn en Sport over de eventuele aanwezigheid van de Duitse bondskanselier bij de nationale dodenherdenking en/of bevrijdingsdag. (Ingezonden 21 november 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14750
</item>
         <item attribuut="Inhoud">Vragen naar aanleiding van een artikel in Het Parool van 19 november 2001 over uitspraken van de Nederlandse ambassadeur in Duitsland, de heer Van Dam, waarin hij hiervoor pleit.</item>
         <item attribuut="Rubriek">Geschiedenis en geografie (Oorlogsgeschiedenis) Internationale betrekkingen (Overig)</item>
         <item attribuut="Trefwoorden">Duitsland Nationale feestdagen en herdenkingen</item>
         <item attribuut="Vindplaats">Kamervragen met antwoord 2001-2002, nr. 376, Tweede Kamer</item>
         <item attribuut="Vraagnr_bij_indiening">2010202640</item>
         <item attribuut="Afkomstig_van">Algemene Zaken (AZ)</item>
         <item attribuut="Indiener">
            <persoon partij="PvdA">Rehwinkel</persoon>
         </item>
         <item attribuut="Datum_reaktie">2001-12-11</item>
         <item attribuut="Datum_indiening">2001-11-21</item>
         <item attribuut="Document-id">KVR14750</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="783" allpagenumbers="783 784" vetnummer="2010202640" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14750" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="376" onderwerp="" indiendatum="2001-11-21">
         <vrager partij="PvdA" oorsprong="parlement">Rehwinkel</vrager>
         <vraagt-aan>de minister-president en de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-12-11">
         <antwoorder functie="minister-president" ministerie="Algemene Zaken">Kok</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de uitspraken van de Nederlandse ambassadeur in Duitsland, de heer Van Dam, waarin hij pleit voor de aanwezigheid van de Duitse bondskanselier bij de dodenherdenking en/of bevrijdingsdag? Heeft u eveneens kennisgenomen van zijn uitspraak: «Als de militaire attachés van de geallieerden worden uitgenodigd, dan ook die van Duitsland.»? <voetnoot nummer="1"/>
      </vraag>
      <vraag nummer="2" voetnoot="2">Hoe beoordeelt u de eventuele aanwezigheid van de Duitse bondskanselier bij deze gelegenheden? Is dit standpunt in lijn met de positieve reactie van staatssecretaris Benschop van Buitenlandse Zaken? <voetnoot nummer="2"/>
      </vraag>
      <vraag nummer="3">Heeft u tevens kennisgenomen van de afwijzende reactie van het Nationaal Comité 4 en 5 mei op de uitspraken van de heer Van Dam en van de stelling van het Comité dat ook na afloop van het huidige beleidsplan in 2005 Duitsers niet welkom zijn? Hoe oordeelt u over de opvatting van het Comité: «Zoals je een verjaardag doorgaans in familiekring viert, doe je ook dit binnenslands.»? </vraag>
      <vraag nummer="4">Wat zijn in dit opzicht de bevoegdheden die het kabinet, bijvoorbeeld op grond van het KB over de samenstelling en de structuur van het Nationaal Comité 4 en 5 mei en de statuten van het Comité, meent te hebben? </vraag>
      <vraag nummer="5">Bent u bereid de aanwezigheid van de Duitse bondskanselier bij de dodenherdenking en/of bevrijdingsdag in de toekomst serieus te overwegen, rekening houdend met gevoeligheden hieromtrent maar ook met het belang van een gezamenlijke erkenning van het enorme leed dat in het verleden heeft plaatsgevonden? Maakt u hierbij een onderscheid tussen de dodenherdenking en bevrijdingsdag? </vraag>
      <vraag nummer="6">Bent u bereid met het Nationaal Comité 4 en 5 mei in overleg te treden over het voor de lange termijn vastleggen van een beleidslijn in dezen? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">Ja. </antwoord>
      <antwoord nummer="2 t/m 6">Het Nationaal Comité 4 en 5 mei is ingesteld bij koninklijk besluit op voordracht van de minister-president, minister van Algemene Zaken en van de minister van Volksgezondheid, Welzijn en Sport. Met inachtneming van de taakomschrijving is het Nationaal Comité verantwoordelijk voor de invulling van de nationale herdenking en de nationale bevrijding. In voorkomende gevallen vindt overleg plaats met de eerstverantwoordelijke bewindslieden. Het meerjarenbeleidsplan van het Nationaal Comité wordt door de betrokken ministers aan de Tweede Kamer gezonden en pleegt naar aanleiding daarvan met de Kamer te worden besproken. Het Nationaal Comité 4 en 5 mei nodigt als regel noch voor de nationale herdenking, noch voor de afsluiting van de nationale viering van de bevrijding buitenlandse gasten uit. In de lustrumjaren 1990, 1995 en 2000 is hierop een uitzondering gemaakt. In verband met de aanwezigheid van grote aantallen geallieerde veteranen in ons land heeft het Nationaal Comité in de genoemde jaren voor de nationale herdenking een delegatie van geallieerde veteranen en tevens de militair attachees voor de geallieerde landen uitgenodigd. Voor de afsluiting van de nationale viering van de bevrijding werden de ambassadeurs van de geallieerde landen uitgenodigd. Het ging daarbij om de geallieerde landen die betrokken waren bij de bevrijding van Nederland èn van voormalig Nederlands-Indië. Met ingang van 1996 heeft het Nationaal Comité gekozen voor een nieuwe opzet van de nationale viering van de bevrijding. De dag start met een programma, dat van jaar op jaar in een andere provincie wordt gepresenteerd. De thematische invulling van de vijfde mei is gestoeld op een reflectie op het thema «vrijheid en verantwoordelijkheid», waarin ook een internationale component is opgenomen. De organiserende provincies plegen tevens buitenlandse gasten uit te nodigen namens landen waarmee nauwe relaties worden onderhouden waaronder ook de ambassadeur van Duitsland. De jaarlijkse 5 mei lezing is o.a. gehouden door de Zuid-Afrikaanse, de Franse en de Amerikaanse ambassadeur. De Duitse ambassadeur was voor de lezing van 2001 uitgenodigd, maar helaas verhinderd. De relatie die het comité legt met het «vieren van de verjaardag in familiekring» kan gezien worden als een poging om de sfeer te schetsen waarin de onderwerpen van herdenken en vieren in Nederland plaatsvinden: de «vertrouwde» kring waarbinnen een ieder zich geborgen weet. Uitgangspunt voor het Nationaal Comité en ook voor de regering is dat moet worden voorkomen dat 4 en 5 mei inzet van geschillen en conflicten wordt. De nationale danwel internationale gerichtheid van herdenken en vieren zal naar verwachting ook in de komende jaren een onderwerp zijn dat de aandacht vraagt van het Nationaal Comité. De beschouwende opmerkingen van staatssecretaris Benschop en de persoonlijke kanttekeningen van ambassadeur Van Dam kunnen in dat licht worden gezien. De benadering van het Comité met betrekking tot de nationale herdenking die een vooraanstaande plaats toekent aan de eerste generatie oorlogsbetrokkenen verdient het te worden gerespecteerd. Deze hernieuwde opzet van de herdenking is in 2000 na jarenlang en zorgvuldig overleg met alle ruim honderd organisaties van oorlogsbetrokkenen tot stand gekomen. De vijfde mei staat meer in het teken van het heden en de toekomst. Wij hebben het Nationaal Comité gevraagd of actualisering van het uitnodigingenbeleid voor de nationale bevrijding in het licht van de actualiteit en de nieuwe eeuw wellicht aangewezen is. Met de keuze van het Nationaal Comité om vooral op de vijfde mei aandacht te vragen voor de internationale aspecten van de vrijheid, heeft het Comité al een aanzet hiertoe gegeven. </antwoord>
      <noten afkomstig="antwoord"/>
   </antwoorden>
</kvr>
