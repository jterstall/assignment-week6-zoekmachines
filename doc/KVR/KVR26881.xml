<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) aan de minister van Economische Zaken over de grote Europese stroomstoring. (Ingezonden 8 november 2006); Antwoord</item>
         <item attribuut="Bestand">29Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26881
</item>
         <item attribuut="Inhoud">Vragen naar aanleiding van een bericht in het Financieele Dagblad van 6 november 2006 over de grote stroomstoring die op 4 november heeft plaatsgevonden. Onder andere wordt in dit verband gewezen op een onderzoek van netbeheerder TenneT, die tot de conclusie komt dat op basis van de ingediende capaciteitsplannen de kwaliteit van de elektriciteitsnetwerken steeds verder achteruit zal gaan.</item>
         <item attribuut="Rubriek">Energie, water en grondstoffen (Elektriciteit) Energie, water en grondstoffen (Energiebedrijven)</item>
         <item attribuut="Trefwoorden">Elektriciteit Energiebedrijven</item>
         <item attribuut="Vindplaats">Kamervragen met antwoord 2006-2007, nr. 430, Tweede Kamer</item>
         <item attribuut="Vraagnr_bij_indiening">2060702660</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">2006-12-04</item>
         <item attribuut="Datum_indiening">2006-11-08</item>
         <item attribuut="Document-id">KVR26881</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="929" allpagenumbers="929 930 931 932" vetnummer="2060702660" code="0607tkkvr430" lopendefooter="Tweede Kamer, vergaderjaar 2006–2007, Aanhangsel" filenaam="KVR26881" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="430" onderwerp="" indiendatum="2006-11-8">
         <vrager partij="PvdA" oorsprong="parlement">Crone</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2006-12-4">
         <antwoorder functie="minister" ministerie="Economische Zaken">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Bent u op de hoogte van de grote stroomstoring in Europa, die tot gevolg had dat op 4 november 10 miljoen Europeanen zonder elektriciteit zaten? <voetnoot nummer="1"/>
      </vraag>
      <vraag nummer="2">Deelt u de mening dat de gevolgen van marktwerking in de energiesector onbeheersbaar blijken te zijn? Welke conclusie trekt u hieruit? </vraag>
      <vraag nummer="3">Is het waar dat Europa langs de rand van een totale black-out is gescheerd, zoals de directeur van de Franse hoogspanningsnetbeheerder RTE heeft gesteld? </vraag>
      <vraag nummer="4">Kunt u een schets geven van de economische en sociale gevolgen van een «totale black-out» in Europa? Is het waar dat de maatschappelijke kosten in de tientallen miljarden euro’s kunnen gaan lopen? </vraag>
      <vraag nummer="5">Hoe is het mogelijk dat de gevolgen van deze grote stroomstoring niet alleen in Duitsland, Frankrijk, Italië, België, Spanje en Portugal merkbaar waren, maar zelfs in Nederland? </vraag>
      <vraag nummer="6">Leidt meer interconnectiecapaciteit tot minder of juist meer gevoeligheid voor het overslaan van buitenlandse stroomstoringen naar het binnenlandse transportnet? </vraag>
      <vraag nummer="7">Klopt het dat, zoals de IEA stelt, de komende 25 jaar 500 miljard euro moet worden geïnvesteerd in de modernisering van de elektriciteitsnetwerken? Hoe relateert u dit aan het antwoord op vraag 6? Hoe kan voorkomen worden dat bovengenoemde kosten uiteindelijk op de energierekening van de burger terechtkomen? </vraag>
      <vraag nummer="8">Kunt u reageren op het onderzoek van Cap Gemini van oktober jl., waaruit blijkt dat het risico op stroomstoringen stijgt als gevolg van de liberalisering? Is het waar dat het gemiddelde overschot aan beschikbare pieklast de afgelopen winter is gedaald met een vol procentpunt naar 4,8%? Is het waar, zoals de onderzoekers stellen, dat er een rechtsreeks verband is met de «commerciële druk door liberalisering en privatisering»? </vraag>
      <vraag nummer="9">Is het waar dat een combinatie van méér interconnectiecapaciteit en mínder productiecapaciteit ertoe kan leiden dat een toenemend aantal stroomstoringen zich steeds sneller over Europa zal kunnen verspreiden? Kortom, is het waar dat een uitbreiding van de interconnectiecapaciteit altijd voorafgegaan moet worden door meer productiecapaciteit, omdat anders de landen de tekorten op elkaar proberen te verhalen? </vraag>
      <vraag nummer="10">Is het niet beter en goedkoper om te werken aan binnenlandse leveringszekerheid dan aan internationale interconnectiecapaciteit? Kunnen slimme regionale energie en meer duurzame energie een alternatief of in ieder geval een aanvulling zijn op het streven naar meer interconnectiecapaciteit? </vraag>
      <vraag nummer="11">Bent u bereid om met name Duitsland op zijn verantwoordelijkheid te wijzen om meer te investeren in interconnectiecapaciteit, ook in binnenlandse interconnectiecapaciteit tussen bijvoorbeeld Noord- en Zuid-Duitsland? Bent u bereid hierover een «stroomoorlog» aan te gaan? Bent u bereid om binnen een maand een topconferentie te organiseren met alle Europese ministers van energiezaken, teneinde dit probleem op te lossen? </vraag>
      <vraag nummer="12">Hoe ziet u in dit licht het onderzoek van hoogspanningnetbeheerder TenneT, dat op basis van ingediende capaciteitsplannen tot de conclusie komt dat zonder nadere actie, de kwaliteit van de netwerken steeds verder achteruit zal gaan? Is het waar dat echte uitbreidingsinvesteringen worden gemeden ten gunste van goedkopere «operationele maatregelen», oftewel lapmiddelen? Deelt u de mening dat daarom de Splitsingswet, of zoals u het noemt de «Wet waarborging publieke belangen bij de elektriciteitsnetten», zo snel mogelijk van kracht moet worden? </vraag>
      <noten afkomstig="vraag">
         <noot nummer="1" datum="2006-11-6" bron="Het Financieel Dagblad, blz. 1">Het Financieel Dagblad, blz. 1, 6 november 2006</noot>
      </noten>
   </vragen>
   <antwoorden aantal="12">
      <antwoord nummer="1">Ja. </antwoord>
      <antwoord nummer="2">Ik beschouw de stroomonderbreking van 4 november jl. als een ernstig incident, waar we met het oog op het borgen van de leveringszekerheid zoveel mogelijk lering uit moeten trekken. Dit incident is «getriggerd» door het afkoppelen van een hoogspanningsleiding in Duitsland, d.w.z. door een gebeurtenis in het Duitse hoogspanningsnet. Het beheer van de hoogspanningsnetten is gelet op de monopoliepositie van deze netten niet onderhevig aan marktwerking en daarom zie ik op voorhand geen directe relatie tussen stroomonderbrekingen zoals deze en marktwerking. Op dit moment bestaat ten aanzien van de onderbreking op 4 november jl. nog geen volledig inzicht in de oorzaken en omstandigheden die invloed hebben gehad op het verloop en de effecten van de storing. Het is daarom op dit moment nog te vroeg om conclusies te kunnen trekken. Direct na de storing is het samenwerkingsverband van de hoogspanningsnetbeheerders op het vasteland van Europa, de Union for the Co-ordination of Transmission of Electricity (UCTE) onder Nederlandse leiding een nader onderzoek gestart naar de oorzaken en omstandigheden van de stroomstoring en de operationele respons van de betrokken netbeheerders. Dit zal naar verwachting in de tweede helft van januari gepubliceerd worden. De conclusies uit dit onderzoek zullen een scherper beeld moeten geven van de precieze oorzaken van de onderbreking en van de reactie van de netbeheerders. Na publicatie van de resultaten van dit onderzoek zal ik u hier nader over informeren. </antwoord>
      <antwoord nummer="3">TenneT heeft me geïnformeerd dat de beveiligingssystemen waarmee de hoogspanningsnetten zijn uitgerust, naar behoren hebben gewerkt. Door tijdige afschakeling van gebieden kon een onbeheerste onderbreking in een groter gebied worden voorkomen zodat de voorziening in het overgrote deel van Europa in stand bleef. Hoe groot de veiligheidsmarge op het meest kritieke moment was, kan ik op dit moment nog niet aangeven omdat ik nog niet beschik over de informatie die daarvoor nodig is. Het onderzoek van de UCTE zal hier meer duidelijkheid over moeten geven. Hier zal ik u na publicatie van de resultaten van het UCTE onderzoek nader over informeren. </antwoord>
      <antwoord nummer="4">Een kwantitatieve schatting van de economische en sociale gevolgen van een «totale black-out» in Europa kan ik u op dit moment niet geven, maar het is duidelijk dat deze gevolgen zeer groot zouden zijn. Onze maatschappij is immers in sterke mate afhankelijk van een continue voorziening van elektriciteit. Het beleid is daarom niet primair gericht op het kwantificeren van de gevolgen van een dergelijk zeer ernstig incident maar primair op het voorkómen van zulke incidenten en secundair op het zoveel mogelijk beperken van de gevolgen daarvan. Ook de elektriciteitssector richt zich daar primair op. Dit komt tot uitdrukking in het ontwerp en het beheer van de Europese hoogspanningsnetten. Bij het ontwerp van de netten wordt het uitgangspunt gehanteerd dat de voorziening in stand moet blijven als een component uitvalt (enkelvoudige storingsreserve, ook wel aangeduid als N-1 principe). Voor het geval zich desondanks een onderbreking voordoet, zijn de netten uitgerust met beveiligingssystemen die overbelasting voorkomen en in geval van nood gebieden afschakelen als dat nodig is om het systeem van de voorziening als geheel in stand te houden. </antwoord>
      <antwoord nummer="5">De netten van de Europese landen zijn onderling gekoppeld via interconnectoren. Dit geeft mogelijkheden voor internationale handel en uitwisseling en draagt bij aan de stabiliteit van het Europese net als geheel doordat onregelmatigheden gemakkelijker kunnen worden opgevangen en beheersmaatregelen kunnen worden gespreid over een groter gebied. Ook de Europees-brede toepassing van in UCTE verband afgesproken operationele maatregelen voor het beheersen van storingen wordt mogelijk gemaakt door interconnectie. Dit helpt dus om storingen goed op te kunnen vangen. Effecten van storingen kunnen door de interconnectie soms echter ver van de bron merkbaar zijn. </antwoord>
      <antwoord nummer="6">Met interconnectie kunnen verstoringen beter worden opgevangen doordat regio’s en landen tot ver buiten het gebied waarin de storing plaatsvindt, effectiever kunnen meehelpen om de balans te herstellen. Door deze spreiding wordt de stabiliteit van het net bevorderd. Dit betekent tevens dat ernstige verstoringen ook ver vanaf de oorzaak merkbaar kunnen zijn. De voordelen van interconnectie wegen echter ruimschoots op tegen de nadelen. </antwoord>
      <antwoord nummer="7">Het IEA schat de benodigde investeringen in de transmissienetwerken (dat zijn de hoofdwegen voor het transport van elektriciteit) in Europa in de jaren 2005–2030 op in totaal een bedrag van ca. € 120 mrd. en de regionale distributienetwerken schat het IEA de benodigde investeringen op ca. € 390 mrd. (International Energy Agency, World Energy Outlook 2006). Het genoemde bedrag aan investeringen in transmissie omvat onder andere uitbreiding van de interconnectie. Deze is van groot belang voor de integratie van de Europese markt en voor de bevordering van de leveringszekerheid en de stabiliteit van de netten. De kosten van de netten worden opgebracht door de gebruikers. In Nederland stelt de DTe de tarieven voor het gebruik van de netten vast. Zij doet dat vanuit de uitgangspunten efficiëntie en kwaliteit, d.w.z. zij stelt de tarieven zodanig vast dat de gebruikers niet teveel betalen en dat de netbeheerders de inkomsten krijgen die – bij efficiënt opereren – nodig zijn om het transport op betrouwbare wijze uit te voeren. </antwoord>
      <antwoord nummer="8">Het recente onderzoek «European Energy markets Observatory» van Cap Gemini belicht verschillende aspecten van de huidige ontwikkeling naar een geïntegreerde Europese elektriciteitsmarkt. Hierbij hebben de onderzoekers onder andere gekeken naar de ontwikkeling van het productievermogen in Europa. Uit hun analyse blijkt dat voor het gehele UCTE-gebied waartoe Nederland ook behoort, de actuele reservemarge gedaald is van 5,8% in 2004 naar 4,8% in 2005. Voor Nederland was die in 2005 ongeveer 9%. Deze analyse is gebaseerd op gegevens van de UCTE waar TenneT ook onderdeel van uitmaakt. De onderzoekers leggen hierbij overigens zelf niet direct een verband met de liberalisering of privatisering. Dat de reservemarge is afgenomen is op zich een teken van toegenomen efficiency in de energiesector. Vóór de liberalisering konden de kosten van reservecapaciteit eenvoudig via hogere tarieven bij de afnemers in rekening worden gebracht. Nu is dat niet zonder meer mogelijk. Dat heeft geleid tot grotere efficiency bij de productie van elektriciteit en tot een zorgvuldiger wijze van omgaan met reservecapaciteit. Daarbij maakt integratie van markten het mogelijk om lagere reservemarges aan te houden, doordat lidstaten hun buurlanden bij capaciteitsproblemen kunnen steunen. Zo wordt efficiencywinst geboekt die niet ten koste gaat van de leveringszekerheid. Dat er sprake is van een lagere reservemarge voor pieksituaties wil in het geheel niet zeggen dat de opwekkingscapaciteit onvoldoende is. Belangrijk is dat de marges ruim genoeg zijn om in de piekvraag te kunnen voorzien. Dat is in Nederland het geval, zo blijkt uit de jaarlijkse monitoring van de leveringszekerheid die TenneT voor Nederland verzorgt. In deze monitoring geeft TenneT de verwachting voor de komende jaren. In de meest recente monitoringsrapportage concludeert TenneT dat er voor de periode tot 2013 voldoende opwekkingscapaciteit is om te kunnen voldoen aan de vraag naar elektriciteit. Daarnaast concludeert TenneT dan de leveringszekerheidsverwachting verbeterd is ten opzichte van 2005. Diverse marktpartijen hebben investeringsplannen aangekondigd. Voor ruim 8000 MW zijn vergunningen aangevraagd. Daarvan rekent TenneT 3600 MW tot de zekere investeringen. Ik teken hierbij aan dat ook in verschillende landen om ons heen plannen zijn aangekondigd voor een flinke uitbreiding van de opwekkingscapaciteit. </antwoord>
      <antwoord nummer="9">Dit is niet perse het geval. Meer interconnectiecapaciteit betekent een meer concurrerende markt doordat ook buitenlandse stroom voorhanden is en tevens een verbetering van de leveringszekerheid omdat die gedeeld kan worden tussen lidstaten. Hiermee wordt het risico op stroomstoringen verkleind. Het is overigens niet een kwestie van ófwel meer interconnectiecapaciteit ófwel meer productiecapaciteit. Voor een goede, betrouwbare elektriciteitsvoorziening zijn zowel goed functionerende netten met voldoende (interconnectie)capaciteit als voldoende aanbod van elektriciteit nodig. Het eerste wordt bereikt door het waarborgen van een maximale onafhankelijkheid en zelfstandigheid van netbeheerders en een scherpe regulering van efficiëntie en kwaliteit. Het recent door de Eerste Kamer bekrachtigde wetsvoorstel «onafhankelijk netbeheer» betekent een nog betere waarborging hiervan. Het zorgen voor voldoende productiecapaciteit kan worden gerealiseerd door het creëren van een goed werkende markt en een optimaal investeringsklimaat. Op een goed functionerende markt met een koopkrachtige vraag en een uitstekend investeringsklimaat kunnen investeringen in productiecapaciteit aan de markt worden overgelaten. Commerciële overwegingen en rendementsverwachtingen zijn immers leidend in de besluitvorming over de bouw van nieuwe productiecapaciteit. Nederland kent een gunstig investeringsklimaat onder andere vanwege een uitstekende infrastructuur voor aardgas, de elektriciteitsinfrastructuur is van hoge kwaliteit, de goede invoercapaciteit van kolen en de ruime aanwezigheid van koelwater. Dit blijkt ook uit de verschillende concrete bouwplannen voor investeringen in nieuw productievermogen, zoals aangegeven in het antwoord op vraag 8. </antwoord>
      <antwoord nummer="10">Het belang van interconnectie is reeds in de beantwoording van vraag 6 en 9 aangegeven. Zoals gesteld zijn voor een goede, betrouwbare elektriciteitsvoorziening zowel goed functionerende netten en voldoende (interconnectie)capaciteit nodig, als voldoende aanbod van elektriciteit. In Nederland is dat het geval. Bij voldoende aanbod van elektriciteit denk ik niet alleen aan grote centrales. Ook duurzame energieproductie of regionale energie bijvoorbeeld in de vorm van decentraal vermogen of micro-wkk kunnen een bijdrage leveren aan de leveringszekerheid in Nederland en zijn daarmee een aanvulling op het streven naar meer interconnectie. Wel moet bedacht worden dat een toename van het aantal (kleine) producenten om een intensievere afstemming vraagt bij het in balans houden van het net. </antwoord>
      <antwoord nummer="11">Laat ik voorop stellen dat het in dit stadium nog te vroeg is om een uitgebreide en volledige analyse te geven van de gebeurtenissen bij de storing op 4 november. Dit vergt nader onderzoek, waarvan ik de resultaten in de tweede helft van januari a.s. verwacht, zie ook het antwoord op vraag 2. Ik hecht aan een betrouwbare elektriciteitsvoorziening en maak mij hier zowel in Nederland als in Europa hard voor. Op mijn instigatie zal de Europese Commissie een grondige analyse uitvoeren met als doel om lessen te trekken uit deze storing. Een goede samenwerking op Europees niveau tussen overheden, netbeheerders en toezichthouders is wat mij betreft essentieel voor het waarborgen van de leveringszekerheid. Mede daarom is op initiatief van Nederland samen met Duitsland, België, Frankrijk en Luxemburg het Pentalaterale Forum opgericht en hebben we concrete afspraken gemaakt over de samenwerking en het oplossen van knelpunten op de interconnectoren. Momenteel wordt er binnen de werkgroepen van het Pentalaterale forum ook hard gewerkt aan de knelpunten op het gebied van leveringszekerheid en wordt bezien hoe deze kunnen worden weggenomen. Ook de gevolgen van invoeding van grote hoeveelheden duurzame elektriciteit komen hierbij aan de orde. Ik spreek regelmatig met mijn collega ministers in het kader van het Pentalaterale Forum. Dit is het meest geschikte platform om dit onderwerp op de agenda te krijgen en eventuele maatregelen te nemen of landen aan te spreken als er sprake is van achterblijvende investeringen. </antwoord>
      <antwoord nummer="12">De netbeheerders zijn op grond van de Elektriciteitswet 1998 en de Gaswet verplicht tweejaarlijks een zogenaamd kwaliteits- en capaciteitsdocument (KCD) in te dienen bij DTe. In dit document geven de netbeheerders inzicht in het kwaliteitsniveau dat zij nastreven en in de vraag of zij over voldoende capaciteit beschikken om te voldoen aan de totale behoefte aan transport van elektriciteit en gas. Momenteel wordt door DTe een grootschalig onderzoek uitgevoerd naar de KCD’s (waaronder de kwaliteitsbeheersingssystemen), waarbij de netwerkbedrijven worden bezocht en ter plaatse onderzoek wordt uitgevoerd. Bij dit onderzoek wordt uiteraard de brief van TenneT betrokken, waarin zij haar zorgen uit betreffende de investeringen in de regionale transportnetten. Ik verwacht dat DTe mij medio 2007 informeert over de resultaten van het onderzoek en mij haar conclusies presenteert. Ik zal de Tweede Kamer te zijner tijd hierover informeren. De «Wet waarborging publieke belangen bij de elektriciteitsnetten» bevat belangrijke aanvullende waarborgen voor de onafhankelijkheid en zelfstandigheid van het netbeheer en resulteert daardoor naar mijn mening ook in een verbetering van de waarborg van de kwaliteit van de netten. </antwoord>
      <noten afkomstig="antwoord"/>
   </antwoorden>
</kvr>
