<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verburg en Buijs (beiden CDA) aan de minister van Volksgezondheid, Welzijn en Sport over vergoeding van nieuwe glaucoomgeneesmiddelen. (Ingezonden 6 november 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8245
</item>
         <item attribuut="Rubriek">Gezondheidszorg (Geneesmiddelen) Gezondheidszorg (Zorgverzekeringen)</item>
         <item attribuut="Trefwoorden">Geneesmiddelen Ziekenfondsverzekering</item>
         <item attribuut="Vindplaats">Kamervragen met antwoord 1998-1999, nr. 386, Tweede Kamer</item>
         <item attribuut="Vraagnr_bij_indiening">2989902880</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Verburg</persoon>
            <persoon partij="CDA">Buijs</persoon>
         </item>
         <item attribuut="Datum_reaktie">1998-11-25</item>
         <item attribuut="Datum_indiening">1998-11-06</item>
         <item attribuut="Document-id">KVR8245</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="787" allpagenumbers="787 788" vetnummer="2989902880" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8245" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="386" onderwerp="" indiendatum="1998-11-6">
         <vrager partij="CDA" oorsprong="parlement">Verburg</vrager>
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1998-11-25">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Herinnert u zich uw (schriftelijke) toezegging van 2 februari jl. aan de Nederlandse Glaucoom Patiëntenvereniging dat u afgelopen voorjaar op geleide van een desbetreffend advies van de Ziekenfondsraad zou beslissen over het opnemen in het pakket van glaucoomgeneesmiddelen? </vraag>
      <vraag nummer="2">Is bedoeld advies van de Ziekenfondsraad reeds op 26 maart jl. verschenen? </vraag>
      <vraag nummer="3">Erkent het advies van de Ziekenfondsraad de therapeutische meerwaarde en de kosteneffectiviteit van de nieuwe glaucoomgeneesmiddelen? </vraag>
      <vraag nummer="4">Neemt Nederland binnen de Europese Unie een uitzonderingspositie in waar het betreft de vergoedingssstatus van nieuwe glaucoomgeneesmiddelen? Hoe verklaart u die positie? Welke oorzaken liggen hieraan ten grondslag? </vraag>
      <vraag nummer="5">Heeft het aangekondigde gesprek met de NP/CF en het WOCZ (waarin tevens de glaucoomgeneesmiddelen aan de orde zouden komen) reeds plaatsgevonden? Zo ja, wat waren daarvan de uitkomsten? </vraag>
      <vraag nummer="6">Heeft de Ziekenfondsraad reeds voor de zomer een behandelprotocol voor de glaucoommiddelen tot stand gebracht? </vraag>
      <vraag nummer="7">Waarom heeft u uw toezegging aan de Nederlandse Glaucoom Patiëntenvereniging (nog) geen gestand gedaan c.q. deze vereniging niet op de hoogte gesteld van de reden(en) die aan het uitstel van uw besluit ten grondslag liggen? </vraag>
      <vraag nummer="8" voetnoot="1">Herinnert u zich uw toezegging aan de vaste Kamercommissie voor Volksgezondheid, Welzijn en Sport op 23 september jl. <voetnoot nummer="1"/>dat u «binnen een maand een beslissing zou nemen over de toelating van de zogenaamde wachtkamergeneesmiddelen, waaronder de glaucoommiddelen»? Waarom bent u ook die toezegging niet nagekomen? Welke oorzaken liggen daaraan ten grondslag? </vraag>
      <vraag nummer="9">Wanneer zult u, gelet op uw eerdere toezeggingen, een beslissing nemen over de vergoeding van de nieuwe glaucoomgeneesmiddelen en daarover de Nederlandse Vereniging voor Glaucoompatiënten en de Kamer informeren? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="26 200 XVI" documentnummer="4">Kamerstuk 26 200 XVI, nr. 4</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">De Ziekenfondsraad is van mening dat deze nieuwe glaucoommiddelen voor een specifieke patiëntengroep een meerwaarde hebben. De Ziekenfondsraad heeft niet de kosteneffectiviteit beoordeeld, maar de kostenconsequenties voor de farmaceutische hulp. Vergoeding van deze middelen leidt tot macro meerkosten van f 15,5 mln. per jaar voor mijn budget voor geneesmiddelen. </antwoord>
      <antwoord nummer="4">Binnen de Europese Unie bepalen de lidstaten elk afzonderlijk hoe zij hun stelsel van gezondheidszorg regelen. Dit kan leiden tot verschillen in de vergoedingsstatus van geneesmiddelen. In Nederland wordt de vergoeding van geneesmiddelen geregeld via het Verstrekkingenbesluit ziekenfondsverzekering. Artikel 31 van dit besluit bepaald dat vanaf juli 1993 alleen geneesmiddelen die hetzij te plaatsen zijn in een groep van onderling vervangbare middelen, of bestemd zijn voor een ziekte waar nog geen medicamenteuze behandeling voor is die voor vergoeding in aanmerking komen. De nieuwe glaucoomgeneesmiddelen voldoen niet aan een van deze voorwaarden. Overigens ben ik voornemens om per 1 juli 1999 een wijziging van het Verstrekkingenbesluit te bevorderen, waarmee een nieuwe toelatingssystematiek voor geneesmiddelen wordt geïntroduceerd en waardoor artikel 31 komt te vervallen. </antwoord>
      <antwoord nummer="5">Dit gesprek heeft op 17 maart jl. plaatsgevonden. Een verslag van dit gesprek heb ik uw commissie op 20 april toegezonden. </antwoord>
      <antwoord nummer="6">Op 6 mei jl. heb ik de Ziekenfondsraad verzocht om samen met de behandelaren een behandelprotocol op te stellen. Ik heb van de Raad begrepen dat de afronding van dit protocol begin volgend jaar verwacht wordt. </antwoord>
      <antwoord nummer="7">Ik heb bij brief van 28 mei jl. de Glaucoomvereniging uitgebreid bericht over de stand van zaken met betrekking tot de nieuwe glaucoommiddelen, onder meer dat ik de Ziekenfondsraad had verzocht om een behandelprotocol tot stand te brengen. Ik had geen aanleiding om mij daarna opnieuw tot de patiëntenvereniging te wenden. </antwoord>
      <antwoord nummer="8 en 9">Mijn uitspraak van 23 september jl. was gebaseerd op mijn verwachting dat ik inderdaad binnen dat tijdsbestek deze beslissing zou kunnen nemen, vooruitlopend op de eerder genoemde voorgenomen wijziging van het Verstrekkingenbesluit ziekenfondsverzekering. Deze beslissing, waarmee een intensivering van f 15,5 miljoen gemoeid is, kon ik echter alleen nemen in samenhang met mijn plan van aanpak kostenbeheersing geneesmiddelen. Pas nadat ik daarin dekking had gevonden door meer te bezuinigen op de uitsluiting van de zelfzorggeneesmiddelen, kon ik mijn voorgenomen besluit om de glaucoomgeneesmiddelen per 1 februari 1999 in het pakket op te nemen bekend maken. Ik heb dit inmiddels in mijn «geneesmiddelenbrief» van 13 november jl. aan de Kamer meegedeeld. Ook de patiëntenvereniging zal ik van mijn voorgenomen besluit op de hoogte stellen. </antwoord>
      <noten afkomstig="antwoord"/>
   </antwoorden>
</kvr>
