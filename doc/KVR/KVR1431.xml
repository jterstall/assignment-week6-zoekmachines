<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leerkes (Unie 55+) over het effect van televisieprogramma's op kinderen (Ingezonden 23 maart 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1431
</item>
         <item attribuut="Inhoud">Betreft een proefschrift van mw. Valkenburg.</item>
         <item attribuut="Rubriek">Communicatie, media en informatievoorziening (Radio en televisie) Welzijn (Jeugdigen)</item>
         <item attribuut="Trefwoorden">Jeugdwelzijn Televisie</item>
         <item attribuut="Vindplaats">Kamervragen met antwoord 1994-1995, nr. 789, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="Unie 55+">Leerkes</persoon>
         </item>
         <item attribuut="Datum_reaktie">1995-05-09</item>
         <item attribuut="Datum_indiening">1995-03-23</item>
         <item attribuut="Document-id">KVR1431</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1605" allpagenumbers="1605 1606" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="789" onderwerp="" indiendatum="1995-03-23">
         <vrager partij="Unie 55+" oorsprong="parlement">Leerkes</vrager>
         <vraagt-aan/>
      </vraagdata>
      <antwoorddata antwoorddatum="1995-05-9">
         <antwoorder functie="staatssecretaris" ministerie="Onderwijs, Cultuur en Wetenschappen">Nuis</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1" voetnoot="1">Onderschrijft u de conclusies uit het proefschrift van mw. Valkenburg over het effect van televisieprogramma’s op kinderen? <voetnoot nummer="1"/>
      </vraag>
      <vraag nummer="2">Bent u bereid haar suggesties over te nemen, te weten het vermelden van deelprogramma’s (incl. aanvangstijden) binnen «totaalprogramma’s» voor kinderen, van leeftijdsindicaties bij programma’s en van een code waaruit de mate van agressiviteit afgelezen kan worden? Bent u bereid om zulks door de omroepen te doen uitvoeren? </vraag>
      <noten afkomstig="vraag">
         <noot nummer="1">The impact of television on children’s imagination, door mw. P. M. Valkenburg, Rijks Universiteit Leiden</noot>
      </noten>
   </vragen>
   <antwoorden aantal="2">
      <antwoord nummer="1">Het proefschrift van mevrouw dr. P. M. Valkenburg heeft als centraal thema de invloed van de televisie op de fantasie van kinderen. Zij onderscheidt daarbij drie aspecten van fantasie: het fantasiespel, dagdromen en creatieve fantasie. Zij komt onder meer tot de conclusie dat kinderen die veelvuldig gewelddadige programma’s zien, in hun fantasiespel gehinderd worden en meer agressieve dagdromen hebben. Ze kunnen ook minder goed originele verhalen of oplossingen voor problemen bedenken. Ik verkeer niet in de positie om een wetenschappelijk gefundeerd oordeel te vellen over de conclusies die mevrouw Valkenburg in haar dissertatie trekt. Wel lijkt mij toe dat veelvuldige blootstelling van kinderen aan gewelddadige programma’s schadelijk kan zijn voor hun ontwikkeling. </antwoord>
      <antwoord nummer="2" voetnoot="1">Ik wil voorop stellen dat de primaire verantwoordelijkheid voor het televisie-menu van kinderen berust bij de ouders/opvoeders. De voorstellen die mevrouw Valkenburg doet om in de programmagidsen bij ieder kinderprogramma een leeftijdsindicatie op te nemen alsmede een code waaruit de mate van agressiviteit van het desbetreffende programma(onderdeel) kan worden afgelezen, spreken mij in zoverre aan dat ouders/opvoeders op die manier wellicht beter in staat worden gesteld om hun verantwoordelijkheid jegens (kleine) kinderen gestalte te geven. Tegelijkertijd kan het subjectieve karakter van dergelijk indicaties en coderingen niet worden veronachtzaamd: wat voor de een gewelddadig is, hoeft dat voor een ander helemaal niet te zijn. Dat lijk mij echter geen onoverkomelijk bezwaar jegens de voorstellen van mw. Valkenburg. De omroeporganisaties hebben een duidelijke verantwoordelijkheid waar het gaat om de inhoud van hun uitzendingen. De Mediawet bepaalt nadrukkelijk (artikel 48 Mw) dat iedere instelling die zendtijd heeft verkregen, zelf verantwoordelijk is voor de vorm en inhoud van haar programma. Ten aanzien van bescherming van jeugdigen bepaalt de wet dat programma-onderdelen die de instelling die het verzorgt ongeschikt acht voor personen jonger dan twaalf, onderscheidenlijk zestien jaren, niet voor 20.00 uur, onderscheidenlijk 21.00 uur aanvangen. Bovendien dient direct vo´o´r aanvang van het desbetreffende programma-onderdeel meegedeeld te worden dat het ongeschikt wordt geacht voor jeugdige kijkers (artikel 53 Mw). Ik wijs erop dat deze bepalingen uitsluitend van toepassing zijn op de Nederlandse omroep, zowel publiek als commercieel. Zij hebben dus niet betrekking op de uitzendingen van RTL4 en 5, aangezien die zenders vallen onder de bevoegdheid van de Luxemburgse overheid. Op basis van de Europese Televisie-richtlijn (1989) is ook Luxemburg gehouden, erop toe te zien dat de televisie-uitzendingen van RTL4 en 5 geen onderdelen bevatten die ernstige schade kunnen berokkenen aan de psychische, geestelijke of morele ontwikkeling van minderjarigen. Ik ben bereid om de kwestie rond de gewelddadigheid van bepaalde programma-onderdelen voor te leggen aan de gezamenlijke omroeporganisaties, in casu aan het bestuur van de NOS. Daarbij vraag ik de omroepen om de suggesties van mevrouw Valkenburg ten aanzien van vermeldingen in de programmagidsen op hun merites te beoordelen. Een afschrift van die brief aan de NOS voeg ik ter informatie hierbij. <voetnoot nummer="1"/>Naar de inhoud daarvan moge ik kortheidshalve verwijzen. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
