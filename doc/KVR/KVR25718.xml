<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Krom (VVD) aan de staatssecretaris van Volkshuisvesting, Ruimtelijke Ordening en Milieubeheer over roetfilters op dieselauto's. (Ingezonden 9 mei 2006); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25718
</item>
         <item attribuut="Inhoud">Nederland mag van de Europese Commissie niet per 1 januari 2007 de invoering van roetfilters in nieuwe dieselauto's verplichten. Vragen over de argumentatie van de EC en over de consequenties voor de verkoop van dieselauto's en voor de luchtverontreiniging.</item>
         <item attribuut="Rubriek">Internationale betrekkingen (Europese Unie) Milieu (Luchtverontreiniging) Verkeer, vervoer en waterstaat (Motorrijtuigen)</item>
         <item attribuut="Trefwoorden">Europees recht Luchtverontreiniging Motorrijtuigen</item>
         <item attribuut="Vindplaats">Kamervragen met antwoord 2005-2006, nr. 1571, Tweede Kamer</item>
         <item attribuut="Vraagnr_bij_indiening">2050613030</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">De Krom</persoon>
         </item>
         <item attribuut="Datum_reaktie">2006-05-31</item>
         <item attribuut="Datum_indiening">2006-05-09</item>
         <item attribuut="Document-id">KVR25718</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3351" allpagenumbers="3351 3352 3353" vetnummer="2050613030" code="0506tkkvr1571" lopendefooter="Tweede Kamer, vergaderjaar 2005–2006, Aanhangsel" filenaam="KVR25718" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1571" onderwerp="" indiendatum="2006-05-9">
         <vrager partij="VVD" oorsprong="parlement">De Krom</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2006-05-31">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Klopt het dat de Europese Commissie Nederland heeft meegedeeld dat zij – vooruitlopend op invoering van Europese normen – niet kan ingaan op het Nederlandse verzoek om een emissiegrenswaarde van 5 mg deeltjesmassa per kilometer te mogen vaststellen voor personenauto’s en lichte bedrijfsauto’s die na 31 december 2006 in gebruik worden genomen, waardoor de facto de verplichte invoering van roetfilters op nieuwe dieselauto’s per 1 januari 2007 niet mogelijk is? <voetnoot nummer="1"/>
      </vraag>
      <vraag nummer="2">Is het waar dat u heeft gezegd het besluit van de Europese Commissie te betreuren en dat de Commissie «zijn oren heeft laten hangen naar de Europese auto-industrie?» Kunt u dat toelichten? Hoe beoordeelt u de juridische argumentatie van de Commissie – in het bijzonder dat de maatregel handelsbelemmerend zou werken – om niet op het Nederlandse verzoek in te gaan? </vraag>
      <vraag nummer="3">Is het waar dat invoering van deze maatregel per 1 januari 2007 tot gevolg zou hebben dat 240 modellen van dieselauto’s niet meer zouden mogen of kunnen worden verkocht? Kunt u inzicht geven in de feitelijke cijfers hoeveel modellen wel en niet meer zouden mogen worden verkocht en de gevolgen daarvan voor de Nederlandse consument? </vraag>
      <vraag nummer="4" voetnoot="2">Kunt u de argumentatie van de Commissie beoordelen dat door invoering van deze maatregel vooral de verkoop van kleinere dieselauto’s zonder roetfilter zou worden getroffen, met als potentieel gevolg dat de CO <voetnoot nummer="2"/>-uitstoot door het verkeer zou toenemen? </vraag>
      <vraag nummer="5">Kunt u aangeven waarom destijds de invoering van de katalysator vooruitlopend op de rest van Europa wel was toegestaan en de invoering van roetfilters nu niet? </vraag>
      <vraag nummer="6">Welke consequenties heeft de uitspraak van de Europese Commissie voor het behalen van de Europese normen voor luchtkwaliteit in Nederland? </vraag>
      <vraag nummer="7">Welke mogelijke kosteneffectieve maatregelen zijn er voorhanden om uitstel van de maatregel te compenseren? </vraag>
      <vraag nummer="8">Per wanneer verwacht u dat in geheel Europa de normen worden aangescherpt waardoor roetfilters verplicht worden gesteld? Gaat u zich inzetten om in Europa een brede coalitie van lidstaten te vormen die zich inzet voor scherp bronbeleid voor onder andere personenauto’s? Welke concrete resultaten heeft u bereikt na herhaalde oproepen vanuit de Tweede Kamer om aanscherping van emissie-eisen voor voertuigen in Europees verband te versnellen? </vraag>
      <noten afkomstig="vraag">
         <noot nummer="1" datum="2006-05-4" bron="Het Financieele Dagblad">Het Financieele Dagblad, 4 mei 2006</noot>
      </noten>
   </vragen>
   <antwoorden aantal="8">
      <antwoord nummer="1">Ja, het klopt dat de Europese Commissie – na een inhoudelijke beoordeling – heeft besloten geen goedkeuring te geven aan de Nederlandse bepalingen om bovengenoemde emissiegrenswaarde in te voeren. </antwoord>
      <antwoord nummer="2">Ik heb inderdaad gezegd het besluit van de Europese Commissie te betreuren. De overgrote meerderheid van de autofabrikanten lijkt in staat zijn om met ingang van 1 januari 2007 hun gangbare modellen dieselauto’s van een roetfilter te voorzien. Onder meer op basis hiervan ben ik van mening dat de bezwaren van een eventuele handelsbelemmering, zo hier al sprake van is, niet opwegen tegen de voordelen van de extra bescherming van het milieu- en de gezondheid die dit biedt. Inmiddels heeft het Kabinet overigens besloten om tegen de afwijzing in beroep te gaan. </antwoord>
      <antwoord nummer="3">De commissie noemt het getal van 240 modellen, maar geeft daar zelf ook bij aan dat het de stand van zaken van december 2005 betreft. De stijging per kwartaal van modellen die leverbaar zijn met roetfilter is echter aanzienlijk. Mijn inschatting is dat – als de verplichting door zou gaan circa 5% van de autotypes met ingang van 1 januari 2007 nog niet leverbaar zal zijn met een roetfilter. De gevolgen wat betreft keuzemogelijkheid voor de consument lijken daarom gering. Als de verplichting wegvalt bestaat het gevaar dat dit percentage terug gaat vallen. </antwoord>
      <antwoord nummer="4" voetnoot="2">Het aandeel voertuigen dat nu al met een roetfilter geleverd kan worden is inderdaad lager bij kleinere voertuigen dan bij grotere voertuigen. In Nederland worden echter zeer weinig kleine dieselauto’s verkocht: de categorie kleine auto’s maakt slechts circa 5% uit van de totale markt voor dieselauto’s. Een deel van dit kleine marktaandeel kan waarschijnlijk niet geleverd worden met roetfilters. De kopers van dit relatief kleine marktaandeel hebben de keuze een andere kleine dieselauto te kopen die wel een roetfilter heeft om of over te gaan op een benzine of lpg auto. Het effect op de CO <voetnoot nummer="2"/>-uitstoot zal daarom gering zijn. Ik verwacht echter dat fabrikanten van kleinere dieselvoertuigen met het vooruitzicht van een Europese verplichtstelling in 2009 snel overgaan op het leveren van voertuigen met een roetfilter. </antwoord>
      <antwoord nummer="5">De discussie eind jaren ’80 met de Europese Commissie ging niet over het mogen verplichten van de katalysator, maar over een fiscaal stimuleringsregime, waarbij auto’s die aan strengere eisen voldeden dan de destijds geldende Europese eisen een korting kregen op de Bijzondere Verbruiksbelasting (thans aangeduid als BPM). Het fiscaal of anderszins stimuleren van de verkoop van auto’s die nu reeds aan vastgestelde toekomstige normen voldoen of bij gebreke daaraan, zoals op dit moment bij de personenauto, aan door de Commissie daartoe aanbevolen informele normen, wordt sindsdien geaccepteerd. Een verdergaande maatregel, zoals het feitelijk verbieden van auto’s die niet aan zulke strengere dan de geldende normen voldoen, gaat de Europese Commissie naar nu blijkt te ver. </antwoord>
      <antwoord nummer="6">Het MNP is in haar berekeningen van het Prinsjesdagpakket niet uitgegaan van de invoering van een Nederlandse verplichtstelling omdat dit onzeker was; men heeft wel het beleidspakket (met stimuleringsmaatregen e.d.) verrekend. De uitspraak van de Europese Commissie heeft wel effect. Het zal weinig consequenties hebben voor het behalen van de normen voor de achtergrondconcentratie voor fijn stof; de maatregelen hebben meer effect in de lokale omgeving. In lokale gebieden waar de luchtkwaliteitproblemen groot zijn (de zgn. hot-spots in het stedelijk gebied) kan de afwijzing wel effect hebben op het (niet) halen van de grenswaarde voor het daggemiddelde. Dit wordt vooral door het (lokale) verkeer veroorzaakt en dan met name door de uitstoot van fijn stof door dieselauto’s. </antwoord>
      <antwoord nummer="7">Compensatie kan vooral gevonden worden in het bewerkstelligen dat zo veel mogelijk consumenten en bedrijven vrijwillig een roetfilter laten plaatsen. Er bestaat al een stimulering voor roetfilters op nieuwe diesel personenvoertuigen; in dit jaar volgen regelingen voor retrofit-roetfilters bij bestaande personenauto’s en vrachtauto’s. Tevens is er een convenant voor milieuzones in steden afgesloten. Daar bovenop is er mede door acties van maatschappelijke organisaties en bedrijven die maatschappelijk verantwoord ondernemen momentum ontstaan om bij veel bedrijven dieselauto’s met roetfilters te plaatsen. Ook de Rijksoverheid doet dit uiteraard. Momenteel wordt onderzocht of het zinvol en mogelijk is om de motorrijtuigenbelasting te differentiëren naar milieukenmerken. Daarnaast wordt de fiscale behandeling van aardgas als motorbrandstof opnieuw bezien. Vanaf januari 2007 wordt de gemeentewet gewijzigd, zodat gemeenten parkeervergunningen kunnen afgeven op basis van milieukenmerken. Deze maatregelen garanderen natuurlijk geen 100% verkoop van roetfilters op nieuwe diesels maar zijn wel gericht op het behalen van een zo groot mogelijk marktaandeel van voertuigen met een roetfilter. </antwoord>
      <antwoord nummer="8">De Europese Commissie heeft in december 2005 een voorstel voor een Euro 5 Verordening gepubliceerd, met daarin opgenomen aangescherpte emissienormen voor personenauto’s en lichte bestelauto’s. In dat Euro 5 voorstel is een norm voor fijn stof opgenomen die toepassing van roetfilters de facto verplicht stelt. De Commissie stelt voor om Euro 5 18 maanden na publicatie inwerking te laten treden voor nieuwe types personenauto’s en 36 maanden na publicatie voor alle verkochte nieuwe auto’s. Nu zowel de Milieuraad als het Europese Parlement hebben aangegeven te willen streven naar een akkoord in 1e lezing, zouden roetfilters op nieuwe modellen dieselauto’s in 2009 en op alle modellen in 2010 verplicht kunnen worden. Dit zou een versnelling betekenen ten opzichte van de oorspronkelijk voorziene data van inwerkingtreding in 2010 (nieuwe types) en 2011 (alle nieuwe verkopen). De druk die Nederland in samenwerking met andere landen heeft uitgeoefend heeft er toe geleid dat de Europese Commissie in haar voorstel een constructie heeft gekozen die versnelling van een verplichting van roetfilters mogelijk maakt. Met betrekking tot NO x -emissies van dieselauto’s gaat het Euro 5 voorstel niet ver genoeg; de stand der techniek laat een forse aanscherping van de NO x waarden in 2008 nog niet toe. Nederland heeft daarom in de Milieuraad van oktober 2004 het voorstel gedaan om ook een Euro 6 stap op te nemen, gericht op spoedige vergaande aanscherping van de NO x -norm voor diesels. Veelvuldige bilaterale contacten met andere lidstaten hebben er toe geleid dat in de Milieuraad een grote meerderheid voorstander is van het opnemen van Euro 6. Eerste signalen uit het Europese Parlement wijzen in dezelfde richting. Het belangrijkste discussiepunt op dit moment is de datum van inwerkingtreding van Euro 6. Enige versnelling ten opzichte van de oorspronkelijk planning van 2015 (nieuwe types) en 2016 (alle nieuwe verkopen) lijkt waarschijnlijk. Nederland probeert deze data, te vervroegen. Nederland heeft zowel voor Euro 5 als voor Euro 6 voorstellen gedaan voor limietwaarden voor NO x en fijn stof; deze lijken te worden overgenomen. </antwoord>
      <noten afkomstig="antwoord"/>
   </antwoorden>
</kvr>
