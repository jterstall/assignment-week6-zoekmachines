<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Geen (D66) aan de staatssecretaris van Sociale Zaken en Werkgelegenheid, dhr. Rutte, over de kwaliteit van besturen van pensioenfondsen. (Ingezonden 20 november 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16830
</item>
         <item attribuut="Inhoud">Betreft een vraag over de dekkingstekorten bij pensioenfondsen. Zijn de tekorten mede te wijten aan de kwaliteit van de besturen en bestuurders?</item>
         <item attribuut="Rubriek">Inkomen en rechtspositie (VUT en pensionering)</item>
         <item attribuut="Trefwoorden">Pensioenfondsen</item>
         <item attribuut="Vindplaats">Kamervragen met antwoord 2002-2003, nr. 481, Tweede Kamer</item>
         <item attribuut="Vraagnr_bij_indiening">2020303370</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="D66">Van Geen</persoon>
         </item>
         <item attribuut="Datum_reaktie">2002-12-09</item>
         <item attribuut="Datum_indiening">2002-11-20</item>
         <item attribuut="Document-id">KVR16830</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1015" allpagenumbers="1015 1016" vetnummer="2020303370" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16830" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="481" onderwerp="" indiendatum="2002-11-20">
         <vrager partij="D66" oorsprong="parlement">Van Geen</vrager>
         <vraagt-aan>de staatssecretaris van Sociale Zaken en Werkgelegenheid, dhr. Rutte,</vraagt-aan>
      </vraagdata>
      <antwoorddata antwoorddatum="2002-12-9">
         <antwoorder functie="staatssecretaris" ministerie="Sociale Zaken en Werkgelegenheid">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het ontstaan van dekkingstekorten bij pensioenfondsen mede te wijten aan de kwaliteit van de besturen en bestuurders? </vraag>
      <vraag nummer="2">Hoe geeft de Pensioen- en Verzekeringskamer (PVK) invulling aan de toetsing van de kwaliteit van besturen en bestuurders? </vraag>
      <vraag nummer="3">Zijn de werknemers-bestuurders in ondernemingspensioenfondsen voldoende onafhankelijk om hun verantwoordelijkheid naar beste weten in te vullen? Indien dat niet altijd het geval is, vindt u dat acceptabel? </vraag>
      <vraag nummer="4">Hoe is de aansprakelijkheid van besturen van pensioenfondsen geregeld? Wordt die verzekerd? Zo ja, wie betaalt de premie? </vraag>
      <vraag nummer="5">Hoe vaak heeft de PVK in de afgelopen jaren gebruik gemaakt van bevoegdheden om de kwaliteit van besturen veilig te stellen? Hoe vaak is er aangedrongen op vertrek van een of meer bestuurders, is een stille bewindvoerder aangesteld? </vraag>
      <vraag nummer="6">Bent u van mening dat de kwaliteit van de besturen, de voorwaarden daarvoor en het toezicht daarop voldoende zijn? Zo nee, welke maatregelen zijn nodig? Heeft de PVK meer middelen nodig? Is aanpassing van de pensioenwet gewenst? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Het is uiteraard denkbaar en ook aannemelijk dat in enkele gevallen de problemen rond de dekkingsgraad mede te wijten zijn aan de kwaliteit van het bestuur of de bestuurders. Ik heb echter tot dusverre geen aanwijzingen dat hiervan op grote schaal sprake is. </antwoord>
      <antwoord nummer="2">De PVK heeft de wijze waarop zij invulling en uitvoering geeft aan deze toets alsmede de criteria waaraan zij toetst vastgelegd in beleidsregels die in het jaar 2000 in de Staatscourant (Stcrt. 183) zijn gepubliceerd. </antwoord>
      <antwoord nummer="3">Ik beschik niet over feitelijke informatie op basis waarvan ik tot een afgewogen oordeel kan komen op de vraag of de werknemersbestuurders in ondernemingspensioenfondsen in de praktijk voldoende onafhankelijk hun verantwoordelijkheid kunnen waarmaken. Tijdens de behandeling van het wetsvoorstel tot wijziging van de Pensioen- en Spaarfondsenwet in verband met toezicht, het verbod op uitstelfinanciering en waardeoverdracht (Kamerstukken 26 415) zijn door mijn ambtsvoorganger echter ook twijfels geuit over de positie van bestuurders, dit geldt zowel voor de werknemer- als werkgeversbestuurders, van kleine ondernemingspensioenfondsen. Met name in situaties waarin de positie of de continuïteit van de onderneming op het spel staat is het denkbaar dat de onafhankelijkheid van de bestuursleden, in het geding is. Dit was, naast de twijfels over de mogelijkheden voor deze pensioenfondsen om te voldoen aan de nieuwe kwaliteitseisen, één van de argumenten voor diens voorstel om pensioenfondsen met minder dan 100 deelnemers te verbieden om eigen beheer te voeren. Dit voorstel is echter door het parlement verworpen. Bij het opstellen van de Pensioenwet zal ik mij beraden over de vraag of de onafhankelijkheid van pensioenfondsbestuurders kan of moet worden verbeterd. Ook verdere stappen op weg naar kwaliteit en professionaliteit van pensioenfondsbesturen en bestuurders zullen daarbij worden betrokken. </antwoord>
      <antwoord nummer="4">Bestuursleden zijn op grond van het rechtspersonenrecht, artikel 2.9 van het Burgerlijk Wetboek, verantwoordelijk voor het bestuur van een pensioenfonds. In artikel 18 van de PSW is bepaald dat ieder van de bestuurders van een pensioenfonds verplicht is zowel wet- en regelgeving na te leven als de bepalingen op grond van de statuten en reglementen van het fonds. Bij overtreding van deze bepaling heeft de PVK de bevoegdheid tot het opleggen van een dwangsom of een bestuurlijke boete. Er is geen wettelijke verplichting om een aansprakelijkheidsverzekering af te sluiten. In de praktijk komen dergelijke aansprakelijkheidsverzekeringen echter wel voor. De premie daarvoor komt soms ten laste van het fonds. Het komt ook voor dat de aansprakelijkheid van de bestuurders valt onder de aansprakelijkheidsverzekering van de werkgever. In die gevallen komen de kosten ten laste van de werkgever. </antwoord>
      <antwoord nummer="5">De mogelijkheid om bestuurders en (mede) beleidsbepalers te toetsen op hun deskundigheid en betrouwbaarheid is per 1 januari 2001 van kracht geworden. De beleidsbepalers van pensioenfondsen moeten op continue basis aan de kwaliteitseisen voldoen. De beoordeling daarvan door de PVK – de toetsing – kan op verschillende momenten plaatsvinden, doch in ieder geval bij een voorgenomen (her)benoeming of aanstelling in een beleidsbepalende functie en als er aanleiding is tot hertoetsing. Overigens is, in afwijking van de toetsing bij andere financiële instellingen, niet alleen de kwaliteit van een individuele bestuurder bij aanstelling maatgevend. Door middel van een in te dienen deskundigheidsplan krijgt zowel de PVK als het betrokken pensioenfonds inzicht in de deskundigheid van het gehele bestuur. De verplichte inhoud van het plan, zoals op basis van de bij vraag 2 genoemde beleidsregels, leidt ertoe dat de bewustwording binnen de afzonderlijke pensioenfondsen ten aanzien van de deskundigheid gestimuleerd wordt. De fondsen zijn immers genoodzaakt hun gedachten te laten gaan over de gewenste en aanwezige kennis en ervaring en over de beste manier om lacunes daarin op te lossen. Vanuit deze functie vormt het deskundigheidsplan dan ook een belangrijk discussiestuk voor de PVK met de pensioenfondsen bijvoorbeeld in het kader van een periodiek overleg of een onderzoek ter plaatse. Daarbij kan zij kritisch stilstaan bij de analyse van het betrokken fonds en zonodig aandringen op het versterken van de deskundigheid, bijvoorbeeld door het volgen van een beleggingscursus eventueel in combinatie met permanente educatie. In dit proces zijn tot dusver geen individuele bestuurders afgetoetst op ondeskundigheid. Daarbij is relevant op te merken dat van het feit dat een fondsbestuur zich bij elke nieuwe benoeming weer een oordeel moet vormen omtrent de deskundigheidsverdeling binnen het bestuur, een duidelijk preventieve werking uitgaat. Conclusie is dat de wettelijke maatregelen, op het punt van de deskundigheid van fondsbestuurders, hebben bijgedragen aan verhoging van de deskundigheid van de fondsbesturen. Sinds het jaar 2000 zijn bij drie fondsen bewindvoerders actief geweest en is één stille curator aangesteld. </antwoord>
      <antwoord nummer="6">Ik heb geen redenen om aan te nemen dat over het algemeen de kwaliteit van de besturen onvoldoende is. Voor aanpassing of uitbreiding van de wet acht ik op dit moment onvoldoende aanleiding aanwezig. Bij de evaluatie van de wetswijzigingen die met PSW 1,5 fase zijn doorgevoerd zullen beide aspecten, zowel de aan bestuurders te stellen eisen als de toezichtmiddelen die de PVK in het verlengde daarvan nodig heeft, evenwel nadrukkelijk worden betrokken. </antwoord>
      <noten afkomstig="antwoord"/>
   </antwoorden>
</kvr>
