<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Klaas de Vries (PvdA) aan de minister voor Vreemdelingenzaken en Integratie over de presentatie van Syriërs ten overstaan van een Syrische delegatie. (Ingezonden 21 februari 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24997
</item>
         <item attribuut="Inhoud">Vragen naar aanleiding van bericht in Nederlands Dagblad (16 februari 2006) dat een groot aantal Syriërs ter vaststelling van hun identiteit wordt gepresenteerd aan een daartoe speciaal uit Syrië overgekomen delegatie (en niet ten overstaan van de Syrische diplomatieke vertegenwoordiging in Nederland). Leden van de Syrische geheime dienst zouden deel uitmaken van die delegatie. Welke afspraken zijn met Syrië gemaakt over de presentaties en blijven er medewerkers van IND of Vreemdelingendienst aanwezig bij de bijeenkomsten? [Aanvulling op eerdere vragen van het lid Huizinga-Heringa (ChristenUnie), 17 februari 2006].</item>
         <item attribuut="Rubriek">Criminaliteit en openbare orde (Inlichtingen- en veiligheidsdiensten) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Inlichtingen- en veiligheidsdiensten Syrië Vreemdelingen</item>
         <item attribuut="Vindplaats">Kamervragen met antwoord 2005-2006, nr. 950, Tweede Kamer</item>
         <item attribuut="Vraagnr_bij_indiening">2050608520</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Klaas de Vries</persoon>
         </item>
         <item attribuut="Datum_reaktie">2006-02-23</item>
         <item attribuut="Datum_indiening">2006-02-21</item>
         <item attribuut="Document-id">KVR24997</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2013" allpagenumbers="2013 2014" vetnummer="2050608520" code="0506tkkvr950" lopendefooter="Tweede Kamer, vergaderjaar 2005–2006, Aanhangsel" filenaam="KVR24997" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="950" onderwerp="" indiendatum="2006-02-21">
         <vrager partij="PvdA" oorsprong="parlement">Klaas de Vries</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2006-02-23">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het waar dat een groot aantal Syriërs, ter vaststelling van hun identiteit wordt gepresenteerd aan een speciaal naar Nederland overgekomen delegatie uit Syrië? <voetnoot nummer="1"/>Zo ja, wie zijn deze vertegenwoordigers uit Syrië? Is het waar dat het hierbij gaat om leden van een Syrische geheime dienst? Wat zijn de specifieke bevoegdheden van de leden van deze delegatie? Waar vinden deze presentaties plaats? </vraag>
      <vraag nummer="2">Waarom vinden deze presentaties niet plaats ten overstaan van de Syrische diplomatieke vertegenwoordiging in Nederland? </vraag>
      <vraag nummer="3">Welke specifieke afspraken zijn gemaakt tussen de Nederlandse en de Syrische autoriteiten ten aanzien van deze presentaties? Betreffen deze afspraken ook het aantal te verstrekken laissez-passers aan niet rechtmatig in Nederland verblijvende Syriërs? </vraag>
      <vraag nummer="4">Kunt u aangeven welke informatie wordt verstrekt aan de Syrische delegatie? Betreft dit informatie van de Vreemdelingendienst? Op welke wijze wordt gewaarborgd dat geen vertrouwelijke informatie ter kennis komt van deze delegatie? </vraag>
      <vraag nummer="5">Is het waar dat er IND-medewerkers of medewerkers van de Vreemdelingendienst aanwezig zijn bij deze presentaties? Wat zijn de bevindingen van deze medewerkers over het verloop van de gehouden presentaties? Toelichting Deze vragen dienen ter aanvulling op eerdere vragen terzake van het lid Huizinga-Heringa (ChristenUnie), ingezonden 17 februari 2006 (vraagnummer 2050608270). </vraag>
      <noten afkomstig="vraag">
         <noot nummer="1" datum="2006-02-16" bron="Nederlands Dagblad">Nederlands Dagblad, 16 februari 2006</noot>
      </noten>
   </vragen>
   <antwoorden aantal="5">
      <antwoord nummer="1">Ja, dat is waar. Een Syrische delegatie verblijft op dit moment in Nederland om gesprekken te voeren met vreemdelingen met vermoedelijk de Syrische nationaliteit teneinde hun identiteit en nationaliteit vast te stellen, zulks in het kader van de ten behoeve van deze vreemdelingen ingediende aanvragen om een laissez-passer. De Syrische delegatie bestaat uit twee immigratiedeskundigen van het Syrische Ministerie van Binnenlandse Zaken, die bevoegd zijn tot het vaststellen van identiteit en nationaliteit van Syrische onderdanen. De presentaties vinden plaats op de IND-kantoren te Zwolle en Den Bosch alsmede in Uitzetcentrum Rotterdam. </antwoord>
      <antwoord nummer="2">Er is geen Syrische diplomatieke vertegenwoordiging in Nederland, de hiervoor geaccrediteerde vertegenwoordiging bevindt zich in Brussel. Gezien het grote aantal aanvragen voor een vervangend reisdocument in combinatie met de vestigingsplaats van de ambassade van Syrië is er in overleg met die ambassade voor gekozen om een Syrische delegatie over te laten komen. Het gebeurt overigens wel vaker dat er immigratiedeskundigen uit een bepaald land worden uitgenodigd voor de vaststelling van de identiteit en nationaliteit van een groep vreemdelingen. Deze immigratiedeskundigen verlenen op die manier bijstand aan de ambassade. </antwoord>
      <antwoord nummer="3">Met de Syrische autoriteiten is besproken dat de delegatie naar aanleiding van de presentaties nader onderzoek naar identiteit en nationaliteit zal doen. De ambassade zal op de hoogte worden gesteld van de uitkomsten van het onderzoek, waarna de IND hierover zal worden bericht. De ambassade in Brussel geeft in deze zaken de laissez-passers af, indien kan worden vastgesteld dat de vreemdeling de Syrische nationaliteit heeft. Er zijn geen afspraken gemaakt over het aantal te verstrekken laissez-passers, omdat dit niet mogelijk is. Er is immers vooraf niet te bepalen hoeveel laissez-passers er kunnen worden verstrekt nu dit geheel afhangt van de uitkomsten van het nadere onderzoek naar identiteit en nationaliteit. </antwoord>
      <antwoord nummer="4">Aan de delegatie wordt enkel informatie omtrent identiteit en nationaliteit verstrekt. Deze informatie is afkomstig is van de vreemdelingenpolitie en de IND. De bestaande werkinstructies beschrijven dat vertrouwelijke gegevens, zoals gegevens waaruit zou kunnen blijken dat de persoon een asielprocedure heeft doorlopen, niet worden overgelegd. Hierop vindt in iedere zaak afzonderlijk controle plaats. Uit ieder individueel dossier blijkt welke stukken aan de autoriteiten zijn verstrekt, wie dat gedaan heeft en wie dat heeft gecontroleerd. Overigens worden geen vingerslips verstrekt. </antwoord>
      <antwoord nummer="5">De vreemdelingenpolitie is niet aanwezig bij de presentaties. Bij de eerste twaalf presentaties waren medewerkers van de IND aanwezig. De delegatie heeft daarna te kennen gegeven geen belang te hechten aan de aanwezigheid van de IND bij de presentaties, behoudens de introductie van de delegatie aan de vreemdeling. Derhalve heeft de IND zich hier verder toe beperkt. Hierbij is van belang dat het inrichten van de feitelijke presentatie een zaak is van de betreffende autoriteiten. De handelwijze ten aanzien van aanvragen voor afgifte van laissez passers en de daarbijbehorende presentaties is exclusief voorbehouden aan die autoriteiten. Nadat het gesprek van de vreemdeling met de delegatie heeft plaatsgevonden vindt er overigens direct een terugkoppeling door de delegatie aan de IND plaats, waarbij de vreemdeling aanwezig is. Deze werkwijze heeft niet geleid tot klachten van de gepresenteerde vreemdelingen, of anderszins tot signalen die er op duiden dat deze werkwijze niet zorgvuldig zou zijn. </antwoord>
      <noten afkomstig="antwoord"/>
   </antwoorden>
</kvr>
