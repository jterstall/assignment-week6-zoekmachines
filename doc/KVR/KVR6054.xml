<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Noorman-den Uyl en Van Nieuwenhoven (beiden PvdA) over de toepassing van de Wet boeten en maatregelen. (Ingezonden 10 oktober 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6054
</item>
         <item attribuut="Inhoud">De vraag betreft de bij de uitvoering gehanteerde (mogelijk verschillende) termijnen en boeten, naar aanleiding van een casus in het TV-programma 'KASSA'. In zijn antwoord verwijst staatssecretaris De Grave (SZW) naar zijn antwoord op eerdere Kamervragen (Aanhangsel Handelingen nr. 224, 1997-1998).</item>
         <item attribuut="Rubriek">Sociale zekerheid (Misbruik sociale zekerheid)</item>
         <item attribuut="Trefwoorden">Misbruik sociale verzekeringen</item>
         <item attribuut="Vindplaats">Kamervragen met antwoord 1997-1998, nr. 330, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Noorman-den Uyl</persoon>
            <persoon partij="PvdA">Van Nieuwenhoven</persoon>
         </item>
         <item attribuut="Datum_reaktie">1997-11-24</item>
         <item attribuut="Datum_indiening">1997-10-10</item>
         <item attribuut="Document-id">KVR6054</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="673" allpagenumbers="673 674" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6054" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="330" onderwerp="" indiendatum="1997-10-10">
         <vrager partij="PvdA" oorsprong="parlement">Noorman-den Uyl</vrager>
         <vrager partij="PvdA" oorsprong="parlement">Van Nieuwenhoven</vrager>
         <vraagt-aan/>
      </vraagdata>
      <antwoorddata antwoorddatum="24 november 1997), zie ook Aanhangsel Handelingen nr. 224, vergaderjaar 1997–1998">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het programma KASSA en de daarin gepresenteerde casus waarbij een AAW-uitkeringsgerechtigde vanwege een te late melding van werkaanvaarding een boete kreeg? <voetnoot nummer="1"/>
      </vraag>
      <vraag nummer="2">Meent u dat de wet van de uitvoeringsorganisatie geen andere handelwijze toelaat dan die van GAK-Nederland b.v. te Dordrecht, ook in beroep in deze zaak? </vraag>
      <vraag nummer="3" voetnoot="2">Zo ja, hoe verklaart u het feit dat de Wet boeten en maatregelen gebaseerd is op gelijke regels in elf sociale zekerheidswetten, terwijl in deze casus bij de uitvoering afwijkend gehandeld wordt tussen verschillende sociale zekerheidswetten terzake van deze onderwerpen? <voetnoot nummer="2"/>
      </vraag>
      <vraag nummer="4">Zo neen, bent bereid met de LISV in overleg te treden over de wijze van toepassing van de Wet boeten en maatregelen, de noodzaak van het te allen tijde individueel toetsen van een voorgenomen sanctie op verwijtbaarheid, benadeling en financiële omstandigheden, mede in relatie tot de toepassing van andere sociale zekerheidswetten (zoals de bijstandswet op basis waarvan de minister van Sociale Zaken in een uitvoeringsvoorschrift een relatie legt tot de hoogte van het inkomen en de zwaarte van de sanctie) en de Kamer daarover op afzienbare termijn te informeren? </vraag>
      <vraag nummer="5">Kunt u zich voorstellen dat daar waar bij de cliënte en haar ouders op generlei wijze sprake is van opzet tot benadeling, zelfs niet van nonchalance, alleen maar van onbekendheid met regelgeving die niet eerder door de uitvoeringsorganisatie aan hen is bekend gemaakt, de bejegening door de uitvoeringsorganisatie als bijzonder grievend wordt ervaren? Meent u niet dat de uitvoeringsorganen zorgvuldigheid dienen te betrachten inzake bejegening van cliënten en dat, zolang niet vastgesteld is dat er sprake is van schuld of opzet tot misleiding, die suggestie ongepast is in de correspondentie? </vraag>
      <noten afkomstig="vraag">
         <noot nummer="1">4 oktober 1997</noot>
         <noot nummer="2">Te laat informeren/mededelingsverplichting. De sanctie op het te laat nakomen van een mededeling of informatieverplichting: bij de kinderbijslag is de boete f 50,–, in deze casus bij de AAW f 150,–. Proportionaliteit van de sanctie. De bijstandswet houdt rekening met het feit of er daadwerkelijk sprake is van benadeling of onverschuldigde betaling bij het vaststellen van een sanctie. In deze casus, waarin geen sprake is van benadeling, ook materieel niet gezien het moment van het uit eigener beweging melden, wordt een fictieve berekening gehanteerd om een benadeling te poneren. De hoogte van de sanctie. De bijstandswet relateert de hoogte van de sanctie mede aan de hoogte van het inkomen; in de casus gaat het om een inkomen op bijstandsniveau waarbij de sanctie meer dan 10% van het inkomen bedraagt. Deze zeer zware sanctie leidt tot een verschil in de toepassing van sancties in Abw en AAW</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">In de in het programma Kassa aan de orde zijnde casus ging het om het opleggen van een boete vanwege het niet tijdig voldoen aan de inlichtingenplicht. De wet bepaalt dat een belanghebbende verplicht is om op verzoek van het uitvoeringsorgaan of uit eigen beweging onverwijld mededeling te doen van alle feiten en omstandigheden, waarvan het belanghebbende redelijkerwijs duidelijk is, dat die van invloed kunnen zijn op het recht op of de hoogte van de uitkering, of het bedrag dat daaraan wordt uitbetaald. Indien deze verplichting niet of niet behoorlijk wordt nagekomen, dient het uitvoeringsorgaan een boete op te leggen. De hoogte van de boete wordt door het uitvoeringsorgaan afstemd op de ernst van de gedraging, op de mate van verwijtbaarheid en op de omstandigheden waarin belanghebbende verkeert. Indien daarvoor dringende redenen aanwezig zijn, kan het uitvoeringsorgaan besluiten van het opleggen van een boete af te zien. Een uitvoeringsorgaan heeft, gegeven de kaders van de wet- en regelgeving, enige ruimte bij het nemen van een sanctiebesluit. </antwoord>
      <antwoord nummer="3">De wettelijke bepalingen inzake het opleggen van een sanctie (boeten en maatregelen) zijn op wetsniveau voor de sociale zekerheidswetten nagenoeg gelijk. Anders dan uit de door de leden Noorman-den Uyl en Van Nieuwenhoven gegeven toelichting (in de voetnoot) zou kunnen worden opgemaakt, treden ook in de uitvoering van deze bepalingen geen grote verschillen op. Eventuele verschillen kunnen verklaard worden door verschillen tussen sancties: tussen de boeten en de maatregelen. Zo is er een verschil tussen de boeten en de maatregelen voor wat betreft de hoogte. De laagste boete in de AKW en de AAW bedraagt f 150,–. Het door de Kamerleden aangehaalde bedrag van f 50,– in de AKW heeft dan ook geen betrekking op een boete maar op een maatregel. De hoogte van deze maatregel (f 50,–) is vastgelegd in de maatregelenbesluiten van de Sociale Verzekeringsbank. Ter verduidelijking wil ik hier nog ingaan op het verschil tussen een boete en een maatregel (in relatie tot de algemene inlichtingenplicht). Een boete wordt opgelegd bij het niet of niet behoorlijk nakomen van de algemene inlichtingenplicht (zie ook mijn antwoord op vraag 2). Deze maatregel wordt opgelegd bij het overtreden van overige in de wet opgelegde verplichtingen (onder meer het nakomen van de controlevoorschriften van het uitvoeringsorgaan). Toegespitst naar de vraag welke sanctie wordt opgelegd bij het niet nakomen van de inlichtingenplicht, luidt het antwoord als volgt. De in de sociale zekerheidswetten opgenomen inlichtingenplicht maakt onderscheid tussen de plicht om op verzoek van het uitvoeringsorgaan, en de plicht om uit eigen beweging onverwijld, inlichtingen te verstrekken aan het uitvoeringsorgaan. Wanneer sprake is van een plicht om inlichtingen op verzoek te verstrekken, wordt een maatregel opgelegd wanneer de belanghebbende niet tijdig (binnen de gestelde termijn) de gevraagde inlichtingen verstrekt. In alle overige situaties leidt overtreding van de inlichtingenplicht tot het opleggen van een boete. Zo dient een boete te worden opgelegd wanneer belanghebbende inlichtingen (ook die op verzoek van het uitvoeringsorgaan) verstrekt, en deze gegevens blijken niet juist of volledig te zijn. Eveneens dient een boete te worden opgelegd, indien de belanghebbende niet onverwijld uit eigen beweging alle feiten en omstandigheden aan het uitvoeringsorgaan mededeelt, die relevant zijn voor het recht op en de hoogte van de uitkering (zie daartoe ook mijn antwoorden op de vragen van het lid Van Dijke). </antwoord>
      <antwoord nummer="4">Met betrekking tot het te allen tijde individueel toetsen van een voorgenomen boete op verwijtbaarheid, ernst van de gedraging en de omstandigheden waarin belanghebbende verkeert, zijn de bepalingen voor alle sociale zekerheidswetten gelijk. In afwijking van de sociale voorzieningswetten (zoals de bijstandswet), wordt met betrekking tot een voorgenomen maatregel, in de sociale verzekeringswetten niét getoetst op de omstandigheden waarin belanghebbende verkeert. In de sociale verzekeringswetten zijn de persoonlijke omstandigheden niet relevant voor het vaststellen van het recht op en de hoogte van de uitkering. In de sfeer van de bijstand spelen de persoonlijke omstandigheden altijd een rol. Een en ander is ook aan de orde geweest in de memorie van antwoord (Eerste Kamer, 23 909, nr. 114b). Ik zie dan ook vooralsnog geen reden om in dit verband met het Lisv in overleg te treden. Overigens merk ik naar aanleiding van deze vragen op dat de Wet boeten en maatregelen onderwerp is van een evaluatie. In dat kader vindt reeds ambtelijk overleg plaats met het Lisv. </antwoord>
      <antwoord nummer="5">Het is vanzelfsprekend dat de uitvoeringsorganen zich jegens hun cliënten correct dienen op te stellen en daarbij de nodige zorgvuldigheid betrachten, zeker in onderhavige situaties. Desalniettemin zal het in de praktijk wel eens voorkomen dat een cliënt zich in bepaalde gevallen gegriefd voelt. Dit toont voor een uitvoeringsorgaan de noodzaak aan de gehanteerde procedures en daarbij horende formuleringen zorgvuldig op te stellen en van tijd tot tijd opnieuw te beoordelen en zonodig bij te stellen. In het kader van de evaluatie van de wet Boeten zal ook aandacht worden geschonken aan dit aspect van de boete-oplegging en zal zonodig aanpassing volgen. Overigens merk ik op dat wanneer een cliënt van mening is dat de handelwijze van het uitvoeringsorgaan te wensen over laat, de betrokkene een klacht kan indienen bij het betreffende uitvoeringsorgaan. De wijze waarop dergelijke klachten worden behandeld dient door het uitvoeringsorgaan te zijn geregeld. Gelet op de verantwoordelijkheidsverdeling (het Lisv is verantwoordelijk voor de uitvoering van de werknemersverzekeringen) acht ik het niet opportuun op het individuele geval van deze mevrouw. </antwoord>
      <noten afkomstig="antwoord"/>
   </antwoorden>
</kvr>
