<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verhagen en Van Ardenne-van der Hoeven (beiden CDA) aan de minister van Buitenlandse Zaken over vermisten uit Srebrenica. (Ingezonden 17 maart 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8949
</item>
         <item attribuut="Inhoud">Vragen naar activiteiten vanuit Nederland en in internationaal verband om opheldering te krijgen over het lot van de vermisten van Srebrenica.</item>
         <item attribuut="Rubriek">Veiligheidsbeleid en defensie (Oorlogen en conflicten) Welzijn (Oorlogsslachtoffers)</item>
         <item attribuut="Trefwoorden">Bosnie-Herzegovina Oorlogsmisdrijven Oorlogsslachtoffers</item>
         <item attribuut="Vindplaats">Kamervragen met antwoord 1998-1999, nr. 998, Tweede Kamer</item>
         <item attribuut="Vraagnr_bij_indiening">2989909710</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="CDA">Verhagen</persoon>
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">1999-03-22</item>
         <item attribuut="Datum_indiening">1999-03-17</item>
         <item attribuut="Document-id">KVR8949</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2043" allpagenumbers="2043 2044" vetnummer="2989909710" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8949" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="998" onderwerp="" indiendatum="1999-03-17">
         <vrager partij="CDA" oorsprong="parlement">Verhagen</vrager>
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="1999-03-22">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hebt u kennisgenomen van het verzoek van onder andere Dhr. H. Nuhanovic (voormalig tolk van Dutchbat en UNMO) om nadere initiatieven van Nederlandse zijde tot opheldering over het lot van de vermisten van Srebrenica? </vraag>
      <vraag nummer="2">Bent u bereid op dit verzoek in te gaan? Zo neen, waarom niet? </vraag>
      <vraag nummer="3">Welke stappen hebt u gezet nadat in het verleden de Nederlandse ambassadeur te Bosnië-Herzegovina vergeefs om opheldering heeft verzocht bij de toenmalige president van de Republica Srpska, mw. Plavsic, over het lot van de 242 vermisten die op 13 juli 1995 uit de compound te Potocari zijn vertrokken? </vraag>
      <vraag nummer="4">Zal Nederland anderszins bij de vertegenwoordigers van de Republica Srpska blijven aandringen op het verkrijgen van opheldering over het lot van de vermisten van Srebrenica? </vraag>
      <vraag nummer="5">Welke activiteiten worden er in internationaal verband (Internationale Rode Kruis en het Internationale Comité inzake vermiste personen) op dit moment nog ondernomen om opheldering te verkrijgen over het lot van de vermisten? </vraag>
      <vraag nummer="6">Wordt er in dit verband nog actief onderzoek gedaan naar massagraven? </vraag>
      <vraag nummer="7">Is er in dit verband aan de Kamer enig resultaat te melden van de in de laatste twee vragen gemelde activiteiten? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Teneinde de traag verlopende opsporing en identificatie van vermisten en slachtoffers te bespoedigen, ben ik bereid, zoals gesuggereerd door dhr. Nuhanovic, bij het Internationale Comité van het Rode Kruis (ICRC) en het Internationale Comité inzake Vermiste Personen (ICMP) te bepleiten dat deze organisaties speciale aandacht besteden aan de groep van 242 slachtoffers waarvan het geslacht bekend is, alsmede bij benadering de lokatie en het tijdstip van vermissing. Daar deze slachtoffers mogelijk op dezelfde plaatsen zijn vermoord en begraven, zal het wellicht makkelijker zijn om de tot deze groep behorende personen te identificeren. </antwoord>
      <antwoord nummer="3">De lijst met 239 namen van Moslim-mannen die op gezag van Dutchbat in Potocari op 13 juli 1995 is opgesteld, aangevuld met de drie namen van de familieleden van dhr. Nuhanovic, werd op 19 februari 1997 aan de toenmalige president van de Republika Srpska, mw. Plavsic, overhandigd met het verzoek opheldering over het lot van deze mensen te verschaffen. Dit gesprek leverde geen concrete resultaten op. In juni 1997 is op uitdrukkelijk verzoek van Nederland door de toenmalige Hoge Vertegenwoordiger, Carl Bildt, de zaak van de vermisten van Srebrenica opnieuw aangekaart bij mw. Plavsic, wederom zonder resultaat. Voorts levert Nederland belangrijke financiële bijdragen aan het opgraven en identificeren van slachtoffers. Sinds 1996 heeft Nederland ruim 5,4 miljoen gulden beschikbaar gesteld aan ICRC, ICMP, Physicians for Human Rights en Finse forensische experts, waarvan inmiddels 3 miljoen gulden is uitgegeven. </antwoord>
      <antwoord nummer="4">Nederland zal primair de nadruk leggen op het ondersteunen van de activiteiten van die organisaties die op dit terrein over de grootste expertise beschikken. Ik verwacht daarvan meer dan van afzonderlijke Nederlandse stappen. In dat licht zal ik de Ambassadeur in Sarajevo instrueren om samen met dhr. Nuhanovic en andere nabestaanden het Internationale Rode Kruis te benaderen met het verzoek speciale aandacht te geven aan het lot van de 242 personen op de genoemde lijst. Overigens zij vermeld dat uit contacten met het ICRC reeds is gebleken dat enkele tientallen namen van de lijst niet overeenkomen met bij het ICRC geregistreerde vermisten. Uiteraard zal bij een nieuwe regering in de Republika Srspka worden aangedrongen op medewerking aan de pogingen van internationale organisaties om het lot van de vermisten in Bosnië-Herzegovian op te helderen. </antwoord>
      <antwoord nummer="5 en 6">Zowel het ICRC als het ICMP organiseren regelmatig bijeenkomsten met de drie Bosnische partijen, waarbij wordt gestreefd naar opheldering van het lot van de vermisten. Vanwege de verbeterde samenwerking tussen de partijen is in 1998 belangrijke vooruitgang geboekt bij de openlegging van graven. Daarnaast speelt het Joegoslavië-Tribunaal een sleutelrol bij de opgraving van slachtoffers uit Srebrenica. In het kader van mogelijke strafrechtelijke vervolgingen stelt het Tribunaal de doodsoorzaak van de slachtoffers vast. Vervolgens draagt het Tribunaal de lichamen over aan de autoriteiten voor identificatie. De identificatie ondervindt problemen vanwege de staat waarin de stoffelijke overschotten zich bevinden. </antwoord>
      <antwoord nummer="7">Van de in totaal 20 058 verzoeken aan het ICRC tot opsporing van vermiste personen zijn inmiddels 2098 gevallen opgehelderd. Daarvan bleken 251 personen in leven te zijn, van 1178 werd het stoffelijke overschot geïdentificeerd en van 669 anderen kon op andere wijze worden vastgesteld dat zij zijn overleden. In de periode november 1997 tot en met december 1998 hebben de drie partijen 2053 lichamen uit massagraven geborgen, waarvan er in december 1998 1082 waren geïdentificeerd. </antwoord>
      <noten afkomstig="antwoord"/>
   </antwoorden>
</kvr>
