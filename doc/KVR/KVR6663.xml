<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Vlies (SGP) over het rapport «Oneigenlijke concurrentie door te kort schietende wetshandhaving». (Ingezonden 23 januari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6663
</item>
         <item attribuut="Inhoud">Betreft toenemende oneigenlijke concurrentie die bonafide bedrijven (met kostenposten voor arbodiensten en naleving van milieuwetten) ondervinden van illegaal opererende bedrijven.</item>
         <item attribuut="Rubriek">Bedrijfsleven en industrie (Midden- en kleinbedrijf) Belastingen (Belastingfraude) Criminaliteit en openbare orde (Fraude) Handel en economie (Mededinging) Milieu (Milieudelicten)</item>
         <item attribuut="Trefwoorden">Economische delicten Fraude Mededinging Midden- en kleinbedrijf Milieudelicten</item>
         <item attribuut="Vindplaats">Kamervragen met antwoord 1997-1998, nr. 846, Tweede Kamer</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SGP">Van der Vlies</persoon>
         </item>
         <item attribuut="Datum_reaktie">1998-03-09</item>
         <item attribuut="Datum_indiening">1998-01-23</item>
         <item attribuut="Document-id">KVR6663</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1733" allpagenumbers="1733 1734" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6663" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="846" onderwerp="" indiendatum="1998-01-23">
         <vrager partij="SGP" oorsprong="parlement">Van der Vlies</vrager>
         <vraagt-aan/>
      </vraagdata>
      <antwoorddata antwoorddatum="9 maart 1998) Zie ook Aanhangsel Handelingen nr. 712, Vergaderjaar 1997–1998).">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer en de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Heeft u kennis genomen van het rapport «Oneigenlijke concurrentie door te kort schietende wetshandhaving» van het Bureau voor Economische Argumentatie? </vraag>
      <vraag nummer="2">Deelt u de conclusie van het rapport dat te kort schietende wetshandhaving een belangrijke oorzaak is van de toenemende oneigenlijke concurrentie die het bonafide bedrijfsleven ondervindt van illegaal opererende bedrijven? </vraag>
      <vraag nummer="3">Heeft de regering enig cijfermatig inzicht in de mate waarin de Vestigingswet, de ARBO-wet en de milieuwetgeving door de bedrijven worden ontdoken? Zo neen, is de regering bereid hiernaar nader onderzoek te (doen) verrichten? </vraag>
      <vraag nummer="4">Bestaat de indruk dat de versoepeling van de Vestigingswetgeving, alsmede de afschaffing van de strafrechtelijke handhaving van deze regelgeving heeft geleid tot een toename van het aantal wetsovertredingen? </vraag>
      <vraag nummer="5">Staan de inspecteurs van de Stichting Behartiging Aannemers Belangen voldoende middelen ter beschikking om langs civielrechtelijke weg effectief te kunnen optreden tegen illegaal gevestigde bouwbedrijven? </vraag>
      <vraag nummer="6">Controleert de Arbeidsinspectie alleen op werkdagen tussen negen en vijf, terwijl het waarschijnlijk is dat veel overtredingen plaatsvinden na deze tijden of tijdens de weekwisseling? </vraag>
      <vraag nummer="7">Ziet u in de bevindingen van het BEA-rapport aanleiding de controle op de naleving van de voor het bedrijfsleven relevante wetgeving te versterken? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het rapport van KPMG/BEA geeft de opvattingen weer van een aantal ondernemers uit een viertal sectoren die zij in discussiebijeenkomsten met de onderzoekers hebben geuit. Het onderzoek heeft dus een beperkte opzet die een dergelijke algemene en vergaande conclusie niet rechtvaardigt. Ik kan de conclusie van dit rapport op basis van dit onderzoek dus ook niet onderschrijven. </antwoord>
      <antwoord nummer="3">In dit jaar zal een evaluatie van de Vestigingswet Bedrijven 1954 worden gehouden. Daarbij zal ook aandacht worden geschonken aan de mate waarin de Vestigingswet wordt nageleefd. Met betrekking tot naleving van de Arbowet beschikt de Arbeidsinspectie over kwantitatieve gegevens. Hier wordt jaarlijks verslag van gedaan in het inspectieverslag van de Arbeidsinspectie waarin de resultaten van de op risico-inschatting gebaseerde handhavingsactiviteiten zijn opgenomen. Wat betreft de milieuwetgeving wordt de Tweede Kamer om het jaar via de zogenoemde Voortgangsberichten geïnformeerd over de stand van zaken met betrekking tot de handhaving. In 1997 is een Voortgangsbericht aan de Tweede Kamer gezonden. </antwoord>
      <antwoord nummer="4">Ik heb op dit moment geen aanwijzingen in die richting. De hiervoor bedoelde evaluatie van de Vestigingswet beoogt onder meer inzicht te geven in de vraag of deze wet sinds de modernisering per 1 januari 1996 minder wordt nageleefd dan voorheen. Ook zal in de evaluatie worden ingegaan op de gevolgen van het praktisch wegvallen van de strafrechtelijke handhaving. Er zijn geen aanwijzingen dat het aantal overtredingen van de Arbowet of van de milieuwetgeving als gevolg van de versoepeling van de Vestigingswet is toegenomen. </antwoord>
      <antwoord nummer="5">De SBAB’s bereiden jaarlijks enkele honderden groepsacties voor. Veel procedures worden niet doorgezet, onder andere omdat de betreffende bedrijven alsnog ervoor zorgdragen dat ze voldoen aan de voorschriften. Uiteindelijk worden jaarlijks enige tientallen juridische procedures doorgezet. Hoewel de inspecteurs van de SBAB’s aangeven dat zij in een aantal gevallen met bewijsproblemen geconfronteerd worden, blijkt civielrechtelijke handhaving ten aanzien van illegaal gevestigde bouwbedrijven in de praktijk dus wel degelijk plaats te vinden. Bij handhaving van de Arbowet of van de milieuwetgeving spelen de SBAB’s overigens geen rol. </antwoord>
      <antwoord nummer="6">Het merendeel van de inspecties die door de Arbeidsinspectie worden uitgevoerd vindt plaats tijdens kantooruren. Dit vloeit voort uit het feit dat de meeste economische activiteit in deze tijdsperiode plaatsvindt. In het kader van de handhaving van de Arbowet en de Arbeidstijdenwet wordt ook ’s avonds en ’s nachts opgetreden. Ook vindt projectmatig inzet van inspecteurs buiten kantooruren plaats. In het kader van de opsporing van illegale tewerkstelling treedt de Arbeidsinspectie in de regel in samenwerking met andere opsporingsdiensten reeds veelvuldig op buiten kantooruren. </antwoord>
      <antwoord nummer="7">Gezien de beperkte opzet van het onderzoek zie ik thans geen aanleiding om de controle op de naleving van de desbetreffende wetten te versterken. Overigens moet op dit moment niet worden vooruitgelopen op de uitkomsten van de eerdergenoemde evaluatie van de Vestigingswet. Met betrekking tot de Arbowet zal in het jaarprogramma 1998 worden opgenomen dat in relevante sectoren programmatisch zal worden geïnspecteerd buiten reguliere kantooruren. </antwoord>
      <noten afkomstig="antwoord"/>
   </antwoorden>
</kvr>
