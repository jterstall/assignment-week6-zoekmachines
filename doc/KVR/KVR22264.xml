<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister voor Vreemdelingenzaken en Integratie over de gezondheidszorg voor asielzoekerskinderen en -jongeren. (Ingezonden 18 januari 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22264
</item>
         <item attribuut="Inhoud">De zorg voor jonge asielzoekers en voor jonge kinderen van asielzoekers schiet ernstig tekort. Ook de algehele kwaliteit van de zorg in asielzoekerscentra verslechterd door het sluiten van centra en de vele wisselingen in de teams.</item>
         <item attribuut="Rubriek">Gezondheidszorg (Algemeen) Welzijn (Jeugdigen) Welzijn (Vreemdelingen en asielzoekers)</item>
         <item attribuut="Trefwoorden">Gezondheidszorg Jeugdwelzijn Vluchtelingen Vreemdelingen</item>
         <item attribuut="Vindplaats">Kamervragen met antwoord 2004-2005, nr. 956, Tweede Kamer</item>
         <item attribuut="Vraagnr_bij_indiening">2040506520</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2005-02-17</item>
         <item attribuut="Datum_indiening">2005-01-18</item>
         <item attribuut="Document-id">KVR22264</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2031" allpagenumbers="2031 2032" vetnummer="2040506520" code="0405tkkvr956" lopendefooter="Tweede Kamer, vergaderjaar 2004–2005, Aanhangsel" filenaam="KVR22264" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="956" onderwerp="" indiendatum="2005-01-18">
         <vrager partij="GroenLinks" oorsprong="parlement">Vos</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2005-02-17">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het document van Kenniscentrum vluchtelingen en gezondheid Pharos, waarin geconstateerd wordt dat de gezondheidssituatie van kinderen van asielzoekers en jonge asielzoekers structureel verwaarloosd wordt en dat de kans dat zij (blijvende) schade oplopen reëel is? <voetnoot nummer="1"/>
      </vraag>
      <vraag nummer="2">Deelt u de mening van de in dit document geraadpleegde deskundigen, zoals RIAGG en UNICEF, dat de psychische stoornissen van de ouders van deze jongeren ontwrichtend kunnen werken op hun ontwikkeling? Zo ja, kunt u uiteenzetten in welke mate het huidige vreemdelingen- en welzijnsbeleid voorziet in arrangementen om blijvende schade aan deze jongeren te voorkomen? Zijn deze arrangementen voldoende? Zo ja, waarom? Zo neen, waarom niet? </vraag>
      <vraag nummer="3">Heeft, de RIAGG Noord-Holland u ervan op de hoogte gesteld dat het behandelen van kinderen die lang in Nederland verblijven en nu Nederland uitgezet worden een onmogelijke opgave is? Zo ja, wat is uw mening hierover en bent u bereid een afschrift van uw antwoord aan de RIAGG Noord-Holland aan de Kamer te zenden? </vraag>
      <vraag nummer="4">Klopt het dat medewerkers van de medische Opvang Asielzoekers steeds vaker laten horen dat de kwaliteit van de zorg in asielzoekerscentra ernstig verslechtert door het sluiten van centra en de vele wisselingen in de teams, waardoor de continuïteit van de zorg onder druk staat? Zo ja, hoe frequent bereikten deze klachten u in de afgelopen jaren en wat heeft u hierop geantwoord? </vraag>
      <vraag nummer="5">Kunt u een overzicht geven van het aantal minderjarige asielzoekers dat de afgelopen vijf jaren met psychische problemen kampt, gerelateerd aan de voorkomende psychische problemen onder Nederlandse jongeren? Waarin uiten deze psychische problemen zich? </vraag>
      <vraag nummer="6">Ziet u in de conclusies van dit kennisdocument van Pharos, vooral voor wat betreft het heroverwegen van het vreemdelingenbeleid met het oog op de gevolgen van daaruit voortvloeiende maatregelen op de gezondheid en het welzijn van kinderen van asielzoekers en jonge asielzoekers, aanleiding om actie te ondernemen? Zo ja, welke? Zo neen, waarom niet? </vraag>
      <noten afkomstig="vraag">
         <noot nummer="1" titel="Gezondheid, veiligheid en ontwikkelingscondities van jonge asielzoekers">«Gezondheid, veiligheid en ontwikkelingscondities van jonge asielzoekers», Bram Tuk, www.pharos.nl</noot>
      </noten>
   </vragen>
   <antwoorden aantal="6">
      <antwoord nummer="1">Dit document is mij bekend. </antwoord>
      <antwoord nummer="2">Voor alle kinderen en jongeren geldt, dat psychische stoornissen van hun ouders ontwrichtend kunnen werken op hun ontwikkeling. Dit beperkt zich derhalve niet alleen tot asielzoekerskinderen en jonge asielzoekers. In het zorgaanbod voor jeugdige asielzoekers wordt preventieve zorg structureel aangeboden, voor 0–4-jarigen door de Thuiszorgorganisaties, voor 4–19-jarigen door de GGD’en. In dit preventieve zorgaanbod wordt rekening gehouden met de specifieke omstandigheden van de asielzoekerskinderen. De Geestelijke Gezondheidszorg en de Jeugdzorg zijn in principe onbelemmerd toegankelijk voor jeugdige asielzoekers. De vraag of deze arrangementen voldoende zijn om blijvende schade aan de ontwikkeling van deze jongeren te voorkomen, kan ik niet met zekerheid beantwoorden. Bij het bieden van adequate zorg aan deze jongeren wordt beoogd om de blijvende schade aan de ontwikkelingen van deze jongeren zoveel mogelijk te voorkomen c.q. te beperken. </antwoord>
      <antwoord nummer="3">Voorzover ik heb kunnen nagaan heb ik geen brief hierover ontvangen van de RIAGG Noord-Holland. Om die reden kan ik op deze vragen geen inhoudelijke reactie geven. In het algemeen merk ik op dat terugkeer van uitgeprocedeerde asielzoekers, ook van minderjarigen een onvermijdelijk onderdeel vormt van het vreemdelingenbeleid. Iedere asielaanvraag wordt op zijn individuele merites beoordeeld en daarbij vindt steeds een zorgvuldige afweging plaats van alle in het geding zijnde belangen. </antwoord>
      <antwoord nummer="4">Er zijn signalen dat de Medische Opvang Asielzoekers (MOA) zich zorgen maakt over het effect van sluitingen van asielzoekerscentra op de kwaliteit van de zorg. Echter, de sluiting van asielzoekerscentra is een onontkoombaar gegeven, gezien de teruglopende bezetting. Dit betekent inderdaad dat er wisselingen in de medische teams plaatsvinden. Niettemin ben ik van mening dat de kwaliteit van de zorg hierdoor niet dusdanig onder druk komt te staan dat dit negatieve effecten heeft voor de zorgverlening. Hiertoe worden de nodige waarborgen in acht genomen. Door regelmatig contact tussen het COA en de managers van de MOA, alsmede door de zorgvuldige overdracht van medische dossiers is er constante aandacht voor de continuïteit en de kwaliteit van de zorg. </antwoord>
      <antwoord nummer="5" voetnoot="1">Er is geen overzicht van deze gegevens over de laatste vijf jaar. Er zijn gegevens bekend uit enkele kleine onderzoeken, welke niet als representatief kunnen worden beschouwd om daaruit algemene conclusies te trekken. Deze onderzoeken worden uitgevoerd door de medewerkers van COA. Eén daarvan wordt aangehaald in het document van Pharos. In een ander onderzoek, uitgevoerd in Noord Nederland <voetnoot nummer="1"/>, werd bij 50% van de onderzochte kinderen van 4 t/m 15 jaar, enige vorm van psychopathologie geconstateerd. Met dezelfde vragenlijst was dit bij 20% van de Nederlandse kinderen het geval. Het meest frequent, volgens dit onderzoek, uitten de problemen bij de asielzoekerskinderen zich in angst, nervositeit, piekeren en psychosomatische klachten. De gegevens voor het onderzoek in Noord Nederland werden verzameld in 2003 en 2004. </antwoord>
      <antwoord nummer="6">Ik kan mij niet vinden in sommige conclusies die Stichting Pharos in het betreffende document heeft opgenomen. Zo concludeert Pharos dat de kwaliteit van opvang, opvoeding en onderwijs voor kinderen en jongeren, die in de asielprocedure zitten, onvoldoende is, waardoor zij zich niet gezond voelen en zich niet normaal kunnen ontwikkelen. Verder concludeert Pharos dat de effecten van het huidige vreemdelingenbeleid met zich brengen dat er thans een situatie aan het ontstaan is van structurele verwaarlozing. Zowel bij het maken van nieuw beleid als bij het beslissen op een aanvraag tot toelating worden de belangen van minderjarige asielzoekers steeds meegenomen. Dit laat echter onverlet dat bepaalde gevolgen van het vreemdelingenbeleid onafwendbaar zijn. Zo vormt, zoals hierboven ook reeds staat aangegeven bij mijn antwoord op vraag 3, de terugkeer van uitgeprocedeerde asielzoekers, waaronder minderjarigen, een onderdeel van het vreemdelingenbeleid. Iedere asielaanvraag wordt op zijn individuele merites beoordeeld en daarbij vindt steeds een zorgvuldige afweging plaats van alle in het geding zijnde belangen. Voorts is ten aanzien van het bieden van de zorg aan illegalen in de Illegalennota (Kamerstukken II 2003/04, 29 537, nrs. 1 en 2) een aparte passage opgenomen. Hieruit blijkt dat de basis rechten van illegalen als rechten op onderwijs en gezondheidszorg niet worden aangetast als gevolg van de wens van de overheid om illegaliteit te bestrijden. Om die reden hebben ook de illegalen toegang tot spoedeisende medische zorg. Gelet op hetgeen ik hiervoor heb opgemerkt, zie ik op dit moment geen aanleiding om ter zake acties te ondernemen. </antwoord>
      <noten afkomstig="antwoord">
         <noot nummer="1">Bouwman, E.; Jansen, W.; Lovera Riva, A.; de Niet, D.; Reesink, G.; Schreuder, M. Geestelijke gezondheid bij asielzoekers in Noord Nederland. MOA Noord Nederland, 20</noot>
      </noten>
   </antwoorden>
</kvr>
