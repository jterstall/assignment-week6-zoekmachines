<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Witteveen-Hevinga (PvdA) over aardgasleidingen in Zeeland. (Ingezonden 12 februari 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6911
</item>
         <item attribuut="Inhoud">Vragen over de aanleg van twee aardgasleidingen over nagenoeg hetzelfde tracé nabij Zelzate in Zeeland, door de Gasunie en Delta nutsbedrijven.</item>
         <item attribuut="Rubriek">Energie, water en grondstoffen (Aardgas) Verkeer, vervoer en waterstaat (Goederenvervoer)</item>
         <item attribuut="Trefwoorden">Aardgas Pijpleidingen</item>
         <item attribuut="Vindplaats">Kamervragen met antwoord 1997-1998, nr. 1068, Tweede Kamer</item>
         <item attribuut="Vraagnr_bij_indiening">25</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="PvdA">Witteveen-Hevinga</persoon>
         </item>
         <item attribuut="Datum_reaktie">1998-04-09</item>
         <item attribuut="Datum_indiening">1998-02-12</item>
         <item attribuut="Document-id">KVR6911</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2189" allpagenumbers="2189 2190" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6911" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1068" onderwerp="" indiendatum="1998-02-12">
         <vrager partij="PvdA" oorsprong="parlement">Witteveen-Hevinga</vrager>
         <vraagt-aan/>
      </vraagdata>
      <antwoorddata antwoorddatum="9 april 1998). Zie ook Aanhangsel Handelingen nr. 820, Vergaderjaar 1997–1998">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van de plannen tot aanleg van twee aardgasleidingen volgens éénzelfde tracé nabij Zelzate in Zeeland door zowel de Gasunie N.V. als Delta nutsbedrijven, teneinde een verbinding te maken met de Interconnector uit het Verenigd Koninkrijk? <voetnoot nummer="1"/>
      </vraag>
      <vraag nummer="2">Speelt deze problematiek voorzover u weet ook in andere gebieden in Nederland? </vraag>
      <vraag nummer="3">Welk algemeen belang is gediend bij de aanleg van twee aardgasleidingen over nagenoeg éénzelfde tracé, gelet op het nadeel van dubbel ruimtebeslag en de daaraan verbonden gevolgen? </vraag>
      <vraag nummer="4">Welke bestuurlijke organen bepalen of er pijp- c.q. gasleidingen mogen komen? Welke criteria worden op basis van welke regelgeving daarbij toegepast? </vraag>
      <vraag nummer="5">Bent u voornemens voorstellen te doen ter voorkoming van aanleg van één of meer aardgasleidingen van verschillende bedrijven volgens nagenoeg éénzelfde tracé in het kader van de liberalisering van de Europese gasmarkt? </vraag>
      <vraag nummer="6">Bent u van mening dat onafhankelijk leidingbeheer kan bijdragen aan het voorkomen van de aanleg van dubbele leidingen? </vraag>
      <vraag nummer="7">Wat is de stand van zaken met betrekking tot de uitvoering van de motie Witteveen-Hevinga c.s. inzake de inrichting en beheer van de ondergrond? </vraag>
      <noten afkomstig="vraag">
         <noot nummer="2"/>
         <noot nummer="1" datum="1998-12-9" bron="De Stem">De Stem, 9 december 1998</noot>
         <noot nummer="2" documenttype="Kamerstuk" kamerstuk-id="24 252, 22 232" documentnummer="9">Kamerstuk 24 252, 22 232, nr. 9</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Nee. </antwoord>
      <antwoord nummer="3">Bij de aanleg van de aardgasleidingen hebben de Gasunie en Delta nutsbedrijven niet naar het algemene belang gekeken, maar naar het belang van de eigen, (semi)private onderneming. Naar de inschatting van beide ondernemingen kunnen zij hun eigen leiding op een economisch verantwoorde manier exploiteren. Aanvankelijk hebben beide ondernemingen wel overleg gevoerd over het leggen van een gezamenlijke leiding. Zij kwamen echter niet tot overeenstemming. Aangezien er in Nederland vrijheid van leidingaanleg bestaat, is er in beginsel geen aanleiding om zulks te verbieden. Uiteraard moeten beide ondernemingen voldoen aan de regelgeving m.b.t. het leggen van leidingen. Het nadeel van extra ruimtebeslag is uiterst beperkt. De beide leidingen worden tezamen en tegelijkertijd in één sleuf aangelegd, waardoor de belemmerende strook, waarop door de leidingbeheerder een zakelijk-recht-overeenkomst met de grondeigenaar wordt afgesloten, slechts één meter breder (11 meter) is dan bij de aanleg van één leiding noodzakelijk zou zijn (10 meter). De gevolgen van het leggen van twee leidingen in plaats van één is derhalve minimaal. Door het gezamenlijk aanleggen van de beide leidingen (een provinciale voorwaarde voor de aanleg van deze leidingen) is er ook tijdens de aanlegfase nauwelijks of geen verschil in overlast voor grondeigenaren met de situatie bij de aanleg van één grotere leiding. Het tegelijkertijd leggen van deze leidingen is het meest efficiënt, zowel voor de ondernemingen als voor de betrokken overheden en particulieren. </antwoord>
      <antwoord nummer="4">In principe is het aanleggen en gebruiken van buisleidingen vrij van vergunningen, mits er overeenstemming is met de grondeigenaren, maar in de praktijk geschiedt dit doorgaans op grond van een concessie met de daaraan verbonden voorwaarden. De concessie wordt op voordracht van de Minister van EZ verleend bij Koninklijk Besluit. Voor de verlening wordt advies ingewonnen bij de Ministeries Verkeer en Waterstaat, Volkshuisvesting, Ruimtelijke Ordening en Milieubeheer, Defensie, Landbouw, Natuurbeheer en Visserij, Sociale Zaken en Werkgelegenheid en Volksgezondheid, Welzijn en Sport en de betrokken provincies. De concessie geeft doorgaans een globaal tracé aan voor de aan te leggen leiding. Het gedetailleerde tracé, de wijze van aanleg en de inpassing in het landschap wordt vastgesteld in het volgens de concessie verplichte overleg met de interdepartementale Planologische Werkcommissie (PWC). Bij de besluitvorming laat de PWC zich adviseren door de betrokken colleges van Gedeputeerde Staten. Voorts richt de commissie zich bij de vaststelling van het tracé zo veel mogelijk naar de bestaande planologische reserveringen voor buisleidingen, zoals vastgesteld in het Structuurschema Buisleidingen (SBUI). In deze beleidsnotitie is een toetsingskader voor de beoordeling van de ruimtelijke consequenties bij tracering, aanleg, gebruik en beheer van buisleidingen opgenomen in de vorm van een aantal richtlijnen. Deze richtlijnen (15) worden dan ook gehanteerd als uitgangspunten bij de geschetste besluitvorming. Aanleg van een buisleiding zonder een concessie is in principe mogelijk indien overeenstemming bereikt kan worden met de betrokken grondeigenaren en de vergunning-verlenende autoriteiten. In de praktijk gebeurt dit zelden, omdat men alleen met een concessie en een Verklaring van Openbaar Belang, welke eveneens bij Koninklijk Besluit op voordracht van de Minister van Verkeer en Waterstaat wordt verleend, een beroep kan doen op toepassing van de Belemmeringenwet Privaatrecht. Met dat beroep kan een grondeigenaar verplicht worden de aanleg en instandhouding van een leiding te </antwoord>
      <antwoord nummer="5">Nee. </antwoord>
      <antwoord nummer="6">Nee, want ook bij onafhankelijk leidingbeheer is het denkbaar dat, net zoals in het onderhavige geval, twee ondernemingen om technische en/of economische redenen kiezen voor het aanleggen van een eigen leiding. </antwoord>
      <antwoord nummer="7" voetnoot="1">Ik heb indertijd de motie Witteveen-Hevinga (TK 95/96, 24 525, nr. 9), handelend over ruimtelijke ordening van de ondergrond, ondersteund en gezegd dat één en ander bestudeerd wordt. Ook heb ik toen voor de diepe ondergrond een relatie gelegd met de nieuwe Mijnbouwwet <voetnoot nummer="1"/>. Voor wat betreft de studies merk ik het volgende op: Door het Ministerie van Volkshuisvesting, Ruimtelijke Ordening en Milieubeheer (RPD) is in 1997 een haalbaarheidsstudie uitgevoerd naar de ruimtelijke planning van de ondergrond. Bij deze studie stond de vraag centraal of het in Nederland mogelijk is om met het huidige instrumentarium – nu en in de toekomst – een adequate belangenafweging te maken. Gebleken is dat het huidige ruimtelijke ordeningsinstrumentarium in beginsel geschikt is om een integrale afweging van (veel) ondergrondse functies te maken. Wel werd er in dezelfde studie geconstateerd dat het toepassen van het bestaande instrumentarium en het kennisniveau op gemeentelijk en provinciaal niveau te wensen over laat. Het Ministerie van Volkshuisvesting, Ruimtelijke Ordening en Milieubeheer streeft naar verbetering hierin via onder meer het Stimuleringsprogramma Intensief Ruimtegebruik. De afstemming tussen de nieuwe Mijnbouwwet en de Wet op de Ruimtelijke Ordening is bezien in het kader van bovengenoemde motie. Mede naar aanleiding hiervan heeft de toenmalige Rijks Geologische Dienst (thans Nederlands Instituut voor Toegepaste Geowetenschappen TNO) eerdere studies geactualiseerd. Op grond van deze studies kan nog steeds worden geconstateerd dat voor de ondergrond, welke door het bereik van de nieuwe Mijnbouwwet zal worden bestreken (dieper dan 100 meter), het aantal praktische toepassingen voor het gebruik van die ondergrond vooralsnog beperkt zal blijven en voor de mogelijke opties voldoende mogelijkheden in de ondergrond aanwezig zijn. De ontwerp Mijnbouwwet ligt thans voor advies bij de Raad van State. Ten slotte wordt er op dit moment in het kader van de Interdepartementale Projectgroep Ondergronds Transport (IPOT) gekeken naar de bestaande regelgeving op het gebied van ondergronds transport en buisleidingen. Naar verwachting zal in april van dit jaar het Kabinet de Tweede Kamer informeren over de voortgang van de beleidsontwikkeling inzake het ondergronds transport en buisleidingen. </antwoord>
      <noten afkomstig="antwoord">
         <noot nummer="1">TK 95/96, 24 525 en 24 232 nr. 25</noot>
      </noten>
   </antwoorden>
</kvr>
