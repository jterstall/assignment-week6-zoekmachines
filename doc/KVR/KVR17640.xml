<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de staatssecretaris van Verkeer en Waterstaat over rijksaandelen en Groningen Airport Eelde. (Ingezonden 24 maart 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17640
</item>
         <item attribuut="Inhoud">Vragen over uitlatingen van de staatssecretaris tegenover aandeelhouders en directie van Groningen Airport Eelde over de het 'om niet' overdragen van de rijksaandelen aan de overige aandeelhouders, in verband met mogelijke rijksbijdrage aan baanverlenging voor de luchthaven.</item>
         <item attribuut="Rubriek">Staats- en bestuursrecht (Regering) Verkeer, vervoer en waterstaat (Luchtvaartterreinen) Overheidsfinanciën (Staatsdeelnemingen)</item>
         <item attribuut="Trefwoorden">Aandelen Luchthavens Staatsdeelnemingen</item>
         <item attribuut="Vindplaats">Kamervragen met antwoord 2002-2003, nr. 1164, Tweede Kamer</item>
         <item attribuut="Vraagnr_bij_indiening">2020309270</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2003-04-22</item>
         <item attribuut="Datum_indiening">2003-03-24</item>
         <item attribuut="Document-id">KVR17640</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2427" allpagenumbers="2427 2428" vetnummer="2020309270" code="0203tkkvr17640" lopendefooter="Tweede Kamer, vergaderjaar 2002–2003, Aanhangsel" filenaam="KVR17640" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1164" onderwerp="" indiendatum="2003-03-24">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-04-22">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Heeft u op 18 november 2002 aan aandeelhouders en directie van Groningen Airport Eelde toegezegd dat de rijksaandelen «om niet» aan de overige aandeelhouders kunnen worden overgedragen? Zo ja, waarom? Zo neen, voor bedrag wel? </vraag>
      <vraag nummer="2">Wat is de geschatte waarde van het aandelenbezit in deze luchthaven? </vraag>
      <vraag nummer="3">Heeft u zich ervan verzekerd dat deze aandelen (80% in ca. 140 ha. grond en gebouwen) door de regionale aandeelhouders niet worden verzilverd door het terrein een andere, ongewenste bestemming te geven? Zo ja, op welke wijze is de overdracht geborgd? </vraag>
      <vraag nummer="4">Heeft u op 18 november 2002 aan aandeelhouders en directie van Groningen Airport Eelde toegezegd na twee maanden te beslissen over het bedrag dat het rijk bijdraagt in de baanverlenging op deze luchthaven? </vraag>
      <vraag nummer="5">Heeft u hierover reeds een besluit genomen? Zo ja, wat is de hoogte van de bijdrage? </vraag>
      <vraag nummer="6">Overweegt u af te wijken van de hoogte van de rijksbijdrage in de baanverlenging, die conform eerdere afspraken is gelimiteerd op 25 miljoen gulden? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Op 18 november 2002 heb ik met de aandeelhouders en directie van Groningen Airport Eelde afgesproken drie onderwerpen met betrekking tot de luchthaven gezamenlijk af te doen door middel van een «package-deal». Hierbij ging het om het volgende: a) met betrekking tot de dienstverlening door de LVNL in het weekend heb ik een bemiddelende rol gespeeld met als resultaat dat de LVNL toegezegd heeft in het weekend het verkeer op Groningen Airport Eelde te zullen regelen; b) er wordt op korte termijn een eenmalig totaalbedrag vastgesteld dat het Rijk betaalt voor de baanverlenging. c) De aandelen worden «om niet» overgedragen aan de regionale publieke aandeelhouders, die in de huidige situatie de resterende 20% van de aandelen bezitten, indien door die aandeelhouders vooraf ingestemd wordt met een aantal condities (zie tevens vraag 3). De reden voor deze overdracht «om niet» is dat de luchthaven in een proces zit waarbij steeds minder verlies gemaakt wordt, maar waarbij het toch nog een behoorlijk aantal jaren duurt voordat een winstgevende exploitatie wordt bereikt (zie vraag 2). In de praktijk zullen de aandelen voor het symbolische bedrag van 1 worden overgedragen. </antwoord>
      <antwoord nummer="2">Wanneer de waarde van het aandelenbezit berekend wordt op basis van de contante waarde van de geprognosticeerde cash flows, is de waarde kleiner dan nul. Om die reden is een geclausuleerde (zie vraag 3) overdracht «om niet» aan de regionale publieke aandeelhouders voor mij acceptabel. </antwoord>
      <antwoord nummer="3">De overdracht om niet vindt pas plaats nadat door de regionale publieke aandeelhouders is ingestemd met clausules betreffende het geheel of gedeeltelijk vervreemden van de aandelen, het vervreemden van in het bezit van de luchthaven zijnde gronden, of bij wijziging van de bestemming van de gronden. In de clausules worden afspraken gemaakt dat gedurende een lange looptijd de Staat in voornoemde gevallen een vergoeding krijgt van 80% (zijnde het huidige aandelenbelang in de luchthaven) van de opbrengstwaarde (zijnde verkoopopbrengst in geval van verkoop, of stijging van de marktwaarde in geval van bestemmingswijziging). In het geval van vervreemding van de aandelen wordt een termijn tot 31 december 2015 gesteld en in de overige genoemde gevallen wordt een looptijd van 40 jaar gehanteerd. </antwoord>
      <antwoord nummer="4">Op 18 november 2002 heb ik de aandeelhouders en directie van Groningen Airport Eelde toegezegd er naar te streven in januari 2003 duidelijkheid te kunnen verstrekken omtrent het maximale bedrag dat het rijk bijdraagt in de baanverlenging op de luchthaven. Hierbij is aangegeven dat indien op termijn zou blijken dat de baanverlenging meer kost dan dit maximale bedrag, dit voor rekening van de luchthaven en/of regio komt. Over de hoogte van de maximale bijdrage van het Rijk ben ik echter nog in onderhandeling met de deelnemers aan het overleg van 18 november. Ik verwacht op korte termijn overeenstemming te bereiken. </antwoord>
      <antwoord nummer="5">De start- en landingsbaan op Groningen Airport Eelde wordt pas verlengd op het moment dat het aanwijzingsbesluit luchtvaartterrein Eelde onherroepelijk is. Hiervoor is een (positieve) uitspraak van de Afdeling bestuursrechtspraak van de Raad van State noodzakelijk. Het aanwijzingsbesluit ligt momenteel ter behandeling bij de Afdeling. Wanneer de Afdeling een uitspraak doet over de aanwijzing is momenteel niet bekend en hierop heb ik geen invloed. Desalniettemin ben ik op dit moment in gesprek met de aandeelhouders en directie van Groningen Airport Eelde over de maximale rijksbijdrage in de baanverlenging. Aan deze rijksbijdrage zullen verschillende voorwaarden verbonden worden. Over de hoogte van de rijksbijdrage bestaat zoals vermeld in het antwoord op vraag 4 nog geen overeenstemming. </antwoord>
      <antwoord nummer="6">Over de hoogte van de rijksbijdrage ben ik zoals gezegd nog in onderhandeling met de aandeelhouders en directie van Groningen Airport Eelde. De onderhandelingen worden gevoerd op basis van de in het antwoord op vraag 1 uiteengezette package deal. </antwoord>
      <noten afkomstig="antwoord"/>
   </antwoorden>
</kvr>
