<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gijzel (PvdA) over baanvakken die 14 en 15 oktober gesloten zijn. (Ingezonden 12 oktober 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2061
</item>
         <item attribuut="Inhoud">Betreft de stremming van treinverkeer en het afsluiten van fly-overs waardoor het verkeer in de randstad ernstige hinder ondervindt.</item>
         <item attribuut="Rubriek">Verkeer, vervoer en waterstaat (Spoorwegen) Verkeer, vervoer en waterstaat (Wegen)</item>
         <item attribuut="Trefwoorden">Spoorwegen Verkeer Wegen</item>
         <item attribuut="Vindplaats">Kamervragen met antwoord 1995-1996, nr. 144, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="PvdA">Van Gijzel</persoon>
         </item>
         <item attribuut="Datum_reaktie">1995-10-27</item>
         <item attribuut="Datum_indiening">1995-10-12</item>
         <item attribuut="Document-id">KVR2061</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="291" allpagenumbers="291 292" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="144" onderwerp="" indiendatum="1995-10-12">
         <vrager partij="PvdA" oorsprong="parlement">Van Gijzel</vrager>
         <vraagt-aan/>
      </vraagdata>
      <antwoorddata antwoorddatum="1995-10-27">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Zullen op het baanvak Dordrecht–Lage Zwaluwe vanaf zaterdag 14 oktober 1995 12.00 uur tot zondag 15 oktober 1995 ca. 19.00 uur en op het baanvak Rotterdam–Dordrecht zondag 15 oktober 1995 geen treinen rijden en zal daarmee het zuiden van ons land vanuit de randstad het desbetreffende weekend niet per spoor bereikbaar zijn? </vraag>
      <vraag nummer="2">Worden in hetzelfde weekend twee fly-overs van het Prins Clausplein voor verkeer gesloten waardoor verkeer uit de Haagse agglomeratie richting Rotterdam veel moet omrijden en grote kans op files heeft? </vraag>
      <vraag nummer="3">Kan worden gesteld, dat de combinatie van beide maatregelen de verbinding van de randstad met het zuiden in het desbetreffende weekend ernstig verslechtert? </vraag>
      <vraag nummer="4">Zo ja, ziet u mogelijkheden die ernstige verslechtering van de verbinding van de randstad met het zuiden het komend weekend te voorkomen? </vraag>
      <vraag nummer="5">Bent u bereid te bevorderen, dat NS Railinfrabeheer en Rijkswaterstaat de besluitvorming over afsluitingen van bepaalde weg- en spoorwegvakken coo¨rdineren? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Op de genoemde tijdstippen heeft inderdaad een stremming van het treinverkeer plaatsgevonden. Reden hiervoor waren omvangrijke werkzaamheden aan de spoorbaan in het kader van de viersporigheid van het traject Rotterdam CS–Dordrecht, waarbij onder meer de nieuwe en hogere brug over de Oude Maas bij Dordrecht in dienst is gesteld. Het treinverkeer Dordrecht–Rotterdam kan hierdoor punctueler worden afgewikkeld omdat de brug minder vaak geopend hoeft te worden. De stremming van het baanvak en de gevolgen hiervan voor de reizigers is door NS ruim van te voren bekend gemaakt, onder meer via folders en op Teletekst. Reizigers vanuit Rotterdam en Den Haag met als bestemming Tilburg, Eindhoven en verder werd geadviseerd via Utrecht te reizen, waarbij gerekend moest worden of een extra reistijd van maximaal ongeveer 30 minuten. Verder heeft NS ongeveer 70 bussen ingezet om het vervoer over te nemen. Volgens een woordvoerder van NS «liep het busvervoer als een trein» en reageerden de reizigers voor het merendeel begripvol positief op het geboden alternatief. Afhankelijk van herkomst en bestemming bedroegen de vertragingen tussen de 5 en 60 minuten. Het aantal bussen was zodanig afgestemd op het aantal reizigers dat iedereen een zitplaats kon worden geboden. Naar schatting hebben ongeveer 30.000 reizigers te maken gehad met deze stremming. Het zuiden van Nederland is naar mijn mening vanuit de westelijke Randstad niet onbereikbaar geweest. Wel was de bereikbaarheid tijdelijk enigszins slechter, maar dit is de prijs die betaald moet worden voor betere en betrouwbaardere verbindingen in de toekomst. </antwoord>
      <antwoord nummer="2">In hetzelfde weekend zijn twee fly-overs van het Prins Clausplein voor het verkeer gesloten. Tijdelijk afsluiten van infrastructuur is een maatregel die overigens slechts in zeer uitzonderlijke situaties wordt toegepast. Ook deze afsluiting is te voren op ruime schaal bekendgemaakt. Dit tezamen met een bewuste keuze voor werken in het weekend heeft de negatieve gevolgen tot een minimum beperkt. </antwoord>
      <antwoord nummer="3">Nee. De werkzaamheden van NS en van Rijkswaterstaat vonden in twee verschillende gebieden plaats. Daarnaast heeft NS op adequate wijze gezorgd voor alternatief vervoer, waardoor de gevolgen voor de reizigers beperkt zijn gebleven. Bovendien reed de treindienst Rotterdam–Den Haag–Amsterdam vrijwel normaal, zodat de automobilisten die gebruik wilden maken van het Prins Clausplein een volwaardig alternatief ter beschikking stond. RWS heeft voor omrijroutes gezorgd. Over beide werkzaamheden is het publiek tevoren ruimschoots geı¨nformeerd. Om die redenen ben ik niet van mening dat sprake is geweest van een ernstige verslechtering. </antwoord>
      <antwoord nummer="4">Naar mijn mening is er, zoals hiervoor al gesteld, geen ernstige verslechtering van de verbinding van de randstad met het zuiden geweest. Dit mede als gevolg van de gekozen werkperiode (weekend) en alle door NS en Rijkswaterstaat getroffen maatregelen, zowel fysiek (inzet van bussen en aangeven van omrijroutes) als informatief. Zowel de werkzaamheden van Rijkswaterstaat als die van NS passen in een zeer strak werkschema dat erop gericht is zo snel mogelijk de dringend noodzakelijke uitbreiding en verbetering van de infrastructuur te realiseren. </antwoord>
      <antwoord nummer="5">Het is reeds geruime tijd de taak van de regionale directies van Rijkswaterstaat zorg te dragen voor de zo goed mogelijke onderlinge afstemming van werkzaamheden op complementaire verbindingen (rail, weg en eventueel water). In voorkomende gevallen nemen deze directies het initiatief richting NS om de overlast voor de reizigers zoveel mogelijk te beperken. Daarnaast zorgen de regionale directies ervoor dat in te stellen omrijroutes voldoende capaciteit hebben om een eventueel verhoogd verkeersaanbod op te vangen. </antwoord>
      <noten afkomstig="antwoord"/>
   </antwoorden>
</kvr>
