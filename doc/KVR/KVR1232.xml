<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over het streven van de gemeente Rotterdam om afgifte van scheepsafval verplicht te stellen (Ingezonden 14 maart 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1232
</item>
         <item attribuut="Rubriek">Milieu (Afvalstoffen) Milieu (Waterverontreiniging) Verkeer, vervoer en waterstaat (Havens) Verkeer, vervoer en waterstaat (Schepen)</item>
         <item attribuut="Trefwoorden">Afvalstoffen Havens Schepen Waterverontreiniging</item>
         <item attribuut="Vindplaats">Kamervragen met antwoord 1994-1995, nr. 595, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1995-03-27</item>
         <item attribuut="Datum_indiening">1995-03-14</item>
         <item attribuut="Document-id">KVR1232</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1213" allpagenumbers="1213 1214" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="595" onderwerp="" indiendatum="1995-03-14">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1995-03-27">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kent u het streven van de gemeente Rotterdam om afgifte van scheepsafval verplicht te stellen? <voetnoot nummer="1"/>
      </vraag>
      <vraag nummer="2" voetnoot="2">Kent u de brief van 9 maart 1993 van het MilieuAlarmteam van de SP over hetzelfde onderwerp? <voetnoot nummer="2"/>Zo ja, wat is uw commentaar op de in deze brief voorgestelde maatregelen? </vraag>
      <vraag nummer="3">Bent u bereid het streven van de gemeente Rotterdam krachtig te ondersteunen? Zo ja, welke middelen denkt u daartoe in te zetten? </vraag>
      <noten afkomstig="vraag">
         <noot nummer="1" datum="1995-02-24" bron="Artikel , Rotterdams Dagblad" titel="Rotterdam wil verplichte afgifte van scheepsafval">Artikel «Rotterdam wil verplichte afgifte van scheepsafval», Rotterdams Dagblad, 24 februari 1995</noot>
         <noot nummer="2">Afschrift van de SP-MilieuAlarmteambrief d.d. 9-3-93 aan het College van B&amp;W van Rotterdam inzake zeevervuiling vanuit Rotterdamse haven. Dit afschrift wordt ondershands aan de minister toegezonden</noot>
      </noten>
   </vragen>
   <antwoorden aantal="3">
      <antwoord nummer="1">Ja. De gemeente Rotterdam wil het initiatief nemen om de International Association of Ports and Harbours in de Internationale Maritieme Organisatie te laten pleiten voor opname van zo’n verplichting in het MARPOL-verdrag. </antwoord>
      <antwoord nummer="2">Ja. In de brief wordt onder meer voorgesteld om middels aanpassing van de havenverordeningen van de Noordzeehavens een afgifteplicht in te voeren, zowel voor de zeevaart als voor de binnenvaart. Ik plaats hierbij de volgende kanttekeningen: – Voor de zeevaart is in de Wet Voorkoming Verontreiniging door Schepen (WVVS) thans voor een beperkt aantal stoffen een verplichting tot afgifte opgenomen, conform het MARPOL-verdrag. Ik ben geen voorstander van regelingen die op dit punt de verdragsverplichtingen te boven gaan, gelet op de schadelijke gevolgen die dit kan hebben voor de concurrentiepositie van de zeehavens. Ik kan het voorstel om dit middels havenverordeningen te regelen daarom niet ondersteunen. – Op de binnenwateren mag vanaf een schip niet geloosd worden, tenzij hiervoor een vergunning op grond van de Wet Verontreiniging Oppervlaktewateren is verleend (huishoudelijk afvalwater is hiervan uitgezonderd). In de praktijk worden geen vergunningen verleend, omdat deze niet handhaafbaar zijn vanwege het mobiele karakter van de binnenvaart. Momenteel is zowel in nationaal als internationaal verband (Centrale Commissie voor de Rijnvaart) regelgeving in voorbereiding. De hoofdlijn hiervan is dat een lozing van spoelwater zonder vergunning vanaf een binnenschip dat relatief onschadelijke lading heeft vervoerd, wordt toegestaan, indien het schip bezemschoon is gelost. Schadelijk spoelwater of ladingresten mogen niet geloosd worden. Zij moeten worden afgegeven. Deze aanpak is voor de duwvaart reeds in mei 1993 in een praktijkrichtlijn vastgelegd. </antwoord>
      <antwoord nummer="3">De problematiek rond de afgifte van afvalstoffen aan havenontvangst- installaties is reeds lang een bron van zorg: schepen geven te weinig afval af. De kosten die zijn gemoeid met de afgifte van afvalstoffen lijken hierin een belangrijke rol te spelen. Daarom zijn al een aantal stappen gezet in de richting van een systeem van indirecte financiering van de afgiftekosten. Per 1 januari van dit jaar is zo’n systeem van kracht voor olie afkomstig van visserijschepen. Inmiddels wordt de uitbreiding van dat systeem met klein gevaarlijk afval en huisvuil voorbereid. Met de zeehavens van Rotterdam en Amsterdam, een aantal buitenlandse havens (en in de Internationale Maritieme Organisatie) wordt inmiddels overlegd over de mogelijkheid om zo’n systeem (eventueel gekoppeld aan een afgifteplicht) voor de koopvaardij in te voeren. Voor het eind van 1995 zal een gezamenlijke haalbaarheidsstudie worden afgerond. Wanneer uit de studie blijkt dat een afgifteplicht noodzakelijk is, zal ik initiatieven van de International Association of Ports and Harbours ondersteunen in het overleg in de Internationale Maritieme Organisatie. Om illegale lozingen tegen te gaan is in 1993 een regeling voor de inzameling van scheepsafvalstoffen (bilgewater) in het leven geroepen voor de binnenvaart. Schippers kunnen terecht bij verschillende inzamelpunten. De inzamelpunten worden vooralsnog voor 20% door de sector gefinancierd, en voor 80% door de overheid. In 1994 werd 65.000 ton bilgewater ingezameld. In Duitsland bestond al een dergelijk systeem. Gezien het internationale karakter van de binnenvaart is nu het initiatief genomen om op internationaal niveau (Centrale Rijnvaart Commissie) een soortgelijke regeling in het leven te roepen waaraan Frankrijk, Belgie¨, Zwitserland, Duitsland en Nederland gaan deelnemen. </antwoord>
      <noten afkomstig="antwoord"/>
   </antwoorden>
</kvr>
