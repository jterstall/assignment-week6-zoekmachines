<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Snijder-Hazelhoff en Geluk (beiden VVD) aan de minister van Landbouw, Natuur en Voedselkwaliteit over aankoop van natuurterreinen met publieke of private middelen. (Ingezonden 4 oktober 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21366
</item>
         <item attribuut="Inhoud">Vereniging Natuurmonumenten, Staatsbosbeheer en De Landschappen, alle gesubsidieerde organisaties, concurreren met elkaar bij de aankoop van natuur. Dit geeft een prijsopdrijvend effect, wat nadelig is voor particuliere partijen die ook natuurgebieden willen kopen.</item>
         <item attribuut="Rubriek">Handel en economie (Mededinging) Natuur (Natuurmonumenten)</item>
         <item attribuut="Trefwoorden">Mededinging Natuurbescherming Natuurmonumenten</item>
         <item attribuut="Vindplaats">Kamervragen met antwoord 2004-2005, nr. 157, Tweede Kamer</item>
         <item attribuut="Vraagnr_bij_indiening">2040501050</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="VVD">Snijder-Hazelhoff</persoon>
            <persoon partij="VVD">Geluk</persoon>
         </item>
         <item attribuut="Datum_reaktie">2004-10-13</item>
         <item attribuut="Datum_indiening">2004-10-04</item>
         <item attribuut="Document-id">KVR21366</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="331" allpagenumbers="331 332" vetnummer="2040501050" code="0405tkkvr157" lopendefooter="Tweede Kamer, vergaderjaar 2004–2005, Aanhangsel" filenaam="KVR21366" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="157" onderwerp="" indiendatum="2004-10-4">
         <vrager partij="VVD" oorsprong="parlement">Snijder-Hazelhoff</vrager>
         <vrager partij="VVD" oorsprong="parlement">Geluk</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2004-10-13">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van het feit dat Vereniging Natuurmonumenten, Staatsbosbeheer en De Landschappen zich als concurrerende partij op de markt kunnen begeven bij aankoop van natuur, waar ook andere particuliere partijen met dezelfde doelstellingen zich hebben aangemeld als koper? </vraag>
      <vraag nummer="2">In welke mate kan deze ontwikkeling zorgen voor een prijsopdrijvend effect, zeker gezien de hoge bijdragen aan overheidssubsidies die de in vraag 1 genoemde organisaties ontvangen? Kan hier worden gesproken van een prijsopdrijvend effect met schaarse publieke middelen? </vraag>
      <vraag nummer="3">Is het in het belang van de overheid, particulier initiatief dat maatschappelijk belang dient en leidt tot duurzaam natuurbehoud te laten concurreren met door overheid gesubsidieerde organisaties? </vraag>
      <vraag nummer="4">Is dit in lijn met het beleid zoals afgesproken in het Strategisch Akkoord 2003, waarin een heel duidelijk accent is gelegd op agrarische en particuliere initiatieven? </vraag>
      <vraag nummer="5">Wat denkt u er aan te doen om een eind te maken aan deze ontwikkelingen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De Vereniging Natuurmonumenten en De Landschappen kunnen zelfstandig gronden aankopen voor de realisatie van het rijksnatuurbeleid. Zij kunnen daarna bij LNV een verzoek doen voor een aankoopsubsidie van 50%. In de praktijk worden grondaankopen voor deze organisaties overwegend (circa 85%) uitgevoerd door mijn Dienst Landelijk Gebied (DLG) en het Bureau Beheer Landbouwgronden (BBL). BBL werkt onder vigeur van de Wet Agrarisch Grondverkeer en tracht prijsopdrijving tot het uiterste te voorkomen. De gronden die in beheer komen van het Staatsbosbeheer, worden uitsluitend door DLG/BBL aangekocht om vervolgens te worden overgedragen aan het Staatsbosbeheer. De mogelijkheid is aanwezig dat naast deze organisaties ook particulieren belangstelling hebben voor een zelfde stuk grond. Partijen ontmoeten elkaar dan op de grondmarkt. </antwoord>
      <antwoord nummer="2">Het grondprijsbeleid van LNV is – zeker in de huidige dalende grondmarkt – er op gericht de grondmarkt niet te beïnvloeden. Dit houdt in dat bij een aankoopmogelijkheid BBL zeer voorzichtig biedt. Dit voorzichtig opereren biedt anderen, waaronder particuliere partijen met een zelfde natuurdoelstelling, goede gelegenheid de grond te kopen. Het handelen door BBL heeft derhalve geen prijsopdrijvende effecten. In het geval Natuurmonumenten en De Landschappen zelfstandig grond aankopen moeten zij, om voor een aankoopsubsidie van LNV in aanmerking te komen, zich houden aan het prijsbeleid van BBL. Ook indien zij hiervan afwijken krijgen zij niet meer dan de aankoopsubsidie die in overeenstemming is met het LNV-grondprijsbeleid. </antwoord>
      <antwoord nummer="3">Mijn antwoorden op de vragen 1 en 2 laten zien dat er door het grondprijsbeleid van LNV nauwelijks sprake is van concurrentie op de grondmarkt tussen de natuurbeschermingsorganisaties en particulieren met dezelfde doelstelling. </antwoord>
      <antwoord nummer="4 en 5">In het Strategisch Akkoord 2003 is een omslag van verwerving naar particulier en agrarisch beheer in gang gezet. Het huidige kabinet heeft deze lijn in het Hoofdlijnenakkoord gecontinueerd. Mijn beleid is er op gericht om het agrarisch en particulier natuurbeheer te stimuleren. Van de per 1 januari 2004 nog aan te kopen gronden voor de EHS wordt 60% nog daadwerkelijk verworven. Verwerving voor de natuurbeschermingsorganisaties blijft noodzakelijk om versnippering van bezit en beheer tegen te gaan. Hierdoor wordt concentratie van beheer bij deze organisaties bewerkstelligd, hetgeen leidt tot efficiënter en goedkoper beheer. De andere 40% zal worden gerealiseerd door middel van agrarisch en particulier natuurbeheer. Momenteel ben ik met de provincies bezig een beleidskader omslag van verwerving naar beheer op te stellen. Hierin zal worden vastgelegd in welke gebieden de omslag zal plaatsvinden. Ik streef er naar het beleidskader dit najaar af te ronden. Mijn beleid is er op gericht dat in de gebieden waar deze omslag wordt nagestreefd eerst particulieren de gelegenheid krijgen de grond te kopen voor natuurdoeleinden. Gedurende zes maanden zal BBL geen bod op de grond in deze gebieden uitbrengen. Pas bij gebleken onvoldoende belangstelling zal BBL, conform het geldende prijsbeleid, een bod doen. In sommige gevallen kan het noodzakelijk zijn dat voor de veiligstelling van grond voor natuurdoeleinden op korte termijn de aankoop moet worden gerealiseerd. In die gevallen is het mogelijk dat BBL de grond verwerft. De verworven grond zal dan echter in eerste instantie aan particulieren worden aangeboden. </antwoord>
      <noten afkomstig="antwoord"/>
   </antwoorden>
</kvr>
