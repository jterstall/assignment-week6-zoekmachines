<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over spoorveiligheid. (Ingezonden 17 januari 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23845
</item>
         <item attribuut="Inhoud">Vragen naar aanleiding van een reactie van FNV Bondgenoten op de antwoorden op eerdere Kamervragen ter zake (Aanhangsel Handelingen II, 2004-2005, 491).</item>
         <item attribuut="Rubriek">Verkeer, vervoer en waterstaat (Spoorwegen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Spoorwegen Verkeersveiligheid</item>
         <item attribuut="Vindplaats">Kamervragen met antwoord 2004-2005, nr. 2391, Tweede Kamer</item>
         <item attribuut="Vraagnr_bij_indiening">2040506470</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2005-01-25</item>
         <item attribuut="Datum_indiening">2005-01-17</item>
         <item attribuut="Document-id">KVR23845</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4815" allpagenumbers="4815 4816" vetnummer="2040506470" code="0405tkkvr2391" lopendefooter="Tweede Kamer, vergaderjaar 2004–2005, Aanhangsel" filenaam="KVR23845" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2391" onderwerp="" indiendatum="2005-01-17">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="25januari 2005">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Wat is uw mening over de brief van FNV Bondgenoten waarin zij aangeven dat veel machinisten zich beledigd voelen door uw antwoorden op eerdere Kamervragen? <voetnoot nummer="1"/>
      </vraag>
      <vraag nummer="2" voetnoot="2">Kunt u aangeven waarom zowel de NS, ProRail als uw ministerie wat betreft de reactietermijn in strijd met de artikelen 69 en 70 uit de Wet Raad voor de Transportveiligheid hebben gehandeld? <voetnoot nummer="2"/>Wat zijn de gevolgen van dit onwettig handelen? </vraag>
      <vraag nummer="3">Wat is uw reactie op de aanbeveling van de Raad voor de Transportveiligheid, naar aanleiding van het ongeval bij Dordrecht in 1999, om deelrijwegen met grote terughoudendheid in te stellen? Waarom heeft u eerder nauwelijks op deze aanbeveling gereageerd, terwijl de Raad voor de Transportveiligheid dit wel een belangrijk veiligheidspunt vond? </vraag>
      <vraag nummer="4">Kunt u aangeven welke doelen worden nagestreefd met het instellen van deelrijwegen? Wat zijn de gevolgen van het «met grote terughoudendheid» instellen van rijwegen? Hoe verhoudt dit zich tot de gestelde prestatie-eisen voor de punctualiteit? </vraag>
      <vraag nummer="5">Wilt u het rapport van Railned Spoorwegveiligheid uit 2001 naar de Kamer sturen? </vraag>
      <vraag nummer="6">Kunt u in aanvulling op uw antwoorden op de schriftelijke vragen van de leden Gerkens en Van Hijum, 29 november 2004 aangeven wat de achterliggende oorzaken van passage stoptonende seinen (STS) zijn? Zijn deze oorzaken aan elkaar gerelateerd? Kunt u per oorzaak aangeven hoe u dit denkt aan te pakken? </vraag>
      <vraag nummer="7">Deelt u de mening dat een probleem in de interactie tussen mens en techniek, ondanks het instellen van rijwegen, het verwijderen van de functie kwitering Automatische Treinbeïnvloeding (ATB) en het gebruik van GSM mogelijk een belangrijke oorzaak is van passage STS? Zo ja, hoe denkt u deze interactie te kunnen verbeteren? Zo neen, waarom niet? Bent u bereid een onderzoek te laten verrichten naar deze mens-machine-interactie? </vraag>
      <vraag nummer="8">Is er onderzoek gedaan naar de gevolgen van het afschaffen van de ATB-kwiteerfunctie? Zo ja, wat was de conclusie hiervan? Zo neen, bent u bereid dit onderzoek alsnog te doen? </vraag>
      <vraag nummer="9">Kunt u aangeven welke deskundigen negatief hebben geadviseerd over de mogelijkheid van het gebruik van een Specific Transmission Module (STM)? Zijn er ook deskundigen die u wel hierover positief geadviseerd hebben? Bent u bereid aanvullend onderzoek hiernaar te doen? Zo neen, waarom niet? </vraag>
      <vraag nummer="10">Bent u bereid deze vragen uiterlijk 25 januari 2005te beantwoorden, zodat de antwoorden betrokken kunnen worden bij het Algemeen Overleg over de Kadernota «Veiligheid op de rails» van 27 januari 2005? </vraag>
      <noten afkomstig="vraag">
         <noot nummer="1">Brief van Andries van den Berg (FNV Bondgenoten) aan de minister van Verkeer en Waterstaat</noot>
         <noot nummer="2" documenttype="Kamervragen" documentnummer="491" documentjaargang="2004-2005">Aanhangsel Handelingen, nr. 491, vergaderjaar 2004–2005.</noot>
      </noten>
   </vragen>
   <antwoorden aantal="10">
      <antwoord nummer="1">Ik heb in antwoord op de door u bedoelde eerdere Kamervragen (Aanhangsel Handelingen nr. 491, vergaderjaar 2004–2005) gesteld dat het nodig is om de achterliggende oorzaken van het ontstaan van passages STS te kennen. Daarom heb ik ook een aanpak geschetst die tweeledig is: enerzijds gericht op de menselijke factor en anderzijds gericht op de techniek. Het is dus geenszins mijn intentie geweest om eenzijdig de nadruk te leggen op cultuur, houding en gedrag van machinisten. Integendeel, in de tweede kadernota «Veiligheid op de rails» (paragraaf 4.5.3) heb ik juist gewezen op het feit dat het menselijke aspect van een passage STS niet moet worden onderschat omdat machinisten zich terdege bewust zijn van de grote risico’s en zij een passage STS als een persoonlijk falen ervaren. Daarnaast heb ik bij de spoorbranche onder andere aandacht gevraagd voor een branche-brede communicatie door het betrekken van de kennis en de ervaring die aanwezig is bij machinisten, conducteurs, treindienstleiders en rangeerders bij het zoeken naar oplossingen voor de passages STS. </antwoord>
      <antwoord nummer="2">Ik erken dat de bekendmaking van de formele standpuntbepaling van de organisaties op de aanbevelingen van de Raad de wettelijk voorgeschreven reactietermijn heeft overschreden. Ik zie het niet als zinvol nu nog gedetailleerd per aanbeveling en per organisatie te laten achterhalen wat hier precies de redenen voor zijn geweest. Overigens is er op verschillende niveaus regelmatig contact met de Raad, ook over de voortgang van de implementatie van aanbevelingen door de Raad. De Wet Raad voor de Transportveiligheid bevat geen sancties bij overschrijding van de reactietermijn. </antwoord>
      <antwoord nummer="3">De software van het VPT-systeem, het systeem dat wordt gebruikt voor de instelling van de rijwegen, is aangepast. Dit wordt momenteel geïmplementeerd op verschillende verkeersleidingsposten. Zodra er meer gegevens beschikbaar zijn over de ervaringen hiermee, kan ik de Raad uitvoerig en volledig informeren. </antwoord>
      <antwoord nummer="4">De enkelvoudige seinstap is sinds jaar en dag de basis van de beveiliging van het Nederlandse spoorwegnet (per stap een sein). Een koppeling van een of meer enkelvoudige seinstappen levert een rijweg op van vertrek- tot eindpunt op een emplacement. Tot en met versie 23 van Procesleiding werden door het systeem alleen integrale rijwegen aangeboden, dat betekent dat de rijweg van vertrek tot eindpunt in één geheel aan een trein werd toegekend (dit kan enkele kilometers zijn). Uit branchebreed overleg bleek een aantal jaren geleden dat de spoorcapaciteit beter benut kon worden door in sommige gevallen niet een integrale rijweg aan te bieden, maar (alvast) een aantal enkelvoudige seinstappen aan te bieden. Doel en resultaat hiervan waren een verbetering van de punctualiteit en optimalere benutting van de infrastructuur met een intact blijvende beveiliging. Voor een aantal gevallen is gebleken dat dit leidde tot een ongewenste situatie. De locaties waar dit speelt worden nader onderzocht en indien zinvol voorzien van een instelvoorschrift waardoor het proces met extra zorg wordt afgehandeld. Op 25locaties wordt deze maatregel dit voorjaar nog ingevoerd. </antwoord>
      <antwoord nummer="5">In mijn antwoord van 29 november op de Kamervragen (Aanhangsel Handelingen nr. 491, vergaderjaar 2004–2005) van de leden Gerkens en Van Hijum heb ik aangegeven dat het bedoelde rapport van Railned- Spoorwegveiligheid uit 2001 in opdracht van de Raad voor de Transportveiligheid is gemaakt en derhalve ook aan de Raad is uitgebracht. Het is dan ook niet aan mij om dit rapport aan de Kamer te sturen. Ik adviseer u hierover met de Raad in contact te treden. </antwoord>
      <antwoord nummer="6">Ik kan hierover momenteel geen uitspraken doen die iets toevoegen aan mijn antwoord op genoemde eerdere Kamervragen. Zoals ik in die antwoorden aangaf, vindt op dit moment nader onderzoek plaats naar de vele achterliggende oorzaken van de passages STS. Hierbij worden de passages STS van de afgelopen tien jaren nader geanalyseerd. Het doel van deze analyse is om eventuele trends en/of onderlinge samenhang in de oorzaken te kunnen vaststellen en vervolgens adequate maatregelen te kunnen toepassen. Langs deze weg moeten de gestelde ambities voor risicoreducties, zoals die in de tweede kadernota «Veiligheid op de rails» zijn vastgelegd, bereikt worden. Lopende dit onderzoek is beantwoording van uw vraag door mij prematuur. </antwoord>
      <antwoord nummer="7">Het onderzoek is gaande. Zie mijn antwoord op vraag 6. </antwoord>
      <antwoord nummer="8">Er is geen separaat onderzoek gedaan naar de gevolgen van het afschaffen van de ATB kwiteerfunctie. Zoals u weet, is inmiddels een sectorbrede stuurgroep STS ingesteld, die leiding geeft aan het bovengenoemd onderzoek naar de achterliggende oorzaken van passages STS. Ik zal aan deze stuurgroep STS vragen om te bezien of bij het onderzoek naar de achterliggende oorzaken van roodlicht passages, ook dit aspect onderzocht moet worden. </antwoord>
      <antwoord nummer="9">Ik veronderstel dat uw vraag betrekking heeft op de mogelijkheden om de STM, conform de «Functional Requirements Specifications ETCS» (versie 4.19, pagina’s 43–44) ook te gebruiken om eventuele functionele beperkingen van het ATB-systeem te ondervangen en om niet-veiligheidsgerelateerde functies, zoals bijvoorbeeld snelheidsadvisering, toe te voegen. Over het gebruik van deze mogelijkheden in de Nederlandse (ATB-)context hebben zowel ProRail- als V&amp;W-deskundigen negatief geadviseerd. In mijn antwoord op uw eerdere vraag hierover heb ik op 29 november jl. e.e.a. kort toegelicht (Aanhangsel Handelingen nr. 491, vergaderjaar 2004–2005). Positieve adviezen hierover hebben wij niet ontvangen. Echter, gezien uw verzoek zal ik aanvullend onderzoek hiernaar doen en u over de uitkomsten daarvan informeren. </antwoord>
      <antwoord nummer="10">Bij dezen. </antwoord>
      <noten afkomstig="antwoord"/>
   </antwoorden>
</kvr>
