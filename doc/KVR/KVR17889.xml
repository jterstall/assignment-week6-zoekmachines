<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hofstra (VVD) aan de minister van Verkeer en Waterstaat over aanbesteding van bewegwijzering op Rijkswegen. (Ingezonden 20 mei 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17889
</item>
         <item attribuut="Inhoud">Vragen over de organisatie van de bewegwijzering van Rijkswegen na 1 januari 2004, nu het contract met de ANWB voor die activiteit per die datum is opgezegd.</item>
         <item attribuut="Rubriek">Bouw (Algemeen) Verkeer, vervoer en waterstaat (Verkeersveiligheid) Verkeer, vervoer en waterstaat (Wegen)</item>
         <item attribuut="Trefwoorden">Aanbestedingen Verkeersveiligheid Wegen</item>
         <item attribuut="Vindplaats">Kamervragen met antwoord 2002-2003, nr. 1377, Tweede Kamer</item>
         <item attribuut="Vraagnr_bij_indiening">2020311830</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Hofstra</persoon>
         </item>
         <item attribuut="Datum_reaktie">2003-06-05</item>
         <item attribuut="Datum_indiening">2003-05-20</item>
         <item attribuut="Document-id">KVR17889</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2875" allpagenumbers="2875 2876" vetnummer="2020311830" code="0203tkkvr1377" lopendefooter="Tweede Kamer, vergaderjaar 2002–2003, Aanhangsel" filenaam="KVR17889" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1377" onderwerp="" indiendatum="2003-05-20">
         <vrager partij="VVD" oorsprong="parlement">Hofstra</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-06-5">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kunt u, nu per 1 januari 2004 het contract met de ANWB over de bewegwijzering op Rijkswegen is opgezegd, aangeven hoe de bewegwijzering vanaf die datum georganiseerd wordt? Zijn er zaken met betrekking tot bewegwijzering, die door de Europese Unie worden voorgeschreven? Zo ja, welke? Bestaan er in de Europese Unie plannen voor uniformiteit in de bewegwijzering? </vraag>
      <vraag nummer="2">Is het waar dat bewegwijzering ondergebracht wordt bij het beheer en onderhoud van wegen? Komen hiermee alle aannemers die meedoen met een aanbestedingsprocedure voor onderhoudswerkzaamheden in aanmerking voor het ontwerpen van de technische constructie en het plaatsen van de borden? Welke gevolgen heeft dit voor de uniformiteit van de bewegwijzering en het hergebruik van ophangings- en ondersteuningscontructies? </vraag>
      <vraag nummer="3">Welke kosten zijn jaarlijks gemoeid met de bewegwijzering op Rijkswegen? Hoe hoog zullen de kosten naar verwachting zijn na 1 januari 2004? Kan bij de beantwoording onderscheid worden gemaakt tussen apparaatskosten van Rijkswaterstaat en inkoop? </vraag>
      <vraag nummer="4">Is het waar dat Rijkswaterstaat lagere overheden stimuleert om hun contracten met de ANWB voor bewegwijzering te beëindigen dan wel niet te verlengen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">In de Staatscourant van 6 juni 2002 is mijn besluit gepubliceerd dat ik de bewegwijzering ga onderbrengen in integrale aanlegbestekken en prestatiebestekken voor beheer en onderhoud. Ik heb in goed overleg met de ANWB de route voor de aanbesteding van bewegwijzering vastgesteld. Op basis van de systeem-inhoudelijke argumenten van de ANWB met betrekking tot het verloren gaan van de samenhang in de bewegwijzering en daarmee het kwaliteitsverlies, alsmede de risico’s van een te snelle volledige marktwerking, heb ik daarop besloten op verzoek van de ANWB het opstellen van plannen en het databasebeheer in één perceel te houden. Dit perceel ga ik conform de EU-aanbestedingsrichtlijn openbaar aanbesteden. De zaken die door de Europese Unie hieromtrent worden voorgeschreven hebben alleen betrekking op de aanbesteding, namelijk de EG-aanbestedingsrichtlijn. Er bestaan overigens in de Europese Unie geen plannen voor uniformiteit in de bewegwijzering. </antwoord>
      <antwoord nummer="2">De aanleg van bewegwijzering valt onder de aanleg van wegen. Het beheer en onderhoud van bewegwijzering valt onder het beheer en onderhoud van wegen. Overigens wordt er nauwelijks onderhoud gepleegd aan bewegwijzering: de bewegwijzeringsborden zijn onderhoudsvrij. Alleen de masten van de handwegwijzers moeten regelmatig geschilderd worden. Bij het einde van de technische of economische levensduur worden de borden vervangen. Het is correct dat alle aannemers in aanmerking komen voor het ontwerpen van de technische constructie en het plaatsen van de borden. De uniformiteit van bewegwijzering wordt in ons land bewaakt door de richtlijnen bewegwijzering. Deze richtlijnen worden niet alleen door Rijkswaterstaat, maar door alle wegbeheerders van gemeenten, provincies en wegbeherende waterschappen zorgvuldig gehanteerd. Door de bij vraag 1 beschreven samenvoeging van bewegwijzeringsplannen en databasebeheer wordt dit versterkt. Voor rijkswegen geldt dat het merendeel van de bewegwijzering bestaat uit portaalbewegwijzering. Deze portalen worden en blijven geleverd door Rijkswaterstaat. </antwoord>
      <antwoord nummer="3">De kosten voor bewegwijzering betreffen een variabel bedrag. Het betreft aanleg en beheer en onderhoud. Beheer en onderhoud kost circa 4 mln per jaar. Aan aanleg wordt een sterk wisselend bedrag besteed van 5 à 8 mln. Deze kosten zullen per 1 januari 2004 naar verwachting lager worden, daar het werk ondergebracht wordt in integrale bestekken, waarmee opdrachtnemers de uitvoering van het werk kunnen optimaliseren en bijvoorbeeld de werktijd op en langs de weg kunnen minimaliseren. Hierdoor hoeft de rijbaan minder lang afgezet te worden, hetgeen een positief effect heeft op de congestie. De toch al geringe apparaatskosten van Rijkswaterstaat zullen naar mijn verwachting afnemen, daar het werk in integrale en prestatiebestekken ondergebracht wordt. </antwoord>
      <antwoord nummer="4">Nee. </antwoord>
      <noten afkomstig="antwoord"/>
   </antwoorden>
</kvr>
