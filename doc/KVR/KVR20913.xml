<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Timmermans (PvdA) aan de ministers van Buitenlandse Zaken, van Binnenlandse Zaken en Koninkrijksrelaties en van Justitie over de «G5»-bijeenkomst begin juli 2004 in Sheffield/Hassop Hall. (Ingezonden 16 juli 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20913
</item>
         <item attribuut="Inhoud">Vragen naar aanleiding van berichten in Le Figaro van 7 juli 2004 en BBC News van 6 juli 2004 over de informele bijeenkomst van de ministers van Binnenlandse Zaken van de vijf grootste EU-landen op 5 en 6 juli 2004. Er wordt o.a. gevraagd waarom de Nederlandse regering als EU-voorzitter niet aanwezig was.</item>
         <item attribuut="Rubriek">Internationale betrekkingen (Europese Unie)</item>
         <item attribuut="Trefwoorden">EU</item>
         <item attribuut="Vindplaats">Kamervragen met antwoord 2003-2004, nr. 2101, Tweede Kamer</item>
         <item attribuut="Vraagnr_bij_indiening">2030418120</item>
         <item attribuut="Afkomstig_van">Buitenlandse Zaken (BUZA) Justitie (JUS)</item>
         <item attribuut="Indiener">
            <persoon partij="PvdA">Timmermans</persoon>
         </item>
         <item attribuut="Datum_reaktie">2004-08-18</item>
         <item attribuut="Datum_indiening">2004-07-16</item>
         <item attribuut="Document-id">KVR20913</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4439" allpagenumbers="4439 4440" vetnummer="2030418120" code="0304tkkvr2101" lopendefooter="Tweede Kamer, vergaderjaar 2003–2004, Aanhangsel" filenaam="KVR20913" issn-nummer="ISSN 0921 -7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2101" onderwerp="" indiendatum="2004-07-16">
         <vrager partij="PvdA" oorsprong="parlement">Timmermans</vrager>
         <vraagt-aan>de ministers van Buitenlandse Zaken, van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="18 augustus 2004), zie ook Aanhangsel Handelingen nr. 1998, vergaderjaar 2003–2004">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Was u als voorzitter van de Raad van Ministers van de EU op de hoogte van de bijeenkomst van de ministers van Binnenlandse Zaken van de vijf grootste EU-landen op 5 en 6 juli 2004 in het Verenigd Koninkrijk? <voetnoot nummer="1"/>
      </vraag>
      <vraag nummer="2">Was de Nederlandse regering als EU-Voorzitter uitgenodigd voor deze bijeenkomst? Zo ja, waarom was de Nederlandse regering niet aanwezig? Zo neen, waarom niet? </vraag>
      <vraag nummer="3">Was de Nederlandse regering betrokken bij de voorbereiding van de bijeenkomst? Zo ja, op welke wijze? Zo neen, waarom niet? </vraag>
      <vraag nummer="4">Zijn de Nederlandse regering of de Europese Commissie achteraf op de hoogte gesteld van de uitkomsten van de bijeenkomst? Zo ja, op welke wijze is dit geschied? </vraag>
      <vraag nummer="5" voetnoot="2">Zullen de uitkomsten van deze tweedaagse informele bijeenkomst op 19 juli 2004 worden gepresenteerd tijdens een bijeenkomst van de Raad van Ministers van Binnenlandse Zaken en Justitie? <voetnoot nummer="2"/>Door wie zal dit gebeuren en wat is de status van de presentatie? Is dit een rapport, een opinie, een voorstel? </vraag>
      <vraag nummer="6">Kunnen de uitkomsten financiële gevolgen hebben voor de EU begroting, dan wel de Nederlandse begroting? Zo ja, welke? </vraag>
      <vraag nummer="7">Hebben de Europese Commissie of het Voorzitterschap de zogenaamde «G5» verzocht voorbereidend werk te doen voor de Raad van 19 juli 2004? Zo ja, waarom? Zo neen, waarom is er behoefte aan een voorbereidende bijeenkomst van slechts vijf lidstaten? </vraag>
      <vraag nummer="8">Ziet u de «G5» als een vorm van versterkte samenwerking in de EU? Zo ja, waarom heeft men niet de daarvoor geldende verdragsbepalingen toegepast, zodat ook aan andere landen de mogelijkheid wordt geboden desgewenst aan te sluiten? </vraag>
      <vraag nummer="9">Ziet u de «G5» als een samenwerkingsverband met exclusief lidmaatschap voor de vijf grote landen, zonder dat andere lidstaten zich daarbij aan kunnen sluiten? Deelt u de mening dat hiermee op het terrein van binnenlandse zaken en justitie een kern-Europa dreigt te ontstaan, wat voeding geeft aan de tegenstelling tussen grote en kleine landen, de positie van de Europese Commissie ondermijnt en een goede democratische controle zo niet onmogelijk maakt, dan toch sterk belemmert? </vraag>
      <vraag nummer="10">Deelt u de mening dat deze ontwikkeling onwenselijk is, niet in het belang is van de Unie en zeker niet in het belang is van Nederland? Zo ja, bent u bereid zich ervoor in te spannen dat dit soort bijeenkomsten wordt ingebed in de passende EU-kaders? </vraag>
      <vraag nummer="11">Kunt u de Kamer voorafgaande aan de Raad van 19 juli inlichten over de positie die de Nederlandse regering zal innemen bij de bespreking van de «G5»-ideeën, met name over het geven van prioriteit aan gezichtsherkenning en software voor vingerafdrukken bij de opzet van elektronische legitimatie en over de mogelijke beperking van vrijheden in de strijd tegen terrorisme? </vraag>
      <noten afkomstig="vraag">
         <noot nummer="3"/>
         <noot nummer="1" datum="2004-07-7" bron="Le Figaro">Le Figaro, 7 juli 2004</noot>
         <noot nummer="2" datum="2004-07-6" bron="BBC News">BBC News, 6 juli 2004, http://news.bbc.co.uk/go/pr/fr/-/l/hi/uk/3868627.stm</noot>
         <noot nummer="3" titel="The G5 have indicated to provide the necessary resources to Europol IT support and resources by the end of 2004">Spain’s Jose Antonio Alonso said the five ministers had reached agreement on prioritising facial recognition and fingerprint software in future electronic identity documents. Mr Alonso said the ministers’ main concern had been «formalising Europe-wide capacity». He said: «The G5 have indicated to provide the necessary resources to Europol IT support and resources by the end of 2004». (BBC News, 6 juli 2004)</noot>
      </noten>
   </vragen>
   <antwoorden aantal="10">
      <antwoord nummer="1">Ja. Een dergelijk overleg vindt elk halfjaar plaats. </antwoord>
      <antwoord nummer="2">Nee. De bijeenkomst beperkt zich tot vijf grote EU-landen. </antwoord>
      <antwoord nummer="3">Nee. De «G5»-bijeenkomsten worden voorbereid door de vijf betrokken EU-landen. Er is in de regel geen betrokkenheid van het Voorzitterschap of andere individuele lidstaten bij deze voorbereiding. Nederland heeft wel regelmatig contact met de individuele «G5»-landen, o.a. over deze bijeenkomsten. </antwoord>
      <antwoord nummer="4">De Britse minister Blunkett (Binnenlandse Zaken) heeft na afloop van deze bijeenkomst in een brief aan alle lidstaten en de Europese Commissie de resultaten van de gesprekken bekend gemaakt. </antwoord>
      <antwoord nummer="5">De uitkomsten van de tweedaagse informele bijeenkomst van de «G5» zijn niet gepresenteerd tijdens de JBZ-Raad van 19 juli 2004. </antwoord>
      <antwoord nummer="6">Nee. De uitkomsten van de tweedaagse informele bijeenkomst van de «G5», die overigens goeddeels aansluiten bij bestaande EU-initiatieven, hebben niet geleid tot concrete voorstellen aan de Raad. Er kan derhalve geen sprake zijn van financiële gevolgen voor de EU-begroting, dan wel de Nederlandse begroting. </antwoord>
      <antwoord nummer="7">Nee. Het antwoord ligt in de kennelijke behoefte van de vijf deelnemende landen om bepaalde onderwerpen op het terrein van Justitie en Binnenlandse Zaken onderling te bespreken. </antwoord>
      <antwoord nummer="8">Nee. Het betreft hier een informeel bijeenkomen. </antwoord>
      <antwoord nummer="9 en 10">Het gaat hier om een informele bijeenkomst van de JBZ ministers van vijf EU-landen, met een agenda waarop onderwerpen staan die ook in de JBZ-Raad worden besproken. Het is niet onbegrijpelijk en niet nieuw dat in een zo groot gezelschap (de JBZ-Raad telt ongeveer 50 ministers) op een dergelijke manier wordt voorbereid. Ook de Baltische en Scandinavische landen, een groep Midden-Europese landen en de Benelux bespreken in informeel verband onderwerpen, die ook op de EU-agenda staan. In de uitgebreide Unie zullen lidstaten steeds vaker voor informeel overleg in kleinere verbanden bijeenkomen voor het aftasten van de posities en het vinden van oplossingen. Dergelijke fora kunnen ook een positieve, beleidsbevorderende invloed hebben, voorzover zij ideeën vervolgens langs de geëigende kanalen aan de orde stellen. Er is eerst aanleiding tot zorg indien dergelijke groepen zich ontwikkelen tot formele samenwerkingsverbanden die op gespannen voet staan met het EU-Verdrag of de totstandkoming van gezamenlijk beleid bemoeilijken. Daarvan is op dit moment geen sprake. </antwoord>
      <antwoord nummer="11">Zoals gemeld zijn de uitkomsten van de bijeenkomst wel bekend gemaakt, maar niet als zodanig aan de orde gesteld in de Raad van 19 juli 2004. Voor wat betreft de toevoeging van biometrische kenmerken aan het paspoort van de lidstaten van de Europese Unie heeft de Europese Commissie in februari 2004 een voorstel ingediend. Dit voorstel houdt in dat de paspoorten verplicht zullen worden voorzien van gezichtsopname als biometrisch kenmerk. De opname van vingerafdrukken als biometrisch kenmerk is optioneel mogelijk. De Europese Raad heeft op 25 maart 2004, in de verklaring betreffende de bestrijding van terrorisme, de prioriteit die onder andere aan dit voorstel moet worden gegeven onderstreept door uit te spreken dat het voorstel voor eind 2004 aangenomen zou dienen te zijn. De Kamer is op 15 april 2004 kamerstuk 22 112, nr. 318) geïnformeerd over het standpunt van de Nederlandse regering met betrekking tot het voorstel van de Europese Commissie om het paspoort van biometrische kenmerken te voorzien. Overigens heeft de minister voor Bestuurlijke Vernieuwing en Koninkrijksrelaties reeds op 19 december 2003 kamerstuk 25 764, nr. 22) de Kamer laten weten het voornemen te hebben zowel een gelaatscan als een vingerscan in de Nederlandse reisdocumenten (in casu het paspoort en de Nederlandse identiteitskaart) op te nemen. Op 1 september 2004 start een proef in 6 gemeenten om na te gaan welke gevolgen het afnemen van biometrische kenmerken heeft op het aanvragen en uitgeven van reisdocumenten en met welke omstandigheden in de praktijk rekening moet worden gehouden. </antwoord>
      <noten afkomstig="antwoord"/>
   </antwoorden>
</kvr>
