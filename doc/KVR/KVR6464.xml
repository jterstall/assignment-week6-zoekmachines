<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Remkes (VVD) over het opnemen van gesprekken tussen journalisten en de persofficier van het OM in Groningen. (Ingezonden 2 februari 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6464
</item>
         <item attribuut="Rubriek">Communicatie, media en informatievoorziening (Pers) Communicatie, media en informatievoorziening (Telecommunicatie) Rechterlijke organisatie (Openbaar ministerie) Staats- en bestuursrecht (Privacy)</item>
         <item attribuut="Trefwoorden">Openbaar ministerie Pers Privacy Telefonie</item>
         <item attribuut="Vindplaats">Kamervragen met antwoord 1997-1998, nr. 677, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">Remkes</persoon>
         </item>
         <item attribuut="Datum_reaktie">1998-02-09</item>
         <item attribuut="Datum_indiening">1998-02-02</item>
         <item attribuut="Document-id">KVR6464</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1379" allpagenumbers="1379 1380" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6464" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="677" onderwerp="" indiendatum="1998-02-2">
         <vrager partij="VVD" oorsprong="parlement">Remkes</vrager>
         <vraagt-aan/>
      </vraagdata>
      <antwoorddata antwoorddatum="1998-02-9">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Is heden namens RTV Noord een klacht ingediend bij de plaatsvervangend Procureur-generaal bij het Hof in Leeuwarden inzake het optreden van het Openbaar Ministerie in Groningen? </vraag>
      <vraag nummer="2">Heeft het Openbaar Ministerie sinds enkele weken, zonder dat betrokkenen daarvan op de hoogte zijn, alle gesprekken tussen de persofficier en journalisten op band opgenomen en is daartoe inderdaad opdracht gegeven door de Groningse hoofdofficier Mr. R. Daverschot? </vraag>
      <vraag nummer="3">Is in één geval de transcriptie van de opname buiten medeweten van betreffende redacteur-verslaggever in handen gesteld van de rijksrecherche? Ging het hier om een verslag van het gesprek met de RTV-Noord-verslaggever die als eerste het nieuws naar buiten bracht over het rapport Bakkenist, zoals zou zijn gebleken tijdens een officieel verhoor van deze verslaggever op 28 januari jl. door de rijksrecherche in verband met het vroegtijdig uitlekken van dit rapport? </vraag>
      <vraag nummer="4">Is het ter beschikking stellen van de transcriptie aan de rijksrecherche materieel niet het ter beschikking stellen aan een derde die dit via directe weg niet kon verkrijgen, omdat hij dan strafbaar zou zijn op grond van art. 139 a, b en c Wetboek van Strafrecht? </vraag>
      <vraag nummer="5">Hoe verhoudt deze handelwijze zich met het zogenaamde Goodwin-arrest (d.d. 27 maart 1996) van het Europese Hof voor de Rechten van de Mens, waarin bepaald werd dat vanwege de functie van de pers voor het functioneren van een democratische samenleving, de pers bronbescherming toekomt? Is dit hier niet direct in het geding aangezien het achterhalen van de bron inzake het uitlekken van het rapport Bakkenist de enige reden is voor de rijksrecherche om belangstelling te hebben voor het transcript van het door derden gevoerde gesprek? </vraag>
      <vraag nummer="6" voetnoot="1">Zo ja, hoe verdraagt deze handelwijze van het Openbaar Ministerie zich dan met het antwoord van 12 maart 1996 op kamervragen inzake de registratie van telefoongesprekken van journalisten van het Nieuwsblad van het Noorden waarin werd aangegeven dat een op het Goodwin-arrest gebaseerde beschikking van de Hoge Raad (beschikking 10 mei 1996) in de toekomst richtinggevend zal zijn bij de toepassing van justitiële dwangmiddelen waarbij de belangen van journalisten zijn betrokken? <voetnoot nummer="1"/>
      </vraag>
      <vraag nummer="7">Staan de circulaire «Leidraad over de positie van de pers bij politie-optreden» van mei 1988, of andere ter zake dienende richtlijnen, onderhavige handelwijze van het Openbaar Ministerie toe? Wat is de stand van zaken met betrekking tot de in de hiervoor gememoreerde antwoorden op kamervragen aangekondigde herziening van deze leidraad? </vraag>
      <vraag nummer="8">Is door onderhavige handelwijze niet wederom het aanzien van en het vertrouwen in het Openbaar Ministerie geschaad? Welke consequenties verbindt de minister van Justitie hieraan? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="457">Aanhangsel Handelingen, nr. 457, vergaderjaar 1996-1997.</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja. Sinds 8 januari 1998 worden op grond van een besluit van de hoofdofficier van justitie te Groningen alle telefoongesprekken van de persofficier van justitie met journalisten op band opgenomen. </antwoord>
      <antwoord nummer="3">Ja. De transcriptie van een telefoongesprek op 16 januari van de desbetreffende journalist met de Groningse persofficier van Justitie is desgevraagd ter beschikking gesteld aan de rijksrecherche ten behoeve van een oriënterend onderzoek naar het lekken van het rapport-Bakkenist naar deze journalist. De journalist herhaalde in het telefoongesprek reeds eerder gedane uitlatingen die hierop rechtstreeks betrekking hadden. </antwoord>
      <antwoord nummer="4">Neen. Het opnemen van een telefoongesprek door één van de deelnemers is niet strafbaar ingevolge artikel 139c Sr. evenmin als het verstrekken van gegevens uit een al dan niet opgenomen telefoongesprek, in welke vorm dan ook, aan derden. Het verstrekken van het transcript van die opname aan de rijksrecherche is dus ook geen overtreding, ook niet indirect, van deze bepaling. Immers, in het desbetreffende telefoongesprek deed de journalist uitlatingen die relevant waren voor het lopende rijksrecherche-onderzoek. </antwoord>
      <antwoord nummer="5 en 6">In het in vraag 5 aangehaalde arrest van 27 maart 1996 in de zaak Goodwin heeft het Europese Hof van de Rechten van de Mens (hierna: het Hof) bepaald dat het in artikel 10 van het Europese Verdrag van de Rechten van de Mens en de fundamentele Vrijheden (hierna: EVRM) gegarandeerde recht van vrijheid van meningsuiting en de daaruit voor de pers voortvloeiende waarborgen impliceren dat een journalist in beginsel gerechtigd is zijn bronnen te beschermen (NJ 577). In de op dit arrest van het Hof gebaseerde beschikking van de Hoge Raad van 10 mei 1996 overweegt de Raad dat dit recht moet wijken wanneer in de bijzondere omstandigheden van het gegeven geval openbaarmaking van de bron in een democratische samenleving noodzakelijk is met het oog op één of meer van de in het tweede lid van artikel 10 EVRM vermelde belangen (NJ 578). Dit toetsingskader zou aan de orde zijn indien informatie over de bron van een journalist langs strafvorderlijke weg, dat wil zeggen door toepassing van dwangmiddelen, zou zijn verkregen. Daarvan is echter in het onderhavige geval geen sprake, nu de journalist in een telefoongesprek mededelingen met betrekking tot zijn bron heeft gedaan. De journalistieke bronbescherming is daarmee naar mijn oordeel niet in het geding. In die zin moet deze zaak daarom ook worden los gezien van mijn antwoorden op de kamervragen van 6 november 1996 over het registreren van telefoongesprekken van een journalist van het Nieuwsblad van het Noorden (kamerstukken II 1996/97, aanhangsel blz. 939). In dat geval was immers sprake van het toepassen van een dwangmiddel, te weten het opvragen van (niet-inhoudelijke) gespreksgegevens bij de PTT over aansluitingen van een journalist en de krant waarvoor hij werkzaam is. </antwoord>
      <antwoord nummer="7">Er bestaat geen richtlijn, zomin als andere voorschriften, die aan de onderhavige handelwijze van het openbaar ministerie te Groningen in de weg staat. De «Leidraad over de positie van de pers bij politie-optreden» bevat een paragraaf die betrekking heeft op het toepassen van dwangmiddelen op journalisten, hetgeen, zoals hiervoor aangegeven, in dit geval niet aan de orde is. De aangekondigde herziening van deze leidraad bevindt zich in de fase van ambtelijke voorbereiding. </antwoord>
      <antwoord nummer="8">Op 8 januari 1998 heeft de hoofdofficier van Justitie te Groningen op voorstel van de persofficier besloten vanaf dat moment alle telefoongesprekken op te nemen waaraan de persofficier deelnam. Dit besluit was ingegeven door de wens van de parketleiding om, tegen de achtergrond van de situatie in Groningen, vragen van en mededelingen aan de pers hierover te kunnen registreren, alsmede om aan de hand daarvan te kunnen nagaan in hoeverre de persofficier juist werd geciteerd. Daarnaast konden op deze wijze ook eventuele mededelingen en opmerkingen van anderen dan journalisten, die over bovengenoemd onderwerp contact zochten met de persofficier, op hun merites beoordeeld worden. Gelet op de situatie in Groningen had de Groningse parketleiding er behoefte aan om het eigen persbeleid aan de hand van onder meer bandopnamen te analyseren en te evalueren om zo nodig te kunnen reageren op eventuele onjuiste citaten. Daarnaast had de persofficier er, gelet op de werkdruk, behoefte aan om aan de hand van bandopnamen van zijn telefoongesprek de consistentie van zijn mededelingen te kunnen toetsen. Zoals hiervoor in de beantwoording van vraag 4 aangegeven, is het geen strafbaar feit om zonder medeweten en/of toestemming van de gesprekspartner telefoongesprekken op te nemen waaraan men zelf deelneemt. Een oordeel over de vraag of het opnemen van een telefoongesprek van een burger met een ambtenaar aanvaardbaar is, dient gevormd te worden aan de hand van de regels van fatsoen en behoorlijkheid, waarbij betekenis moet worden toegekend aan het feit dat het de overheid is die een gesprek opneemt. Ik ben van oordeel dat de persofficier, ondanks de hiervoor geschetste omstandigheden in dit geval, zijn gespreksdeelnemers van te voren op de hoogte had moeten stellen van de bandopname onder mededeling van het doel en de strekking daarvan. Het College van procureurs-generaal heeft inmiddels het parket Groningen de opdracht gegeven om geen gesprekken meer op te nemen tenzij deze vooraf gegaan worden door de mededeling van opname. Voorts heeft het College aangegeven dat van het middel van opname van gesprekken (inclusief voorafgaande mededeling daarvan) slechts selectief gebruik gemaakt mag worden. </antwoord>
      <noten afkomstig="antwoord"/>
   </antwoorden>
</kvr>
