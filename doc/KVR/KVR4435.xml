<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Stellingwerf (RPF) en Van den Berg (SGP) over het openhouden van Nederlandse hoofdvaarwegen gedurende vorstperiodes. (Ingezonden 13 februari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4435
</item>
         <item attribuut="Inhoud">Vragen over de kosten van ijsbestrijding in verband met de stimulering van het vrachtvervoer via het water.</item>
         <item attribuut="Rubriek">Verkeer, vervoer en waterstaat (Vaarwegen)</item>
         <item attribuut="Trefwoorden">Waterwegen</item>
         <item attribuut="Vindplaats">Kamervragen met antwoord 1996-1997, nr. 750, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="RPF">Stellingwerf</persoon>
            <persoon partij="SGP">Van den Berg</persoon>
         </item>
         <item attribuut="Datum_reaktie">1997-02-28</item>
         <item attribuut="Datum_indiening">1997-02-13</item>
         <item attribuut="Document-id">KVR4435</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1 1535" allpagenumbers="1 1535 1536" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="750" onderwerp="" indiendatum="1997-02-13">
         <vrager partij="RPF" oorsprong="parlement">Stellingwerf</vrager>
         <vrager partij="SGP" oorsprong="parlement">Van den Berg</vrager>
         <vraagt-aan/>
      </vraagdata>
      <antwoorddata antwoorddatum="1997-02-28">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Kunt u aangeven hoeveel geld er de laatste 10 jaar is uitgegeven aan het openhouden van de Nederlandse hoofdvaarwegen gedurende vorstperiodes? </vraag>
      <vraag nummer="2">Aan wie worden deze kosten toegerekend, dan wel hoe worden deze kosten verdeeld? </vraag>
      <vraag nummer="3">Is er een indicatie te geven van het aantal extra vrachtvervoersbewegingen welke er in die jaren over de weg zouden hebben moeten plaatsvinden wanneer de hoofdvaarwegen in die perioden niet waren opengehouden? </vraag>
      <vraag nummer="4">Bent u bereid, mede met het oog op de stimulering van het vrachtvervoer via het water, de kosten voor het openhouden van de hoofdvaarwegen gedurende vorstperioden geheel voor rekening van het Rijk te laten komen? </vraag>
      <vraag nummer="5">Bent u bereid deze vragen voor de behandeling van de nota «Transport in Balans» te beantwoorden? </vraag>
      <noten afkomstig="vraag">
         <noot nummer="1"/>
      </noten>
   </vragen>
   <antwoorden aantal="5">
      <antwoord nummer="1" voetnoot="1">Het huidige ijsbestrijdingsbeleid is eind 1993 van kracht geworden. Mijn ambtsvoorgangster heeft u daarover met de brief van 30 november 1993 <voetnoot nummer="1"/>geïnformeerd. Voordien werd de ijsbestrijding uitgevoerd door diverse regionaal gevormde comité’s, belangenverenigingen en stichtingen, bestaande uit bedrijfsleven en vaarwegbeheerders. De deelname verschilde echter per organisatie, en ook de onderlinge financiële betrokkenheid. De administraties hiervan zijn niet centraal bijgehouden. Mochten deze verspreid liggende gegevens van de afgelopen tien jaar nog bestaan, dan is het niet doenlijk deze te verzamelen, zeker niet binnen het tijdsbestek van het beantwoorden van uw vragen. Wel kan ik u informeren over de kosten sinds de vorengenoemde nieuwe regeling. In elk van de afgelopen twee strenge vorstperioden is gemiddeld circa f 7,5 mln aan ijsbestrijding op het hoofdvaarwegennet uitgegeven. Op grond van de in het antwoord op vraag 2 beschreven verdeling kwam circa f 5,9 mln hiervan ten laste van het Rijk en circa f 1,6 mln voor rekening van het varende bedrijfsleven. </antwoord>
      <antwoord nummer="2">Het huidige ijsbestrijdingsbeleid houdt in, dat de kosten van het in bedrijf houden van de sluizen en die van de intensieve scheepvaartbegeleiding – het voorgaan van convooien wanneer de betonning wegens ijsgang is opgenomen – geheel voor rekening van het Rijk komen. Komt het bij zwaardere ijsgang of vast ijs op daadwerkelijk ijsbreken aan, dan neemt het bedrijfsleven het initiatief en worden op essentiële routes de kosten voor 50% door het Rijk vergoed; behalve op de Schelde-Rijnverbinding, waar het Rijk op grond van het Tractaat met België alle kosten vergoedt. Zoals uit het antwoord op vraag 1 al is gebleken, wordt het overgrote deel door het Rijk gedragen. </antwoord>
      <antwoord nummer="3">Een indicatie van het aantal extra vrachtautobewegingen kan gevonden worden, als men bedenkt, dat bij ijsgang de grotere schepen van bijvoorbeeld 1000 ton nog doorvaren. Als deze vervoerswijze vervangen wordt door vrachtauto’s van max. 40 ton, dan zijn er dus minimaal 25 keer zo veel vrachtautobewegingen nodig voor hetzelfde transport. Helaas is het scheepsregistratiesysteem momenteel nog niet zo vervolmaakt, dat ik u een indicatie van het aantal landelijke scheepsbewegingen kan geven waaruit het aantal extra vrachtautobewegingen kan worden afgeleid. </antwoord>
      <antwoord nummer="4">Voor de ijsbestrijding op het hoofdvaarwegennet denk ik eraan, een eenmalige buffer van enkele miljoenen guldens beschikbaar te stellen bovenop de bijdragen die Verkeer en Waterstaat nu al voor de ijsbestrijding uittrekt. Een en ander biedt een structurele oplossing voor de kosten die het bedrijfsleven moet betalen voor de ijsbestrijding op deze vaarwegen. Over de exacte modaliteiten van dit beleid zal nader met de betrokken partijen overlegd worden. </antwoord>
      <antwoord nummer="5">Ja. </antwoord>
      <noten afkomstig="antwoord">
         <noot nummer="1">Zie Kamerstuk 23 400 XII, nr. 28</noot>
      </noten>
   </antwoorden>
</kvr>
