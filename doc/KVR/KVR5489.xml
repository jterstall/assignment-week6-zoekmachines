<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leers (CDA) over het optreden van het Nederlands Inkoop Centrum als vertegenwoordiger bij de vormgeving van aanbestedingsprocedures. (Ingezonden 30 juni 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5489
</item>
         <item attribuut="Rubriek">Verkeer, vervoer en waterstaat (Openbaar vervoer)</item>
         <item attribuut="Trefwoorden">Aanbestedingen Openbaar vervoer</item>
         <item attribuut="Vindplaats">Kamervragen met antwoord 1996-1997, nr. 1706, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="CDA">Leers</persoon>
         </item>
         <item attribuut="Datum_reaktie">1997-08-18</item>
         <item attribuut="Datum_indiening">1997-06-30</item>
         <item attribuut="Document-id">KVR5489</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3491" allpagenumbers="3491 3492" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1706" onderwerp="" indiendatum="1997-06-30">
         <vrager partij="CDA" oorsprong="parlement">Leers</vrager>
         <vraagt-aan/>
      </vraagdata>
      <antwoorddata antwoorddatum="1997-08-18">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het u bekend dat het Nederlands Inkoop Centrum (NIC), voortgekomen uit het Rijksinkoopbureau, voor verschillende (overheids)bedrijven als vertegenwoordiger optreedt bij de vormgeving van aanbestedingsprocedures? </vraag>
      <vraag nummer="2">Bent u bekend met het specifieke geval, waarin het NIC de aanbestedingsprocedure ten behoeve van een schoonmaakcontract van het Gemeentevervoerbedrijf Amsterdam heeft ontworpen? </vraag>
      <vraag nummer="3">Bent u op de hoogte van het feit dat het NIC in deze procedure buitensporige eisen en normen stelt aan schoonmaakbedrijven die willen meedingen naar dit contract en aan diezelfde eisen dermate onredelijke (en overigens niet-transparante) wegingsfactoren verbindt, dat ruim 90% van alle zelfstandige schoonmaakorganisaties bij voorbaat van de (verdere) procedure is uitgesloten? </vraag>
      <vraag nummer="4">Deelt u de opvatting dat deze gang van zaken op gespannen voet staat met het kabinetsbeleid gericht op marktwerking in het algemeen en gezonde mededinging in het bijzonder en bovendien ongewenst is met het oog op de creatie van werkgelegenheid in het midden- en kleinbedrijf, aangezien met name kleine en middelgrote schoonmaakbedrijven hierdoor gedupeerd worden? </vraag>
      <vraag nummer="5">Bent u voornemens het NIC hierop aan te spreken? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. Het gaat hierbij niet zozeer om de vormgeving van aanbestedingsprocedures als wel om de advisering, begeleiding en/of vertegenwoordiging van (overheids)bedrijven door het Nederlands Inkoop Centrum (NIC) bij aanbestedingsprocedures. </antwoord>
      <antwoord nummer="2">Het is mij bekend, dat het NIC de aanbestedingsprocedure ten behoeve van een schoonmaakcontract van het Gemeentevervoerbedrijf Amsterdam (GVB) begeleidt. De uiteindelijke verantwoordelijkheid berust uiteraard bij het GVB. </antwoord>
      <antwoord nummer="3">Het gaat in deze om een zeer omvangrijk schoonmaakcontract. Niet alleen glasbewassing van gebouwen, maar ook het schoonmaken van een groot aantal kantoorruimten, werkplaatsen, stallingen, metrostations en -perrons, het schoonmaken van rollend en varend materieel en het verwijderen van graffiti van gebouwen en materieel. De hierbij aan potentiële kandidaten gestelde eisen op technisch en financieel-economisch terrein zijn gerelateerd aan de omvang van het contract en de voor onderdelen benodigde specialistische kennis (rollend materieel, graffiti). Met betrekking tot de te stellen eisen hanteert het NIC een standaardlijst met wegingsfactoren (puntentelling), die van geval tot geval kan worden aangepast. Het is uiteindelijk aan de nationale rechter dan wel het Hof van Justitie van de Europese Gemeenschappen om te beoordelen of bepaalde eisen c.q. wegingsfactoren buitensporig dan wel onredelijk zijn gezien de aard en inhoud van de opdracht. </antwoord>
      <antwoord nummer="4">De onderhavige aanbestedingsprocedure volgt de daarvoor geldende regelgeving. De aankondiging is openbaar gemaakt, daarmee alle geïnteresseerden in de gelegenheid stellend te reageren. Op basis van objectieve, een ieder bekende criteria heeft een preselectie plaatsgevonden. De overgebleven bedrijven (zullen) worden uitgenodigd offertes uit te brengen die zullen worden beoordeeld aan de hand van bekende, voor ieder gelijke eisen. Procedures zoals thans vastgelegd in de aanbestedingsrichtlijnen bevorderen het zo doorzichtig mogelijk maken van de markt voor overheidsopdrachten zodat alle leveranciers gelijke kansen krijgen een overheidsopdracht te verwerven. Dit past in het kabinetsbeleid gericht op marktwerking in het algemeen en gezonde mededinging in het bijzonder. Gezien het gestelde onder 3 wat betreft omvang van het contract en specialistische kennis, ligt het voor de hand dat bij het onderhavige contract de grotere schoonmaakbedrijven als eerste in beeld komen. Ik zou hier niet willen spreken van een «dupering» van kleinere bedrijven. </antwoord>
      <antwoord nummer="5">Gezien het voorgaande zal het duidelijk zijn dat er niet van een situatie sprake is waarop ik het NIC zou kunnen aanspreken. </antwoord>
      <noten afkomstig="antwoord"/>
   </antwoorden>
</kvr>
