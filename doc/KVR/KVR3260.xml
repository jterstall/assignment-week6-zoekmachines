<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Jeekel en Versnel-Schmitz (beiden D66) over de monumentenstatus woningen. (Ingezonden 20 mei 1996); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3260
</item>
         <item attribuut="Inhoud">Betreft de berekeningswijze van de Amsterdamse huurcommissie betreffende monumenten en niet-monumenten in een beschermd stadsgezicht, waar het totaal aan investeringen in het pand als maat wordt genomen.</item>
         <item attribuut="Rubriek">Cultuur en taal (Monumenten) Volkshuisvesting (Huurwoningen) Volkshuisvesting (Woninghuren)</item>
         <item attribuut="Trefwoorden">Huurwoningen Monumenten Stads- en dorpsgezichten Woningen Woninghuren Woningwaardering</item>
         <item attribuut="Vindplaats">Kamervragen met antwoord 1995-1996, nr. 1299, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="D66">Jeekel</persoon>
            <persoon partij="D66">Versnel-Schmitz</persoon>
         </item>
         <item attribuut="Datum_reaktie">1996-06-13</item>
         <item attribuut="Datum_indiening">1996-05-20</item>
         <item attribuut="Document-id">KVR3260</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2641" allpagenumbers="2641 2642 2643" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1299" onderwerp="" indiendatum="1996-05-20">
         <vrager partij="D66" oorsprong="parlement">Jeekel</vrager>
         <vrager partij="D66" oorsprong="parlement">Versnel-Schmitz</vrager>
         <vraagt-aan/>
      </vraagdata>
      <antwoorddata antwoorddatum="1996-06-13">
         <antwoorder functie="staatssecretaris" ministerie="Onderwijs, Cultuur en Wetenschappen">Nuis</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Kunnen niet-monumentale woningen van 50 jaar of ouder binnen een beschermd stadsgezicht op grond van art. 8A van het Besluit huurprijzen woonruimte de monumentenstatus verwerven, indien de eigenaar tenminste f 5000,– besteedt aan het opknappen van beeldbepalende elementen aan de woning? </vraag>
      <vraag nummer="2">Welk systeem van berekeningswijze past de Amsterdamse huurcommissie tot op heden toe waar het betreft a. de monumenten en b. niet-monumenten in een beschermd stadsgezicht? </vraag>
      <vraag nummer="3">Hoe gaan huurcommissies in andere steden met die twee elementen om? </vraag>
      <vraag nummer="4">Acht u enige stroomlijning hierin gewenst? </vraag>
      <vraag nummer="5">Acht u het redelijk, dat de huren van deze panden in korte tijd verhoudingsgewijs enorm kunnen toenemen, doordat bij de Amsterdamse berekeningswijze kennelijk niet langer het woningwaarderingsstelsel maar het (geı¨ndexeerde) totaal aan investeringen in het pand als maat wordt genomen? </vraag>
      <vraag nummer="6">Is het wenselijk, dat de kosten voor instandhouding van het aanzien van historische stadscentra in verregaande mate worden doorberekend aan huurders, waardoor een eenzijdige bewonerssamenstelling wordt bevorderd? </vraag>
      <vraag nummer="7">Is de instandhouding van een beschermd stadsgezicht (beeldbepaling) niet een zaak waarvoor de gemeenschap als geheel mede verantwoording moet dragen? </vraag>
      <vraag nummer="8">Bent u bereid artikel 8A zodanig te wijzigen of te verduidelijken dat met inachtneming van de kwaliteit van de woning zelf, aan de doorbereking van genoemde extra kosten aan de huurders redelijke grenzen worden gesteld? </vraag>
      <noten afkomstig="vraag">
         <noot nummer="1" titel="Wonen in historisch centrum alleen voor de rijken">(Bron: Trouw, 7 mei 1996) «Wonen in historisch centrum alleen voor de rijken»?</noot>
      </noten>
   </vragen>
   <antwoorden aantal="8">
      <antwoord nummer="1">Artikel 8a van het Besluit huurprijzen woonruimte maakt onderscheid tussen woonruimte in van rijkswege beschermde monumenten en – binnen een van rijkswege beschermd stads- en dorpsgezicht – overige woonruimte. De bepaling strekt ertoe het gebruikelijke woonwaarderings- en huuraanpassingenstelsel (verder te noemen het stelsel) voor de beoordeling van de redelijkheid van de huurprijzen en huurprijsaanpassingen buiten toepassing te verklaren voor de eerste categorie, maar voor de tweede categorie (sinds 1992) in beginsel wel van toepassing te laten zijn. Met ingang van 1 juli 1992 is de categorie woonruimte (niet bestaande uit of deel uitmakend van een door het Rijk beschermd monument) binnen een beschermd gezicht – die tot dan alle woonruimte binnen zo’n gezicht omvatte – aanzienlijk in omvang afgenomen. Sindsdien beperkt de werking van artikel 8a zich ten aanzien van deze categorie tot panden met beeldbepalende elementen indien de instandhouding van die elementen voor de eigenaar/verhuurder aantoonbare extra kosten met zich brengt. Bij woonruimte met beeldbepalende elementen spelen factoren als uitzonderlijke ligging, specifieke bouwwijze en kwaliteitsaspecten van de gebruikte materialen een belangrijke rol. Beeldbepalende elementen worden vastgesteld door het Bureau Monumentenzorg van de Gemeente Amsterdam. Beoordeling van de huurprijs dient plaats te vinden aan de hand van het stelsel, tenzij aantoonbaar is dat de verhuurder extra kosten heeft moeten maken voor de instandhouding van de beeldbepalende elementen. In dat geval is het afwijkende systeem van artikel 8a van kracht: het stelsel blijft buiten toepassing en de huurcommissie oordeelt met inachtneming van de door de verhuurder gemaakte kosten voor de instandhouding van de zg. monumentale waarde. Met het oog op het voorstel tot aanwijzing van Amsterdam binnen de Singelgracht tot beschermd gezicht heeft de Huurcommissie van het ressort Amsterdam een nadere afbakening ontwikkeld voor het begrip beeldbepalende elementen. Artikel 8a zal volgens dat voorstel – naast de woonruimte in rijksmonumenten – alleen nog van toepassing zijn in de volgende situatie: 1. de eigenaar/verhuurder besteedt aantoonbaar extra geld aan het instandhouden van beeldbepalende elementen; 2. dit bedrag is besteed nadat aanwijzing tot beschermd stadsgezicht heeft plaatsgevonden; 3. onder beeldbepalende elementen worden verstaan: elementen (onroerende onderdelen) waaraan bij onderhoud en restauratie door de Rijksdienst voor de Monumentenzorg of het Gemeentelijk Bureau Monumentenzorg nader eisen worden gesteld; 4. er moet een (actief) beroep worden gedaan op de toepassing van artikel 8a; 5. de gemaakte extra kosten moeten hoger zijn dan de «ondergrens» (1994: f 5.000,–); 6. het pand waaraan de voorzieningen worden getroffen moet minimaal vijftig jaar oud zijn. Voor de onder 3 genoemde «nadere eisen» dienen nog criteria te worden ontwikkeld. Met de Rijksdienst voor de Monumentenzorg is overeengekomen dat de gemeente Amsterdam deze criteria zal vaststellen. </antwoord>
      <antwoord nummer="2">Ad.a: bij rijksmonumenten worden voor de bepaling van het huurprijsniveau alle kosten die voor het pand als geheel zijn gemaakt meegerekend op basis van dynamische kostenprijsberekening; naast koopsom, prijsindexcijfer en rendementspercentage worden hierbij de kosten voor instandhouding betrokken, tenzij die investering niet boven – thans – f 5.000,– uitkomt. Ad.b: bij panden met beeldbepalende elementen vindt deze berekeningswijze eveneens plaats. Voor deze categorie geldt dat de huurcommissie – evenals huurcommissies in andere ressorten – artikel 8a alleen toepast indien een eigenaar daar om vraagt; anders vindt toepassing plaats van het gebruikelijke stelsel. In het gezicht Nieuwmarktbuurt – vanaf 30 november 1983 beschermd en sindsdien het enige in Amsterdam-Binnenstad zelf – heeft zich tot op heden e´e´n geval voorgedaan waarbij een beroep is gedaan artikel 8a voor een pand met beeldbepalende elementen, geen rijksmonument zijnde. </antwoord>
      <antwoord nummer="3">Informatie is ingewonnen over de werking in Haarlem, Leiden, Maastricht en Utrecht wegens het relatief grote oppervlak van het beschermde gezicht, dat in deze gevallen bovendien (vrijwel) het gehele gebied binnen de singelgrachten omvat. – Utrecht (onder welk ressort tevens Amersfoort valt): – rijksmonumenten: uitgangspunt is het stelsel, maar met enige aanpassingen in de berekeningswijze, waarbij over de dan verkregen huurprijs een toeslag van 30% wordt berekend. De toeslag is gebaseerd op het oordeel van de Rijksdienst voor de Monumentenzorg dat exploitatiekosten voor monumenten gemiddeld 30% hoger liggen. – panden met beeldbepalende elementen: toegepast wordt het stelsel en een toeslag van 15%. – Leiden (onder welk ressort tevens Delft, Gouda en Den Haag vallen); de berekeningswijze komt overeen met het gehanteerde systeem in Utrecht. – Haarlem (onder welk ressort tevens Alkmaar valt): de berekeningswijze komt overeen met het gehanteerde systeem in Utrecht, met dien verstande dat voor panden met beeldbepalende elementen het stelsel toepassing vindt met een verrekening van aantoonbaar gemaakte kosten voor de instandhouding van die elementen (in plaats van vermeerdering met een toeslagpercentage). – Maastricht: – rijksmonumenten: het stelsel wordt buiten toepassing gelaten. – panden met beeldbepalende elementen: met deze panden heeft de huurcommissie geen ervaring. NB: – in Utrecht worden de gemeentelijke monumenten tot de categorie van rijksmonumenten gerekend. – in de ressorten van Utrecht, Haarlem en Maastricht heeft de huurcommissie nauwelijks tot geen gevallen ter behandeling gekregen over panden met beeldbepalende elementen. In het ressort van Leiden kon op korte termijn hierover geen concrete informatie worden verkregen. </antwoord>
      <antwoord nummer="4">Gezien de verschillen in interpretatie van artikel 8a tussen enerzijds het ressort van Amsterdam en anderzijds de ressorten van Utrecht, Leiden en Haarlem zal ik – in afwachting van de voorgenomen herziening van de huurwetgeving – over de gewenstheid van eenduidiger toepassing overleg plegen met mijn ambtgenoot van Volkshuisvesting, Ruimtelijke Ordening en Milieubeheer. Ik ben van mening dat hierbij de frequentie moet worden betrokken van het aantal zaken dat panden met beeldbepalende elementen betreft. </antwoord>
      <antwoord nummer="5">Artikel 8a verklaart een van het stelsel afwijkend systeem van toepassing voor woningen die uit het oogpunt van monumentenzorg waarde vertegenwoordigen. In mijn beantwoording van vraag 1 heb ik aangegeven om wat voor woningen het gaat en waarmee de huurcommissie in haar beoordeling rekening moet houden. Indien huren in deze gevallen in korte tijd verhoudingsgewijs enorm zouden toenemen, dan acht ik dat ongewenst. Hierbij merk ik evenwel op dat het aantal panden met beeldbepalende elementen in het beschermde gezicht Nieuwmarktbuurt dat onderwerp van behandeling door de huurcommissie is geweest, alsmede de frequentie van deze zaken in de ressorten van Utrecht, Haarlem en Maastricht mij geen reden voor verontrusting geeft. Ook speelt hierbij voor mij een rol dat – bij uitvoering van het in mijn antwoord op vraag 1 vermelde voorstel van de Amsterdamse huurcommissie voor nadere afbakening van het begrip beeldbepalende elementen – uit de totale kernvoorraad van 28.585 woningen in de binnenstad van Amsterdam die onder de toewijzingsgrens van f 570,- per maand vallen er op termijn en gedurende een zeer geleidelijk proces zo’n 925 woningen in panden met beeldbepalende elementen – waartoe ook de gemeentelijke monumenten worden gerekend – zouden kunnen verdwijnen. Voor alle duidelijkheid zij nog vermeld dat de huurprijsberekening van woningen in beschermde rijksmonumenten niet wordt beı¨nvloed door de aanwijzing van een gebied als beschermd gezicht. </antwoord>
      <antwoord nummer="6">Nee. Gelet op mijn antwoord op de voorgaande vraag acht ik in dit opzicht geen ree¨el gevaar aanwezig. </antwoord>
      <antwoord nummer="7">Nee. Artikel 36 van de Monumentenwet 1988 bepaalt dat ter bescherming van een beschermd gezicht door de gemeenteraad een bestemmingsplan als bedoeld in de Wet op de Ruimtelijke Ordening wordt vastgesteld. Daarmee is de instandhouding van een beschermd gezicht op gemeentelijk niveau gelegd. Dit instrument voor het ruimtelijk beleid heeft als functie de kaders te scheppen voor de instandhouding van het gezicht door de planning van ontwikkelingen en de normering voor bouwplannen en andere werkzaamheden, alsook voor het gebruik van de gronden en opstallen. </antwoord>
      <antwoord nummer="8">Een algehele herziening van de huurwetgeving is door mijn ambtgenoot van Volkshuisvesting, Ruimtelijke Ordening en Milieubeheer in voorbereiding genomen, waarbij ook artikel 8a zal worden betrokken. Redelijkheid van de huurprijs met inachtneming van de kwaliteit van de woning maakt deel uit van de overwegingen hiertoe. </antwoord>
      <noten afkomstig="antwoord"/>
   </antwoorden>
</kvr>
