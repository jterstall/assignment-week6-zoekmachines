<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Irrgang (SP) aan de ministers van Economische Zaken en van Justitie over loze 0900-nummers. (Ingezonden 9 maart 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25407
</item>
         <item attribuut="Inhoud">Vragen naar aanleiding van een bericht in het Algemeen Dagblad van 7 maart 2006 waarin gesteld wordt dat de OPTA niet tegen deze praktijken kan optreden.</item>
         <item attribuut="Rubriek">Communicatie, media en informatievoorziening (Telecommunicatie)</item>
         <item attribuut="Trefwoorden">Telefonie</item>
         <item attribuut="Vindplaats">Kamervragen met antwoord 2005-2006, nr. 1305, Tweede Kamer</item>
         <item attribuut="Vraagnr_bij_indiening">2050609350</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Irrgang</persoon>
         </item>
         <item attribuut="Datum_reaktie">2006-04-20</item>
         <item attribuut="Datum_indiening">2006-03-09</item>
         <item attribuut="Document-id">KVR25407</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2777" allpagenumbers="2777 2778 2779" vetnummer="2050609350" code="0506tkkvr1305" lopendefooter="Tweede Kamer, vergaderjaar 2005–2006, Aanhangsel" filenaam="KVR25407" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1305" onderwerp="" indiendatum="2006-03-9">
         <vrager partij="SP" oorsprong="parlement">Irrgang</vrager>
         <vraagt-aan>de ministers van Economische Zaken en van Justitie</vraagt-aan>
      </vraagdata>
      <antwoorddata antwoorddatum="2006-04-20">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie op het bericht «Klachten over loze 0900-nummers»? <voetnoot nummer="1"/>
      </vraag>
      <vraag nummer="2">Kunt u aangeven waarom de Onafhankelijke Post en Telecommunicatie Autoriteit (OPTA) niet kan optreden? Kunt u inzicht geven in het (soort) onderzoek dat de OPTA in deze kwestie heeft verricht? Zo neen, waarom niet? </vraag>
      <vraag nummer="3">Deelt u de mening dat hier sprake is van oplichting? Zo neen, waarom niet? Zo ja, biedt het strafrecht dan aanknopingspunten om dergelijke praktijken aan te pakken?Zo neen, waarom niet? </vraag>
      <vraag nummer="4">Deelt u de mening dat het wenselijk is dat de OPTA de wettelijke mogelijkheden krijgt om aan loze 0900-nummers een einde te maken? Zo neen, waarom niet? Zo ja, wat gaat u hier aan doen en welke mogelijkheden ziet u daartoe? </vraag>
      <vraag nummer="5">Is het waar dat, indien mensen een klacht willen indienen bij de Stichting Onafhankelijke Commissie Informatienummers (OCI) hiervoor een bedrag van € 10 moeten betalen, en zij dat bedrag alleen terugkrijgen indien de klacht gegrond wordt verklaard? Zo neen, waarom niet? Zo ja, vindt u deze klachtenregeling dan laagdrempelig? Zo ja, kunt u aangeven waarom, en hierbij ingaan op het feit dat mensen reeds eerder enkele tientallen euro’s hebben betaald aan loze 0900-nummers? Zo neen, wat gaat u doen om de klachtenprocedure laagdrempeliger te maken? </vraag>
      <vraag nummer="6">Kunt u aangeven of de nieuwe consumententoezichthouder in de toekomst wel tegen dergelijke praktijken zal kunnen optreden? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-03-7" bron="Algemeen Dagblad">Algemeen Dagblad, 7 maart 2006</noot>
      </noten>
   </vragen>
   <antwoorden aantal="6">
      <antwoord nummer="1">Ik ben bekend met de onderhavige consumentenproblemen betreffende het gebruik van 0900-nummers waaronder «loze 0900-nummers». Ik signaleer dat in dit verband veel klachten onder andere bij de Onafhankelijke Post en Telecommunicatie Autoriteit (hierna: OPTA) zijn binnengekomen. Ik maak onderscheid tussen de volgende omstandigheden: a. De betreffende dienstverlener toont zich slecht bereikbaar. De beller wordt lang aan de lijn gehouden voordat hij iemand krijgt te spreken, of de beller krijgt ook na lang wachten nog niemand te spreken. b. De dienstverlening die via het betreffende nummer wordt aangeboden (hiermee bedoel ik andere aspecten dan de bereikbaarheid) voldoet inhoudelijk niet aan de verwachting. Een voorbeeld is dat men wel iemand te spreken krijgt maar dat de betreffende dienst verder van slechte kwaliteit is. Onder een loos 0900-nummer versta ik uitsluitend de situatie, waarbij een beller na lang wachten niemand krijgt te spreken. Bellers reageren bijvoorbeeld op een aanbod voor thuiswerk, maar krijgen ook na lang wachten niemand te spreken. Ik betreur de onderhavige problemen omdat de consument daarbij geschaad wordt en aan het imago van de dienstverlening via 0900-nummers afbreuk wordt gedaan door een beperkt aantal nummergebruikers. Overigens ben ik van mening dat de beller ook een eigen verantwoordelijkheid heeft: indien hij bekend is met het geldende tarief en een verbinding (onnodig) lang duurt, mag van hem verwacht worden dat hij daaruit conclusies trekt omtrent de kwaliteit van de dienst. </antwoord>
      <antwoord nummer="2">In de Telecommunicatiewet is geregeld wanneer de OPTA op kan treden tegen een nummerhouder. Dit is het geval indien: a. een nummerhouder zich niet houdt aan de bij of krachtens de Telecommunicatiewet gestelde regels (daartoe behoren ook de voorschriften inzake de bestemming van het telefoonnummer, zoals vastgelegd in het nummerplan Telefonie en ISDN-diensten); b. een nummerhouder de voorschriften verbonden aan het besluit tot toekenning van het betreffende telefoonnummer niet nakomt; of c. de Stichting Onafhankelijke Commissie Informatienummers (hierna: OCI) tot het oordeel is gekomen dat de houder van dat telefoonnummer in strijd heeft gehandeld met zijn gedragscode en de OPTA verzoekt om het telefoonnummer in te trekken. De OPTA heeft, naar aanleiding van de klachten over 0900-nummers ten aanzien van slechte bereikbaarheid en dienstverlening die niet aan de verwachting voldoet, onderzoek verricht. Ingevolge het nummerplan Telefonie en ISDN-diensten zijn 0900-nummers bestemd voor het verrichten van serieuze diensten, niet zijnde erotiek, amusement of diensten waarvan het hoofddoel is om de duur van het gesprek te verlengen. De OPTA heeft na genoemd onderzoek geconcludeerd dat de betreffende 0900-nummers voldoen aan de daarvoor geldende bestemming. Voorts heeft de OPTA vastgesteld dat de nummerhouders de voorschriften die verbonden zijn aan het besluit tot toekenning van het desbetreffende telefoonnummer zijn nagekomen. Een belangrijk voorschrift is dat het telefoonnummer in gebruik genomen moet zijn. De 0900-nummers waarover klachten zijn binnengekomen, zijn daadwerkelijk in gebruik genomen. In de gedragscode van de Stichting OCI zijn geen bepalingen opgenomen over de bereikbaarheid of de kwaliteit van de dienstverlening via 0900-nummers. Wel is een verplichting tot tarieftransparantie opgenomen. Die verplichting is door de exploitanten van de 0900-nummers waarover klachten zijn binnengekomen, steeds nagekomen. De Stichting OCI heeft dus geen reden om de OPTA te vragen de nummers in te trekken. Gelet op het voorgaande heeft OPTA geconcludeerd op basis van haar huidige bevoegdheden niet te kunnen optreden tegen exploitanten van 0900-nummers die slecht bereikbaar zijn zoals bij loze 0900-nummers, of wier dienstverlening niet aan de verwachting van de beller voldoet. </antwoord>
      <antwoord nummer="3" voetnoot="1">Bij de exploitatie van loze 0900-nummers kan er afhankelijk van de feitelijke omstandigheden in een concreet geval sprake zijn van oplichting in de zin van artikel 326 van het wetboek van Strafrecht, namelijk indien gehandeld is met het oogmerk om zichzelf of een ander wederrechtelijk te bevoordelen. Het strafrecht is in dezen echter ultimum remedium. Het strafrecht heeft een complementaire rol in de gevallen waar de uitoefening van eigen verantwoordelijkheid niet kan of redelijkerwijs niet kan worden gevraagd. Verder zij in het algemeen nog opgemerkt dat er thans een onderzoek Inventarisatie Telecomfraude wordt uitgevoerd, zoals aangekondigd in de brief van de ministers van Justitie en van Binnenlandse Zaken, 22 november 2004 <voetnoot nummer="1"/>. Doel is de kennislacune opheffen ten aanzien van telecomfraude en daarbij te bezien of het wettelijk instrumentarium voldoende is toegesneden op huidige en toekomstige fraudevormen. Naar verwachting zal dit onderzoek medio 2006 zijn afgerond. Bij de exploitatie van een 0900-nummer waarbij, mogelijk na lang wachten, een dienst wordt geleverd die niet voldoet aan de verwachting zal veelal geen sprake zijn van oplichting. Tegen deze praktijken zal dan ook niet kunnen worden opgetreden via het strafrecht. </antwoord>
      <antwoord nummer="4" voetnoot="2">Zoals ik in mijn antwoord op de tweede vraag reeds heb vermeld, heeft de OPTA geconcludeerd onvoldoende bevoegdheden te hebben om op te kunnen treden tegen exploitanten van 0900-nummers die slecht bereikbaar zijn of wier dienstverlening niet aan de verwachting van de beller voldoet. Ik acht het daarom wenselijk dat voor zover daartoe binnen de grenzen van de Europese regelgeving de mogelijkheid bestaat, de Telecommunicatiewet en de daarop gebaseerde lagere regelgeving wordt aangepast, opdat de OPTA in de toekomst wel wettelijke bevoegdheden heeft om deze praktijken tegen te kunnen gaan. In meer algemene zin is het echter niet wenselijk de wijze waarop bedrijven zich voor de consument bereikbaar stellen, te reguleren. De telefonische bereikbaarheidsmogelijkheid van bedrijven mag niet teveel worden beperkt door wettelijke normering. Het stellen van een wettelijke norm aan de bereikbaarheid van een dienst via een 0900-nummer mag daarom niet verder gaan dan noodzakelijk is om de onderhavige problemen die in die nummerreeks spelen tegen te gaan. Het voornemen om de OPTA meer bevoegdheden toe te kennen bestaat al langer, zoals ik onder meer in mijn antwoord op de kamervragen over het toezicht op het gebruik van telefonische informatienummers van 24 juni 2004 <voetnoot nummer="2"/>aan u bekend heb gemaakt. Over het betreffende voorstel tot wijziging van de Telecommunicatiewet heb ik inmiddels advies van de Raad van State ontvangen en ik zal dit voorstel op korte termijn aan de Tweede Kamer zenden. Daarin wordt onder meer voorzien in meer sanctiemiddelen en aanvullende gronden op basis waarvan de OPTA de toekenning van telefoonnummers kan weigeren of intrekken, waardoor het misbruik van 0900-nummers in meer algemene zin bemoeilijkt wordt. Er worden ook maatregelen genomen om de nummergebruiker (dit hoeft niet de nummerhouder te zijn) sneller te kunnen traceren. Tenslotte krijgt de OPTA de bevoegdheid om in te grijpen in nog nader te bepalen omstandigheden, rekening houdend met de EG-Richtlijn Oneerlijke Handelspraktijken (zie ook mijn antwoord op vraag 6), waarbij het gedrag van een nummergebruiker wijst op kennelijk frauduleus of misleidend handelen. Ik onderzoek in hoeverre hierbij ook kan worden gezien op het onderhavige probleem met 0900-nummers. In dat geval zou de OPTA zowel vooraf als achteraf hier tegen op kunnen treden. </antwoord>
      <antwoord nummer="5" voetnoot="3">Het is waar dat de Stichting OCI een bedrag van € 10 vraagt voor de behandeling van een klacht <voetnoot nummer="3"/>en dat dit bedrag alleen wordt terugbetaald indien de klacht gegrond wordt verklaard. Het al dan niet heffen van klachtengeld is onderdeel van de bedrijfsvoering van de Stichting OCI. De Stichting OCI behandelt niet alleen klachten over 0900-nummers maar ook over andere categorieën informatienummers (de reeksen 0800, 0906 en 0909). Over het algemeen acht ik de klachtenregeling van de Stichting OCI bij het heffen van € 10 klachtengeld laagdrempelig. Vanwege het grote aantal klachten over 0900-, 0906- en 0909-nummers en de daardoor hoge kosten van klachtbehandeling, kan de continuïteit van de klachtafhandeling afhankelijk zijn van het heffen van klachtengeld. De gemiddelde schadebedragen behorend bij klachten over deze nummers stijgen ver boven € 10 per klacht uit. Het voordeel van het heffen van dit klachtengeld weegt naar mijn oordeel derhalve op tegen het nadeel dat in een enkel geval het te betalen bedrag als een relatief hoge drempel wordt ervaren voor het indienen van een klacht. Overigens heb ik vernomen dat de Stichting OCI het voornemen heeft het heffen van klachtengeld af te schaffen. </antwoord>
      <antwoord nummer="6">De Consumentenautoriteit zal toezicht gaan houden op de naleving van de EG-Richtlijn Oneerlijke Handelspraktijken, die zal worden omgezet in Nederlandse wetgeving. Bezien moet nog worden of onder bepaalde omstandigheden dergelijke praktijken waarbij 0900-nummers worden gebruikt, kunnen worden aangemerkt als oneerlijke handelspraktijken in de zin van deze Richtlijn en zo ja, of de Consumentenautoriteit onderhavige praktijken zal gaan bestrijden. </antwoord>
      <noten afkomstig="antwoord">
         <noot nummer="1">Tweede Kamer, vergaderjaar 2004–2005, 29 911, nr. 1</noot>
         <noot nummer="2">Tweede Kamer, Aanhangsel Handelingen nr. 1907, vergaderjaar 2003–2004</noot>
         <noot nummer="3">Ik wijs er in dit verband op dat de wettelijke taak van Stichting OCI bestaat uit het houden van toezicht, mede aan de hand van consumentenklachten, op het juiste gebruik van 090X-nummers en niet formeel de rol van een geschillencommissie heeft</noot>
      </noten>
   </antwoorden>
</kvr>
