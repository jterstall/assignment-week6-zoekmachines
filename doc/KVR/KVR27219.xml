<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Peters (GroenLinks) aan de minister van Defensie over de overdracht van door Nederland gevangen genomen verdachten aan de Afghaanse autoriteiten onder ISAF-III. (Ingezonden 19 januari 2007); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27219
</item>
         <item attribuut="Inhoud">Vragen over de mededeling van de Afghaanse minister van Defensie aan de vaste kamercommissie voor Defensie dat de beloofde Afghaanse regeling voor detentie en behandeling van door Nederlandse troepen overgedragen gevangenen is afgewezen door president Karzai. (Zie ook de brief van de ministers van Buitenlandse Zaken, Defensie en Ontwikkelingssamenwerking, 21 juli 2007, kamerstuk 27925, nr. 221). De gevangenen worden nu, bij gebrek aan juridische basis, overgedragen aan de Afghaanse nationale veiligheidsdienst NDS of het Afghaanse leger ANA. Gevraagd wordt onder andere in hoeverre de internationale standaarden voor behandeling en rechtsbescherming van gevangenen hierbij worden gewaarborgd.</item>
         <item attribuut="Rubriek">Internationale betrekkingen (Overig) Veiligheidsbeleid en defensie (NAVO)</item>
         <item attribuut="Trefwoorden">Afghanistan Gedetineerden Militaire samenwerking</item>
         <item attribuut="Vindplaats">Kamervragen met antwoord 2006-2007, nr. 726, Tweede Kamer</item>
         <item attribuut="Vraagnr_bij_indiening">2060705860</item>
         <item attribuut="Afkomstig_van">Buitenlandse Zaken (BUZA) Defensie (DEF)</item>
         <item attribuut="Indiener">
            <persoon partij="GroenLinks">Peters</persoon>
         </item>
         <item attribuut="Datum_reaktie">2007-01-31</item>
         <item attribuut="Datum_indiening">2007-01-19</item>
         <item attribuut="Document-id">KVR27219</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1563" allpagenumbers="1563 1564" vetnummer="2060705860" code="0607tkkvr726" lopendefooter="Tweede Kamer, vergaderjaar 2006–2007, Aanhangsel" filenaam="KVR27219" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="726" onderwerp="" indiendatum="2007-01-19">
         <vrager partij="GroenLinks" oorsprong="parlement">Peters</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="2007-01-31">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Klopt de mededeling van de Afghaanse minister van Defensie, de heer Wardak, aan de vaste Kamercommissie voor Defensie tijdens haar recente troepenbezoek dat de beloofde Afghaanse regeling voor detentie en behandeling van door Nederlandse troepen over te dragen gevangenen <voetnoot nummer="1"/>, is afgewezen door president Karzai en dat er nog geen definitieve alternatieve oplossing is gevonden? Waarom is deze regeling afgewezen? </vraag>
      <vraag nummer="2">Is het nu praktijk dat minister Wardak de overgedragen ISAF-gevangenen laat behandelen op basis van de Wet op de militaire tribunalen? Is de Wet op de militaire tribunalen goedgekeurd door het Afghaanse parlement? </vraag>
      <vraag nummer="3">Welke waarborgen worden er gegeven in de door de Afghaanse regering beoogde juridische basis voor internering van de ISAF-gevangenen? Voldoen deze aan de standaarden van het internationale recht? Wat is het oordeel van de Afghaanse mensenrechtencommissie AIHRC en het Internationale Rode Kruis hierover? </vraag>
      <vraag nummer="4" voetnoot="2">Waarom worden gevangenen bij gebrek aan een juridische basis thans aan de Afghaanse nationale veiligheidsdienst NDS of het Afghaanse leger ANA overgedragen? <voetnoot nummer="2"/>
      </vraag>
      <vraag nummer="5">In welke mate worden de internationale standaarden voor behandeling en rechtsbescherming die van toepassing zijn op door ISAF aan de Afghaanse autoriteiten overgedragen gevangenen thans juridisch gewaarborgd? </vraag>
      <vraag nummer="6">Dient het Afghaanse parlement de ISAF-missie of de verlengingen en uitbreidingen daarvan goed te keuren? Zo ja, is dat gebeurd? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-07-21" bron="Brief">Brief, 21 juli 2006, Kamerstuk 27 925, nr. 221, vergaderjaar 2005–2006</noot>
         <noot nummer="2" datum="2006-12-1" bron="Brief">Brief, 1 december 2006, HDAB2006038057</noot>
      </noten>
   </vragen>
   <antwoorden aantal="6">
      <antwoord nummer="1">Het concept-Afghaanse detentiebeleid zoals beschreven in onze brief van 21 juli (kamerstuk 27 925, 221) is nog niet door President Karzai vastgesteld. Het ICRC kan zich vinden in het Afghaanse juridische ontwerp voor detentie, mits de Afghaanse autoriteiten ook de noodtoestand uitroepen voor Zuid-Afghanistan. Met dat laatste heeft President Karzai om politieke redenen evenwel grote moeite. Ook het Afghaanse parlement zou zich verzetten tegen uitroepen van de noodtoestand. Dit, evenals verschillen van inzicht over de verantwoordelijkheden van de betrokken ministeries, is er mede de oorzaak van dat President Karzai het juridisch ontwerp nog niet heeft goedgekeurd. </antwoord>
      <antwoord nummer="2">De vigerende praktijk is dat door ISAF genomen gevangenen worden overgedragen aan de Afghaanse Veiligheidsdienst NDS. In afwachting van nieuwe wetgeving is een juridische regeling uit 1987 van kracht, de zogenaamde «Internal and External Security Act». In deze regeling is alleen een rol weggelegd voor de Afghaanse veiligheidsdienst NDS. Sinds 18 maanden is ook de zogenaamde «Uniform Code of Military Justice» van kracht. Alhoewel de mogelijkheid bestaat om krijgsgevangenen onder deze code te vervolgen, heeft de code in de praktijk alleen betrekking op misstanden binnen het Afghaanse leger. De «Internal and External Security Act» en de «Uniform Code of Military Justice» zijn niet goedgekeurd door het parlement. Bij het van kracht worden van beide regelingen was het Afghaanse parlement nog niet geïnstalleerd. </antwoord>
      <antwoord nummer="3">In de conceptregeling die aan Karzai voorligt, worden expliciete verwijzingen gemaakt naar internationale verplichtingen, als het naleven van mensenrechten en internationaal humanitair recht, welke voortvloeien uit internationaal gewoonterecht en verdragsverplichtingen voor Afghanistan. Het ICRC en de Afghaanse mensenrechtencommissie AIHRC hebben geen fundamentele bezwaren tegen het voorliggende Afghaanse concept juridisch ontwerp. Toegang tot de detentiefaciliteiten zal worden verleend aan het ICRC en de AIHRC. Nederland heeft in het bilaterale Memorandum of Understanding met Afghanistan geregeld dat ook medewerkers van de Nederlandse ambassade en Nederlandse militairen toegang krijgen tot gevangenen die Nederland aan de Afghaanse autoriteiten heeft overgedragen. Er wordt door een interministeriële commissie voorzien in regelmatige toetsing van de rechtmatigheid van voortzetting van de internering en eventueel noodzaak tot overdracht aan de normale justitiële autoriteiten: waardoor redelijkerwijs verwacht kan worden dat er geen sprake zal zijn van «arbitraire detentie». Ook wordt getoetst of de geïnterneerde in aanmerking komt voor verzoening (het zogenaamde PTS-proces). </antwoord>
      <antwoord nummer="4">In afwachting van goedkeuring van de voorliggende Afghaanse concept-regeling inzake detentie is de juridische basis voor detentie de regeling uit 1987. Deze voorziet in een rol voor de Afghaanse nationale veiligheidsdienst NDS. Nederland heeft dan ook op 15 november vijf gevangenen overgedragen aan de Afghaanse nationale veiligheidsdienst NDS. Deze vijf gevangenen zijn tien dagen later weer op vrije voeten gesteld. </antwoord>
      <antwoord nummer="5">In algemene zin kan worden gesteld dat het ICRC en de AIHRC toegang hebben tot de detentiefaciliteiten van de Afghaanse autoriteiten en dat zij de behandeling van door ISAF aan Afghaanse autoriteiten overgedragen gevangenen monitoren. Zulks is ook in de concept-regeling opgenomen. Bij de behandeling van gevangenen die Nederland aan de Afghanen heeft overgedragen zijn internationale normen in acht genomen. Over deze behandeling zijn tussen Nederland en Afghanistan ook afspraken gemaakt in het onder vraag 3 reeds vermelde Memorandum of Understanding. In de specifieke detentiegevallen hebben de commandant van de Task Force Uruzgan, de Politiek Adviseur en de juridisch adviseur zich persoonlijk vergewist van de behandeling van de gevangenen en zijn daarbij niet op onrechtmatigheden gestuit. Ook bij hun vrijlating hadden de gevangenen geen klachten over de behandeling. Voor zover de Nederlandse regering bekend, hebben ook overige ISAF-partners tot dusver geen aanleiding gehad om bij de Afghaanse autoriteiten hun zorg uit te spreken over de behandeling van aan de Afghaanse overheid overgedragen gevangenen. Wat betreft de rechtsbescherming van door ISAF aan Afghaanse autoriteiten overgedragen gevangenen, bestaan wel enkele zorgen ten aanzien van het ontwerp van de juridische regeling die nu aan Karzai voorligt. Nederland maakt zich ondermeer zorgen over beschikbaarheid van adequate juridische bijstand voor gevangenen en het ontbreken van hoger beroep bij een onafhankelijke rechter. Deze zorgpunten zijn ook aan de Afghaanse autoriteiten overgebracht. </antwoord>
      <antwoord nummer="6">Het mandaat van de ISAF-missie wordt vastgesteld door de VN-veiligheidsraad, laatstelijk bij resolutie 1707 van 12 september 2006. Het Afghaanse parlement heeft geen expliciet instemmingrecht voor verlenging en/of uitbreiding van de ISAF-missie. </antwoord>
      <noten afkomstig="antwoord"/>
   </antwoorden>
</kvr>
