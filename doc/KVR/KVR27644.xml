<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hessels (CDA) aan de minister van Economische Zaken over de winning van gas in kleine velden. (Ingezonden 28 februari 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27644
</item>
         <item attribuut="Inhoud">Vragen naar aanleiding van een artikel in het Financieele Dagblad van 26 februari 2007 waarin de directeur van GasTerra stelt dat 150 miljard m3 gas niet geproduceerd dreigt te worden terwijl het economisch wel winbaar is. Gevraagd wordt of de minister de mening van de directeur deelt dat de fiscale regeling voor het winnen van gas weer ingesteld moet worden en dat de vergunningen voor gaswinning geveild zouden moeten worden.</item>
         <item attribuut="Rubriek">Energie, water en grondstoffen (Aardgas)</item>
         <item attribuut="Trefwoorden">Aardgas</item>
         <item attribuut="Vindplaats">Kamervragen met antwoord 2006-2007, nr. 1099, Tweede Kamer</item>
         <item attribuut="Vraagnr_bij_indiening">2060708380</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="CDA">Hessels</persoon>
         </item>
         <item attribuut="Datum_reaktie">2007-03-28</item>
         <item attribuut="Datum_indiening">2007-02-28</item>
         <item attribuut="Document-id">KVR27644</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2331" allpagenumbers="2331 2332" vetnummer="2060708380" code="0607tkkvr1099" lopendefooter="Tweede Kamer, vergaderjaar 2006–2007, Aanhangsel" filenaam="KVR27644" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1099" onderwerp="" indiendatum="2007-02-28">
         <vrager partij="CDA" oorsprong="parlement">Hessels</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2007-03-28">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht «Staat dreigt miljarden uit gas mis te lopen»? <voetnoot nummer="1"/>
      </vraag>
      <vraag nummer="2" voetnoot="3">Deelt u de visie van de directeur van GasTerra dat 150 miljard m <voetnoot nummer="3"/>gas niet geproduceerd dreigt te worden terwijl het economisch wel winbaar is? </vraag>
      <vraag nummer="3">Welk rendement behalen de producenten nu op de gaswinning in de kleine velden? Welke rendement behaalden de producenten in 2003 op de gaswinning in kleine velden, toen het Centraal Planbureau (CPB) concludeerde dat gaswinning rendabel was en er om die reden geen fiscale maatregelen nodig waren? </vraag>
      <vraag nummer="4">Deelt u de mening van de directeur van GasTerra dat de in 2003 geschrapte fiscale regeling voor de winning van gas weer ingevoerd moet worden? </vraag>
      <vraag nummer="5">Deelt de minister de mening van de directeur van GasTerra dat vergunningen voor de winning van gas geveild moeten worden? </vraag>
      <noten afkomstig="vraag">
         <noot nummer="1" datum="2007-02-26" bron="Financieele Dagblad">Financieele Dagblad, 26 februari 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2" voetnoot="3 3">Volgens berekeningen van TNO (Jaarboek Olie en Gas 2006) is er nog 88 mld m <voetnoot nummer="3"/>aan niet ontwikkelde reserves aardgas (aangetoonde maar nog niet in productie gebrachte voorraden) aanwezig op het Nederlandse deel van het Continentaal Plat. Daarnaast zijn er in dit gebied (offshore) nog aardgasvoorraden die op basis van seismische gegevens worden verwacht maar nog niet zijn aangetoond. Dit zijn de zogenaamde futures en deze hebben een omvang van 120–290 mld m <voetnoot nummer="3"/>. In beginsel mag worden aangenomen dat alle economisch winbare reserves door mijnbouwmaatschappijen in productie worden gebracht en dat economisch aantrekkelijke futures worden aangeboord. Er zijn daarnaast ook andere factoren die hierbij een rol spelen. Zo vindt door de hoge olieprijs overal ter wereld veel exploratie en productie plaats. De Nederlandse velden zijn relatief klein en ook als ze winstgevend zijn vaak minder interessant voor de gaswinningsmaatschappijen dan projecten elders op het Continentaal Plat of in andere delen van de wereld. Offshore speelt tevens mee dat er een beperkte «window of opportunity» is. De infrastructuur van platforms en pijpleidingen zal zonder voortgaande activiteiten in de loop van de komende 15 jaar verdwijnen, gezien het leeg raken van bestaande gasvelden. Als de infrastructuur verdwenen is, worden investeringsprojecten die nu nog rendabel zijn, uitgaande van gelijkblijvende omstandigheden, onrendabel. Volgens de huidige inschattingen is het huidige tempo van investeringen onvoldoende om alle economisch winbare reserves en futures offshore binnen de komende 15 jaar op te sporen en te winnen. </antwoord>
      <antwoord nummer="3">Het rendement per klein veld en per maatschappij verschilt sterk. Ik verwijs u naar het rapport van het CPB uit 2004 («Gas exploration and production at the Dutch Continental Shelf, An assessment of the Depreciation at Will»). Op pagina 55 van dit rapport staat een aantal projecten weergegeven waarbij het verwachte rendement zonder vrije afschrijvingen varieert van 10% tot ongeveer 80%. De hoogte van de gasprijs is één van de factoren die van invloed is op het rendement per gasveld. Maar de variatie tussen de velden is in 2007 bij een hogere gasprijs minstens zo groot als in 2003. </antwoord>
      <antwoord nummer="4">Het Ministerie van Economische Zaken heeft sinds 2003 verschillende niet-financiële maatregelen genomen om het investeringsklimaat te verbeteren. De digitale informatievoorziening over onder andere vergunningen, reserves en vergunningprocedures is sterk verbeterd en gemakkelijk toegankelijk geworden voor bestaande en nieuwe maatschappijen (zie www.nlog.nl). Verder wordt er voortdurend overlegd met maatschappijen om het activiteitenniveau binnen bestaande vergunningsgebieden te verhogen of gebieden te verkopen of terug te geven aan de Staat. Ook is veel aandacht besteed aan het aantrekken van nieuwe maatschappijen om in Nederland te investeren in opsporing en winning. De laatste tijd is de dynamiek en het activiteitenniveau van de mijnbouwmaatschappijen – na een aantal jaren van teruggang – weer toegenomen. Toch is het huidige tempo van exploratieboringen nog onvoldoende om alle economisch winbare reserves binnen de komende 15 jaar op te sporen en te exploiteren. Ook zijn er veel velden met een marginaal rendement die niet in productie komen. Voor deze twee specifieke gevallen (exploratieboringen en marginale velden) ben ik thans aan het onderzoeken welke maatregelen noodzakelijk en mogelijk zijn. Daarbij worden ook financiële maatregelen nader bekeken. Een algehele herintroductie van de in 2003 geschrapte fiscale maatregel is niet aan de orde. Daarvoor geeft het CPB-rapport «Gas exploration and production at the Dutch Continental Shelf. An assessment of the Depreciation at Will» geen aanleiding. Ik zal u vóór de zomer nader berichten over eventuele maatregelen. </antwoord>
      <antwoord nummer="5">Er zijn verschillende systemen om vergunningsgebieden aan geïnteresseerde mijnbouwmaatschappijen te gunnen. In Nederland bestaat sinds 1996 de zogenaamde open ronde, waarbij maatschappijen op ieder moment een vergunning kunnen aanvragen. Dit ligt verankerd in de Mijnbouwwet. De vraag of dit nog steeds het meest optimale systeem is, zal worden meegenomen in de evaluatie van de Mijnbouwwet die ik dit jaar uitvoer. Eind van dit jaar zal ik u over de uitkomsten berichten. </antwoord>
      <noten afkomstig="antwoord"/>
   </antwoorden>
</kvr>
