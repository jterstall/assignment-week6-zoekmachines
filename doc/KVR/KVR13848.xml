<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Timmermans (PvdA) aan de minister van Defensie over een overeenkomst tussen de Nederlandse- en Duitse luchtmacht. (Ingezonden 23 mei 2001); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13848
</item>
         <item attribuut="Inhoud">Vragen over het Memorandum of Understanding tussen minister De Grave (Def) en zijn Duitse collega Scharping, waarin is overeengekomen dat Nederland in ruil voor een Nederlandse bijdrage van 100 miljoen gulden 500 vlieguren krijgt met Duitse toestellen (Transall C-160, Airbus 310 en Chinook-helikopters).</item>
         <item attribuut="Rubriek">Veiligheidsbeleid en defensie (Luchtmacht)</item>
         <item attribuut="Trefwoorden">Duitsland Luchtmacht</item>
         <item attribuut="Vindplaats">Kamervragen met antwoord 2000-2001, nr. 1338, Tweede Kamer</item>
         <item attribuut="Vraagnr_bij_indiening">2000111160</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="PvdA">Timmermans</persoon>
         </item>
         <item attribuut="Datum_reaktie">2001-06-14</item>
         <item attribuut="Datum_indiening">2001-05-23</item>
         <item attribuut="Document-id">KVR13848</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2793" allpagenumbers="2793 2794" vetnummer="2000111160" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13848" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1338" onderwerp="" indiendatum="2001-05-23">
         <vrager partij="PvdA" oorsprong="parlement">Timmermans</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="2001-06-14">
         <antwoorder functie="minister" ministerie="Defensie">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de berichten in de Duitse pers over het Memorandum of Understanding dat u sloot met uw Duitse collega Scharping? <voetnoot nummer="1"/>
      </vraag>
      <vraag nummer="2">Bent u overeengekomen dat in ruil voor een Nederlandse bijdrage van 100 miljoen gulden aan de Duitse luchtmacht Nederland 500 vlieguren krijgt met Duitse toestellen van het type Transall C-160, Airbus 310 en helikopters van het type Chinook? </vraag>
      <vraag nummer="3">Wordt de overeenkomst als beëindigd beschouwd zodra de 500 vlieguren zijn volgemaakt? </vraag>
      <vraag nummer="4">Klopt de berekening dat, indien 100 miljoen gulden is betaald voor 500 vlieguren, dat neerkomt op een gemiddelde van 200.000 gulden per vlieguur? Hoe verhoudt dit zich tot de in de pers genoemde bedragen van ruim 36.000 gulden per uur voor de Transall en bijna 35.000 gulden per uur voor de Airbus die als kosten door de Duitsers worden berekend? </vraag>
      <vraag nummer="5">Is er sprake van een groot verschil tussen de kosten voor de Duitse luchtmacht en de vergoeding die Nederland betaalt? Zo ja, welke rechtvaardiging bestaat er voor dit verschil? Worden er door de Duitsers nog andere diensten geleverd? </vraag>
      <vraag nummer="6">Kunt u aangeven wat de kosten per uur zouden zijn indien de luchttransportcapaciteit commercieel zou worden ingehuurd? </vraag>
      <vraag nummer="7">Moet de overeenkomst ook worden gezien als een subsidie vanuit de Nederlandse defensiebegroting aan de Duitse begroting, mede om gezamenlijk materieelprojecten veilig te stellen? Hoe beoordeelt u in dit verband het bericht dat Duitsland de 100 miljoen gulden hoofdzakelijk zal gebruiken voor de financiering van het Fennek-project? </vraag>
      <vraag nummer="8">Welke bijdrage levert de overeenkomst aan de versterking van het Europees veiligheids- en defensiebeleid, anders dan het ontlasten van de Duitse defensiebegroting? </vraag>
      <noten afkomstig="vraag">
         <noot nummer="1" datum="2001-05-16" bron="Frankfurter Algemeine Zeitung">Frankfurter Algemeine Zeitung, 16 mei 2001</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Zie mijn brief van 5 juni jl., waarmee de desbetreffende overeenkomst aan de Tweede Kamer is aangeboden. Deze overeenkomst regelt dat de Nederlandse financiële bijdrage à f 100 miljoen ( 45,3 miljoen) wordt gebruikt voor de modificatie van bestaande Duitse A-310 Airbus-vliegtuigen tot «multi-purpose»-vliegtuigen voor transport en «air-to-air refuelling». Ook worden ondersteunende voorzieningen aan boord van Duitse luchttransportvliegtuigen aangeschaft, zoals «intensive care units (ICU)» voor luchtvervoer van gewonden (Medevac) en apparatuur voor het laden en lossen van transportvliegtuigen («ground handling equipment»). Voorts bevat de overeenkomst een regeling voor Nederlandse aanspraken op de Duitse luchttransportcapaciteit. Deze regeling biedt ons land de komende jaren de mogelijkheid een beroep te doen op Duitse tactische en strategische luchttransportmiddelen, zowel bij oefeningen als bij de ontplooiing van eenheden in het kader van crisisbeheersings- en hulpverleningsoperaties. Het gaat om uiteenlopende transportvliegtuigen (A-310 en C-160) en -helikopters (CH-53 G, UH-1D en BO 105 M) van de Duitse luchtmacht. De transportdiensten die Duitsland in het kader van het initiatief zal leveren, zijn berekend in vlieguren. Voor planningsdoeleinden wordt vooralsnog uitgegaan van in totaal 500 vlieguren per jaar. Er is dus niet sprake van een tegenprestatie van in totaal 500 vlieguren. </antwoord>
      <antwoord nummer="3">Zodra de door de Duitse luchtmacht gemaakte totale kosten de Nederlandse bestedingen ter versterking van de Duitse luchttransportcapaciteiten ( 45,3 miljoen) overschrijden, zullen Duitsland en Nederland bezien of – en zo ja, hoe – de regeling wordt voortgezet. </antwoord>
      <antwoord nummer="4">Nee. De integrale kosten per vlieguur zijn afhankelijk van het vliegtuig- of helikoptertype en lopen uiteen van minimaal 3 121 (ongeveer f 6 800) tot maximaal 16 538 (ongeveer f 36 000). Zij liggen dus aanzienlijk lager dan f 200 000. Duitsland brengt deze kosten als gevolg van het initiatief overigens niet in rekening. Wel wordt bijgehouden hoeveel de Nederlandse krijgsmacht gebruik heeft gemaakt van Duitse luchttransportmiddelen. </antwoord>
      <antwoord nummer="5">Nee, er is geen sprake van een verschil. </antwoord>
      <antwoord nummer="6">Nee, de huur van civiele luchttransportmiddelen wordt niet per vlieguur maar per vlucht berekend. Deze prijzen variëren bovendien sterk (van enkele tienduizenden tot honderdduizenden guldens). Gebruik van luchttransportmiddelen van de Duitse krijgsmacht biedt overigens enkele belangrijke financiële en operationele voordelen boven het huren van civiel luchttransport. Al vallen de prijzen hiervan op het ogenblik gemiddeld lager uit dan de geraamde kosten voor het gebruik van de A-310 en C-160 van de Duitse luchtmacht, de prijzen op de civiele markt zijn sterk aan wisselingen onderhevig als gevolg van seizoensinvloeden en brandstofprijzen. Ook kunnen de kosten van civiel transport tijdens crises, als de vraag naar transportmiddelen voor militaire doeleinden het aanbod tijdelijk overstijgt, in korte tijd sterk oplopen. Ondanks dat geen «beschikbaarheidsgarantie» kan worden gegeven, is belangrijk dat de tijdige beschikbaarheid van luchttransportmiddelen voor de Nederlandse krijgsmacht tijdens crises aanzienlijk verbetert ten opzichte van civiel transport. Hoe dan ook kunnen op de civiele markt geen helikopters voor militaire transportdoeleinden worden ingehuurd. Door meer gebruik te maken van Duitse luchttransportmiddelen, kunnen de middelen van de Koninklijke luchtmacht bovendien doelmatiger worden ingezet. Dat geldt in het bijzonder voor de twee KDC-10 toestellen, die zowel transporttaken als «air-to-air-refuelling» moeten uitvoeren. De regeling bevordert, tot slot, de interoperabiliteit en het gezamenlijk optreden van de Duitse en Nederlandse krijgsmacht. </antwoord>
      <antwoord nummer="7">Nee. De Duits-Nederlandse samenwerking op dit gebied is gericht op de versterking van de Europese defensiecapaciteiten. Zij is voorts bedoeld ter bevordering van de poolvorming van Europese luchttransportmiddelen. Het initiatief biedt Nederland niet alleen een reële mogelijkheid een beroep te doen op de Duitse strategische luchttransportcapaciteit, die de komende jaren nog wordt uitgebreid, het vormt ook een belangrijke steun in de rug voor het streven naar een Europese pool van luchttransportvliegtuigen in het kader van de European Air Group (EAG). Er is geen rechtstreeks verband tussen dit initiatief en het Fennek-project. Overigens heeft staatssecretaris Stützle op 14 mei jl. wel laten weten dat Duitsland ernaar streeft nog dit jaar de Fennek-overeenkomst te ondertekenen (onder voorbehoud van parlementaire goedkeuring). </antwoord>
      <antwoord nummer="8">Zie het antwoord op vraag 2. Zowel in het kader van het Defence Capabilities Initiative van de Navo als de EU Headline Goal zijn op de genoemde terreinen tekorten vastgesteld. De Nederlandse financiële bijdrage stelt Duitsland voorts in staat gelden vrij te maken voor de opheffing van andere Europese tekortkomingen in het kader van het DCI en de EU Headline Goal. </antwoord>
      <noten afkomstig="antwoord"/>
   </antwoorden>
</kvr>
