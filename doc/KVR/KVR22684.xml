<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Financiën over de uitbetaling van de algemene heffingskorting aan mensen met een verblijfstatus. (Ingezonden 4 februari 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22684
</item>
         <item attribuut="Inhoud">Vragen naar aanleiding van berichten dat de Belastingdienst de uitbetaling van de algemene heffingskorting aan personen met een verblijfsstatus zou hebben stopgezet, mogelijk om te kunnen vaststellen of deze personen wel legaal in Nederland verblijven.</item>
         <item attribuut="Rubriek">Belastingen (Belastingontheffing, -teruggave, -vermindering, -vrijstelling) Welzijn (Vreemdelingen en asielzoekers)</item>
         <item attribuut="Trefwoorden">Belastingteruggave Vreemdelingen</item>
         <item attribuut="Vindplaats">Kamervragen met antwoord 2004-2005, nr. 1340, Tweede Kamer</item>
         <item attribuut="Vraagnr_bij_indiening">2040507820</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2005-04-08</item>
         <item attribuut="Datum_indiening">2005-02-04</item>
         <item attribuut="Document-id">KVR22684</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2841" allpagenumbers="2841 2842" vetnummer="2040507820" code="0405tkkvr1340" lopendefooter="Tweede Kamer, vergaderjaar 2004–2005, Aanhangsel" filenaam="KVR22684" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1340" onderwerp="" indiendatum="2005-02-4">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Heeft de Belastingdienst de uitbetaling van de algemene heffingskorting aan mensen met een verblijfstatus gestopt? Zo ja, gebeurt dit om te kunnen vaststellen of zij legaal in Nederland verblijven? Zo neen, wat is dan de reden? </vraag>
      <vraag nummer="2">Kunt u zich voorstellen dat mensen met een minimuminkomen die legaal in Nederland verblijven in de problemen komen als de uitbetaling van de voorlopige teruggaaf wordt stopgezet? Zo neen, waarom niet? </vraag>
      <vraag nummer="3">Is het waar dat uitbetaling voor de tweede achtereenvolgende maand niet gegarandeerd wordt? Zo ja, waarom? Zo neen, waarom niet? </vraag>
      <vraag nummer="4">Kunnen de medewerkers van de Belastingdienst eenvoudig bij het aan de naam gekoppelde sofi-nummer op het scherm zien dat iemand een verblijfsvergunning heeft? Zo ja, waarom wordt dan de betaling toch gestopt en onderzocht of iemand legaal in Nederland verblijft? Zo neen, waarom niet? </vraag>
      <vraag nummer="5">Bent u bereid ervoor te zorgen dat mensen niet onnodig in de financiële problemen worden gebracht doordat de uitbetaling van de voorlopige teruggaaf nog langer wordt stopgezet? Zo ja, hoe gaat u dat doen? Zo neen, hoe lang moeten mensen nog wachten op geld waar ze recht op hebben? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1, 2en 3">Nee. De Belastingdienst heeft de uitbetaling van de algemene heffingskorting aan mensen met een verblijfsrechtelijke status niet gestopt. In verband met de invoering van het nieuwe proces Automatische Voorlopige Teruggaaf zijn met ingang van 1 januari 2005, zoals vermeld in de antwoorden op Kamervragen van 25 juni 2004 en 16 december 2004, maatregelen getroffen die moeten voorkomen dat de voorlopige teruggaaf ten onrechte of tot een te hoog bedrag wordt vastgesteld. Een van deze maatregelen is dat er onder meer vooraf gecontroleerd wordt op de verblijfsrechtelijke status. Als basis voor die controle gebruikt de Belastingdienst de gegevens uit de Gemeentelijke Basisadministratie (hierna: GBA). Als er sprake is van een ongeldige verblijfsrechtelijke status, dan verleent de Belastingdienst geen automatische VT aan die belastingplichtigen. Voor de (automatische) VT 2005 heeft de Belastingdienst deze controle toegepast. Dit heeft ertoe geleid dat belastingplichtigen met een VT 2004 die volgens de gegevens in de GBA geen geldige verblijfsrechtelijke status hadden uitgezonderd zijn van de automatische VT 2005. In de praktijk heeft een aantal belastingplichtigen gereageerd op het niet ontvangen van een (automatische) voorlopige teruggaaf 2005. Naar aanleiding hiervan heeft de Belastingdienst nader onderzoek verricht. Daarbij is in veel van die gevallen gebleken dat de in de GBA vermelde status niet up to date was en inmiddels wel een geldige verblijfsstatus voorhanden was bij de IND. De Belastingdienst heeft deze mensen geadviseerd alsnog een verzoek om voorlopige teruggaaf indienen. </antwoord>
      <antwoord nummer="4">Als basis voor de controle op de verblijfsrechtelijke status gebruikt de Belastingdienst de gegevens uit de GBA. De Belastingdienst kan echter niet zien of deze informatie in alle gevallen nog actueel is. In gevallen waarin een verzoek om voorlopige teruggaaf afgewezen zou moeten worden op basis van de gegevens uit de GBA, stelt de Belastingdienst vragen aan belastingplichtige en de IND. Daarmee voorkomt de Belastingdienst dat belastingplichtigen met een inmiddels gewijzigde verblijfsrechtelijke status ten onrechte worden geconfronteerd met een afwijzende beslissing van de Belastingdienst over de voorlopige teruggaaf. </antwoord>
      <antwoord nummer="5">Ja, de Belastingdienst zal bij de (automatische) voorlopige teruggaaf 2006 (najaar 2005) extra aandacht besteden aan de communicatie op dit punt, zodat belastingplichtigen ingeval van een wijziging van niet-geldige verblijfsrechtelijke status naar geldige verblijfsrechtelijke status, zelf tijdig een voorlopige teruggaaf kunnen aanvragen. Ontvangt de Belastingdienst het verzoek op of na 1 december, dan wordt het bedrag van de voorlopige teruggaaf uitbetaald in het daaropvolgende jaar, verdeeld over het aantal resterende maanden. De eerste uitbetaling volgt doorgaans zes weken na indiening van het verzoek. </antwoord>
      <noten afkomstig="antwoord"/>
   </antwoorden>
</kvr>
