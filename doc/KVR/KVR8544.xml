<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kamp (VVD) aan de staatssecretaris van Justitie over vormfouten bij de vreemdelingendiensten. (Ingezonden 30 november 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8544
</item>
         <item attribuut="Inhoud">Vragen naar aanleiding van de Zembla-uitzending 'Ongewenst en onuitzetbaar' van 26 november 1998.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 1998-1999, nr. 642, Tweede Kamer</item>
         <item attribuut="Vraagnr_bij_indiening">2989903850</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Kamp</persoon>
         </item>
         <item attribuut="Datum_reaktie">1999-01-20</item>
         <item attribuut="Datum_indiening">1998-11-30</item>
         <item attribuut="Document-id">KVR8544</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1311" allpagenumbers="1311 1312" vetnummer="2989903850" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8544" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="642" onderwerp="" indiendatum="1998-11-30">
         <vrager partij="VVD" oorsprong="parlement">Kamp</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="20 januari 1999), zie ook Aanhangsel Handelingen nr. 502, vergaderjaar 1998–1999">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Hebt u kennisgenomen van de uitzending van Zembla, getiteld «Ongewenst en Onuitzetbaar»? <voetnoot nummer="1"/>
      </vraag>
      <vraag nummer="2">Hoeveel illegalen worden jaarlijks in Nederland opgepakt? </vraag>
      <vraag nummer="3">Hoeveel van de opgepakte illegalen gaan daadwerkelijk terug naar het land van herkomst? </vraag>
      <vraag nummer="4">Is het waar dat 60% van de opgepakte illegalen weer op vrije voeten komt? Hoe kan dat hoge percentage worden verklaard? </vraag>
      <vraag nummer="5">Kan worden aangegeven in welke mate de vreemdelingendiensten en de IND vormfouten maken als het gaat om vreemdelingenbewaring? </vraag>
      <vraag nummer="6">In hoeveel van de gevallen leiden de door de vreemdelingendiensten en de IND gemaakte vormfouten er toe, dat de vreemdelingenbewaring wordt opgeheven en de illegaal de aanzegging krijgt Nederland te verlaten? </vraag>
      <vraag nummer="7">Wat is de oorzaak van de vormfouten? Hebben de vormfouten te maken met de ingewikkelde regelgeving voor de uitvoerende diensten? Hoe kan worden bevorderd, dat er minder vormfouten worden gemaakt? </vraag>
      <vraag nummer="8">In welke mate spelen de vormfouten een rol bij het lage percentage uitzettingen? Zijn er andere oorzaken? Zo ja, welke? </vraag>
      <vraag nummer="9">Wat gebeurt er uiteindelijk met de vreemdelingen die blijven weigeren hun identiteit bekend te maken dan wel een verkeerde identiteit blijven opgeven? </vraag>
      <vraag nummer="10">Hebben de vreemdelingendiensten de opdracht jaarlijks een bepaald percentage illegalen in vreemdelingenbewaring te stellen? Zo ja, hoe groot is dat percentage? Waar is dat percentage op gebaseerd? </vraag>
      <noten afkomstig="vraag">
         <noot nummer="1" datum="1998-11-26" bron="Zembla">Zembla, 26 november 1998</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Er kan niet worden aangegeven hoeveel illegalen jaarlijks worden aangehouden, aangezien dit niet apart wordt geregistreerd. </antwoord>
      <antwoord nummer="3 en 4">Met inachtneming van het antwoord op vraag 2 kan ik uw Kamer wel meedelen dat in 1997 aan ruim 10 000 vreemdelingen een vrijheidsontnemende maatregel is opgelegd. Daarvan zijn ruim 5000 vreemdelingen in een inrichting voor vreemdelingenbewaring in bewaring gesteld. 2069 vreemdelingen zijn vervolgens uitgezet. Zoals ook aangegeven in mijn brief aan uw Kamer van 27 november jongstleden keert van de vreemdelingen die enkele dagen tot één maand in vreemdelingenbewaring verblijven gemiddeld 58% (in casu 1200) terug naar het land van herkomst, tussen één en drie maanden 29% (in casu 600) en langer dan drie maanden 13% (in casu 269). Bij dit aantal van 2069 is niet meegenomen de categorie vreemdelingen die reeds wordt uitgezet voordat zij in een Huis van Bewaring geplaatst worden. Het betreft hier veelal vreemdelingen waarvan de identiteit bekend is, geen laissez-passer hoeft te worden aangevraagd en die zich nog in een politiecel bevinden op het moment dat de uitzetting gerealiseerd kan worden. </antwoord>
      <antwoord nummer="5 en 6">Nee, niet kan worden aangegeven in welke mate de vreemdelingendiensten en de IND vormfouten maken als het gaat om vreemdelingenbewaring. Wel kan een indicatie gegeven worden wanneer gekeken wordt naar bij de IND bekende cijfers van de Vreemdelingendiensten in Amsterdam en Rotterdam: opheffing van de vreemdelingenbewaring door de inbewaringstellende instantie zélf, dan wel na rechterlijke toets vanwege vormfouten vindt plaats in circa 13,5 procent van de gevallen. Indien een vormfout wordt geconstateerd leidt dit in alle gevallen tot opheffing van de vreemdelingenbewaring. </antwoord>
      <antwoord nummer="7" voetnoot="1">Er is inmiddels ingezet op kwaliteitsverbetering in de uitvoering van het toezicht op vreemdelingen. In de rapportage asielketen van 20 november jongstleden heb ik uw Kamer geïnformeerd over het Kwaliteitsproject Vreemdelingenzorg. Zoals in genoemde rapportage vermeld zullen tussen Vreemdelingendiensten en IND concrete werkafspraken gemaakt worden omtrent kwaliteit. In 1999 zal in het kader van de opleidingen bij de politie (met name ook de opleidingen van medewerkers van Vreemdelingendiensten en van Hulpofficieren van Justitie die de vreemdelingen in bewaring stellen) specifiek aandacht worden besteed aan de desbetreffende bepalingen van de Vreemdelingenwet. Tevens is binnen de IND vanaf oktober 1998 gekozen voor een gewijzigde (centrale) inhoudelijke coördinatie op het terrein van vreemdelingenbewaring richting de IND-regio’s. Tenslotte is in nauw overleg tussen de Vreemdelingendiensten en IND een knelpunteninventarisatie op het terrein van vreemdelingentoezicht opgesteld, waarin ook knelpunten op het terrein van de regelgeving voorkomen. Voor zover die op het niveau van de Vreemdelingenwet liggen, zullen die worden meegenomen in het kader van de totstandkoming van de herziene Vreemdelingenwet. Ik ga er overigens vanuit, dat de voorgenomen invoering van de rechtmatigheidstoets bij vreemdelingenbewaring binnen tien dagen zal bijdragen aan een grotere rechtszekerheid voor de inbewaringgestelde vreemdeling enerzijds en een verhoging van de kwaliteit in de uitvoering anderzijds. <voetnoot nummer="1"/>
      </antwoord>
      <antwoord nummer="8" voetnoot="2">Vormfouten bij vreemdelingenbewaring kunnen een rol spelen bij het wel of niet effectueren van de uitzetting. Het is echter niet zo, dat indien er geen vormfout wordt gemaakt, er automatisch tot uitzetting kan worden overgegaan. Er spelen immers meer factoren, waarop IND en Vreemdelingendiensten slechts in beperkte mate invloed kunnen uitoefenen, een rol bij het realiseren van uitzettingen: enerzijds de mate van medewerking van de vreemdeling bij de vaststelling van de identiteit, anderzijds de vaak lange duur voordat vervangende reisdocumenten kunnen worden verkregen. Ik ben overigens voornemens meer medewerking aan de effectuering van de terugkeer van de kant van de vreemdelingen te bewerkstelligen door te trachten hen perspectief te bieden bij die terugkeer. <voetnoot nummer="2"/>
      </antwoord>
      <antwoord nummer="9">Betrokken instanties stellen al het mogelijke in het werk om de vreemdeling te bewegen zijn (ware) identiteit bekend te maken. In het geval de vreemdeling blijft weigeren zijn identiteit bekend te maken (of indien hij een valse identiteit opgeeft) ontstaat de situatie dat er geen reëel uitzicht op uitzetting bestaat. In zo’n geval zal uiteindelijk de bewaring moeten worden opgeheven. De vreemdeling krijgt alsdan de aanzegging het land op eigen gelegenheid te verlaten. </antwoord>
      <antwoord nummer="10">Nee. Vreemdelingendiensten hebben niet de opdracht jaarlijks een bepaald percentage of aantal illegalen in vreemdelingenbewaring te stellen. Wél worden, via de convenanten tussen IND en Vreemdelingendiensten, afspraken gemaakt over aantallen en soorten uit te voeren controles in het kader van de handhaving van de Vreemdelingenwet. </antwoord>
      <noten afkomstig="antwoord">
         <noot nummer="1">Zie de notitie vreemdelingenbewaring, brief van 27 november 1998, kamerstuk 26 338, nr. 1</noot>
         <noot nummer="2">Ibidem</noot>
      </noten>
   </antwoorden>
</kvr>
