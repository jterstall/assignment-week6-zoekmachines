<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over wachtlijsten bij reumatologen. (Ingezonden 1 december 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8375
</item>
         <item attribuut="Inhoud">Betreft wachttijden van drie tot vier maanden door een tekort aan reumatologen.</item>
         <item attribuut="Rubriek">Gezondheidszorg (Medische beroepen)</item>
         <item attribuut="Trefwoorden">Medische specialisten</item>
         <item attribuut="Vindplaats">Kamervragen met antwoord 1998-1999, nr. 494, Tweede Kamer</item>
         <item attribuut="Vraagnr_bij_indiening">2989903950</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">1998-12-17</item>
         <item attribuut="Datum_indiening">1998-12-01</item>
         <item attribuut="Document-id">KVR8375</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1007" allpagenumbers="1007 1008" vetnummer="2989903950" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8375" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="494" onderwerp="" indiendatum="1998-12-1">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1998-12-17">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Is het u bekend dat in Zeeland en westelijk Noord-Brabant reuma-patiënten drie tot vier maanden moeten wachten voor een afspraak en dat niet zelden de gemaakte afspraak op het laatste moment weer een aantal weken wordt verplaatst? </vraag>
      <vraag nummer="2">Weet u of zich ook in andere regio’s van het land forse wachtlijsten voordoen met betrekking tot reuma-patiënten? Zo neen, hoe verklaart u alsdan de situatie in de genoemde twee regio’s? </vraag>
      <vraag nummer="3">Kunt u bevestigen dat een tekort aan reumatologen aan deze situatie ten grondslag ligt? </vraag>
      <vraag nummer="4">Is het waar dat in het recente verleden vanwege de gezamenlijke Zeeuwse ziekenhuizen reeds om uitbreiding van het aantal reumatologen in Zeeland is verzocht en dat een soortgelijk verzoek ook is gedaan in de regio westelijk Noord-Brabant? Om hoeveel uitbreiding aan formatieplaatsen reumatologen werd in de verzoeken gevraagd? </vraag>
      <vraag nummer="5">Kunt u bevestigen dat bedoelde verzoeken door u zijn afgewezen en, zo ja, welke reden(en) ligt/liggen daaraan ten grondslag? </vraag>
      <vraag nummer="6" voetnoot="1">Hoe beoordeelt u het feit dat reuma-patiënten niet zelden langer dan drie à vier maanden moeten wachten voor een consult, terwijl door u eerder is erkend dat «reuma ernstige pijnen, verlies van lichaamsfuncties en in een aantal gevallen invaliditeit kan veroorzaken» en «bovendien veelal ook haar weerslag in psychisch en sociaal opzicht laat gelden»? <voetnoot nummer="1"/>
      </vraag>
      <vraag nummer="7">Bent u bereid de in vraag 4 bedoelde verzoeken alsnog te honoreren en zo neen, waarom niet? </vraag>
      <vraag nummer="8">Erkent u de noodzaak van de spoedige totstandkoming van een broepskrachtenplanning en zo ja, wanneer zal dit zijn beslag krijgen? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="21 010, nrs. 1 en 2">Kamerstuk 21 010, nrs. 1 en 2</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Neen; vanuit andere regio’s bereiken mij omtrent lange wachttijden voor reuma-patiënten geen signalen vergelijkbaar met die uit Zeeland en westelijk Noord-Brabant. In Zeeland geldt dat het aantal reumatologen uitkomt boven de tot voor kort geldende landelijke norm van 1 reumatoloog op 198.000 mensen van 15 jaar en ouder. Van de regionale inspectie voor de gezondheidszorg in Noord-Brabant en Zeeland heb ik vernomen dat de oorzaak in Zeeland vooral gelegen zou zijn in een relatief sterke vergrijzing van de bevolking en een tegelijk traditioneel vrij hoog consumptiepatroon van zorg. Bovendien was er als gevolg van functioneringsproblemen slechts één reumatoloog in de regio werkzaam in de periode 1994–1996. Inmiddels is er een tweede reumatoloog werkzaam, hetgeen in eerste instantie een aanzuigende werking heeft gehad op de wachtlijst. In westelijk Noord-Brabant heeft men tot voor kort niet samen gewerkt ten aanzien van het aantrekken van reumatologen. Inmiddels wordt in het lokaal overleg gewerkt aan een gezamenlijke oplossing van het wachtlijstprobleem; de regio’s Roosendaal en Breda zullen gezamenlijk een derde reumatoloog aantrekken. Dit is een voorstel dat de steun geniet van de zorgverzekeraar. </antwoord>
      <antwoord nummer="3">Uit een onderzoek dat het NIVEL begin 1997 heeft gedaan naar de behoefte aan reumatologen in de jaren 1997–2000 (Behoefteraming reumatologen 1997–2000, NIVEL, februari 1997) in opdracht van de Nederlandse Vereniging voor Reumatologie blijkt dat er geen sprake is van een tekort aan reumatologen in ons land. Uit het onderzoek blijkt dat er in 1997 123 reumatologen in ons land werkzaam zijn. De arbeidsreserve is op zich vrij gering en bedroeg begin 1997 vier reumatologen. Ook de komende jaren wordt volgens het rapport geen tekort verwacht. De huidige instroom in de opleiding reumatologie is relatief groot, terwijl de uitstroom uit het beroep naar verwachting relatief gering is. </antwoord>
      <antwoord nummer="4, 5 en 7">Er zijn mij geen recente aanvragen van de Zeeuwse ziekenhuizen bekend waarin wordt gevraagd om uitbreiding van het aantal reumatologen. Met brief van 28 november 1995 hebben gedeputeerde staten van Zeeland in overleg met de Zeeuwse ziekenhuizen mij een geactualiseerde evaluatie van het functieplan algemene ziekenhuizen Zeeland voorgelegd. Met betrekking tot de functie reumatologie heeft men in Zeeland geconcludeerd dat gelet op de normering en met inachtneming van het aantal toegewezen (=erkende) functie-eenheden er geen termen aanwezig waren verandering aan te brengen in het aanwezig aantal fte’s reumatologie dan wel over de onderlinge verdeling per ziekenhuis. Er is ook toen geen aanvraag gedaan tot uitbreiding van het aantal specialisten reumatologie. Voor wat betreft westelijk Noord-Brabant heeft alleen het Ignatius Ziekenhuis in Breda in het verleden een reumatoloog aangevraagd als onderdeel van een meer omvattende aanvraag. Het ziekenhuis heeft vervolgens zelf de prioriteit gelegd bij een ander specialisme. Met ingang van 1 januari 1996 is de nadere detaillering van de erkenningsbeschikking afgeschaft. Tegelijk is de mogelijkheid om (ten behoeve van het ziekenhuisbudget) het aantal functie-eenheden in ziekenhuizen uit te breiden, tijdelijk bevroren in afwachting van de voorgenomen overstap naar budgettering van verzekeraars. Dit laat overigens onverlet dat ziekenhuizen met verzekeraars tot afspraken kunnen komen over het contracteren van nieuwe specialisten. </antwoord>
      <antwoord nummer="6">Ik vind het van belang dat er duidelijke normen voor aanvaardbare wachttijden worden opgesteld. Dergelijke normen geven meer inzicht in de vraag of de wachttijd onaanvaardbaar lang is of niet. Het vaststellen van dergelijke normen is één van de actiepunten uit het Plan van Aanpak dat door belanghebbende partijen is opgesteld. In de meerjarenafspraken zijn over daadwerkelijke uitvoering van het plan verdere afspraken gemaakt. </antwoord>
      <antwoord nummer="8">Ja, dat bevestig ik. Deze bevestiging blijkt uit de subsidiëring door mij van het door partijen op te richten Capaciteitsorgaan voor de planning van de medische en tandheelkundige vervolgopleidingen met een half miljoen gulden in 1999 en een voorgenomen verhoging tot maximaal een miljoen gulden vanaf het jaar 2000. Partijen streven er naar om het Capaciteitsorgaan begin 1999 op te richten. Beroepskrachtenplanning is globaal gesteld het streven naar het in overeenstemming brengen van vraag en aanbod van beroepsbeoefenaren binnen de geldende financiële kaders. Wat het specialisme reumatologie betreft, is voor de beroepskrachtenplanning het voornoemde onderzoek van het NIVEL beschikbaar. Uit het onderzoek blijkt dat bij de huidige opleidingscapaciteit gemiddeld ongeveer tien nieuwe reumatologen per jaar beschikbaar komen. Deze instroom van ongeveer tien artsen in de opleiding is voldoende om in de demografische ontwikkelingen te kunnen voorzien en om een toename van het aandeel in deeltijd werkende reumatologen, toename van de tijdsbesteding per patiëntencontract, toename van niet-patiënt-gebonden activiteiten en daling van het aantal uren per week per fte tot 48 uur mogelijk te maken. </antwoord>
      <noten afkomstig="antwoord"/>
   </antwoorden>
</kvr>
