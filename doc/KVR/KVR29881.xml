<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Landbouw, Natuur en Voedselkwaliteit over de voorlichting over het houden en verkopen van niet-gedomesticeerde dieren. (Ingezonden 7 september 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29881
</item>
         <item attribuut="Inhoud">Vragen naar aanleiding TV-uitzending Radar (4 september 2007) over het verkopen aan particulieren van exotische (niet-gedomesticeerde) dieren, zonder duidelijke voorlichting met betrekking tot onder meer dierenwelzijn en huisvesting. Indiener vraagt de minister van LNV om dergelijke voorlichting te verplichten en een certificeringsysteem voor handelaren of fokkers in te stellen. Hoe afdoende is de controle op handelaren in exoten en illegale handel in CITES-plichtige dieren? Waarom mogen particulieren dieren onder alle omstandigheden houden, terwijl aan dierentuinen voor hetzelfde dier strenge eisen worden gesteld? Is de minister bereid het kwaliteitsprotocol van de van de Vereniging van Opvangcentra van Niet-gedomesticeerde Dieren (VOND) bindend te verklaren?</item>
         <item attribuut="Rubriek">Consument (Algemeen) Consument (Keurmerken) Natuur (Dierenbescherming)</item>
         <item attribuut="Trefwoorden">Certificatie Consumenten Dierenwelzijn</item>
         <item attribuut="Vindplaats">Kamervragen met antwoord 2007-2008, nr. 422, Tweede Kamer</item>
         <item attribuut="Vraagnr_bij_indiening">2060724800</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2007-10-31</item>
         <item attribuut="Datum_indiening">2007-09-07</item>
         <item attribuut="Document-id">KVR29881</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="905" allpagenumbers="905 906" vetnummer="2060724800" code="0708tkkvr422" lopendefooter="Tweede Kamer, vergaderjaar 2007–2008, Aanhangsel" filenaam="KVR29881" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="422" onderwerp="" indiendatum="2007-09-7">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2007-10-31">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Wat is uw mening over het feit dat in Nederland dieren verkocht worden aan particulieren zonder duidelijke voorlichting met betrekking tot dierenwelzijn, voeding en huisvesting? <voetnoot nummer="1"/>Bent u bereid deze voorlichting verplicht te stellen en een certificeringsysteem voor handelaren of fokkers in te stellen? </vraag>
      <vraag nummer="2">Is het waar dat er in Nederland zo’n 10 à 15 handelaren in exoten zijn die gemiddeld duizenden dieren in de opslag hebben en doorverkopen? Zo ja, op welke manier en met welke regelmaat worden deze handelaren gecontroleerd? Zo neen, heeft u de juiste gegevens beschikbaar? </vraag>
      <vraag nummer="3">Deelt u de mening dat het natuurlijk gedrag van dieren een leidend principe moet zijn bij het bepalen van de lijst van te houden dieren in Nederland? Zo ja, bent u bereid natuurlijk gedrag als criterium mee te nemen bij de op te stellen positieflijst? Zo neen, waarom niet? </vraag>
      <vraag nummer="4">Deelt u de mening dat risico’s voor de volksgezondheid een leidend principe moeten zijn bij het bepalen van de lijst van te houden dieren in Nederland? Zo ja, bent u bereid eventuele risico’s voor de volksgezondheid als criterium mee te nemen bij de op te stellen positieflijst? Zo neen, waarom niet? </vraag>
      <vraag nummer="5">Is het waar dat bij de op te stellen positieflijst voor te houden dieren eventueel ook CITES dieren worden betrokken? Zo ja, deelt u mijn mening dat dit de illegale handel in deze dieren kan bevorderen, bijvoorbeeld door te frauderen met papieren? Zo ja, bent u bereid CITES-plichtige dieren van de positieflijst te weren? Zo neen, waarom niet? </vraag>
      <vraag nummer="6">Kunt u aangeven hoe het beleid ten opzichte van het houden van niet-gedomesticeerde dieren in de verschillende lidstaten van Europa geregeld is? Deelt u de mening dat door verschillende regels de handel in niet-gedomesticeerde dieren niet transparant is en fraudegevoelig? Zo neen, waarom niet? </vraag>
      <vraag nummer="7">Deelt u de mening dat het ongewenst is dat een particulier dieren onder alle omstandigheden mag houden, waar dierentuinen voor hetzelfde dier aan strenge eisen moeten voldoen? Zo ja, bent u bereid maatregelen te nemen? </vraag>
      <vraag nummer="8">Zijn er regels waaraan dierentuinen en bijvoorbeeld circussen moeten voldoen indien zij een dier kwijt willen? Zo neen, bent u bereid het (door)verkopen van dieren aan strenge regels te laten voldoen? Zo neen, hoe kunt u het welzijn van de dieren garanderen? </vraag>
      <vraag nummer="9">Wat is de stand van zaken met betrekking tot het kwaliteitsprotocol dat de vereniging van opvangcentra van niet-gedomesticeerde Dieren (VOND) opstelt? Bent u bereid dit protocol bindend te verklaren? </vraag>
      <noten afkomstig="vraag">
         <noot nummer="1" datum="2007-09-4" bron="Tros Radar">Tros Radar, 4 september 2007</noot>
      </noten>
   </vragen>
   <antwoorden aantal="8">
      <antwoord nummer="1">Het is gebleken dat veel consumenten een gebrek aan kennis hebben met betrekking tot het verantwoord houden van dieren. Om dat te verbeteren heb ik samen met Dibevo, Dierenbescherming, de Universiteit Utrecht/Wageningen UR, de Koninklijke Nederlandse Maatschappij voor Diergeneeskunde en Stichting Platform Verantwoord Huisdierenbezit het Landelijk Informatie Centrum Gezelschapsdieren (LICG) opgericht, dat voor een groot deel door mij wordt gefinancierd. Dit centrum zal via verschillende communicatiewegen de consument bereiken en van informatie voorzien. Eén van hun activiteiten betreft het produceren van bijsluiters en het geven van voorlichting over te houden dieren. Ik ga ervan uit dat langs deze weg zowel kennis als bewustzijn bij de consumenten sterk wordt verbeterd. Daarnaast faciliteer ik de totstandkoming van een gedragen certificatieschema op basis waarvan fokkers en handelaren zich vrijwillig kunnen laten certificeren. Door middel van vrijwillige certificering kunnen goede fokkers en handelaren zich zichtbaar positief onderscheiden en kan de consument kiezen voor kwaliteit. </antwoord>
      <antwoord nummer="2">Er zijn veel kwekers en handelaren die dieren houden. Daar zitten uiteraard ook grotere bedrijven tussen. Het handhavingsbeleid ten aanzien van handelaren in exoten is in beginsel niet afhankelijk van de omvang. Handelaren in exoten worden gecontroleerd op basis van risicoanalyses, tips en meldingen. </antwoord>
      <antwoord nummer="3 en 5">De positieflijst is opgesteld door de Raad voor Dierenaangelegenheden (RDA), waarbij zij het welzijn van het dier als centraal criterium hebben genomen. Momenteel wordt de samenhang tussen positieflijst en Cites-regelgeving nader bekeken. </antwoord>
      <antwoord nummer="4">Het centrale criterium voor plaatsing op de positieflijst dat door de RDA is gehanteerd, is of het dierenwelzijn voldoende kan worden gegarandeerd. </antwoord>
      <antwoord nummer="6">Ik heb nu geen inzicht in het beleid van de andere Europese lidstaten ten aanzien van het houden van niet-gedomesticeerde dieren. Verordening 338/97 (de Cites-verordening) geldt in alle EU lidstaten. Daarnaast hebben de lidstaten een bepaalde vrijheid om strengere nationale wetgeving toe te passen. In Nederland zijn de regels dienaangaande vastgelegd in de Flora- en faunawet. </antwoord>
      <antwoord nummer="7">Een particulier dient bij het houden van een dier te voldoen aan artikel 36 (verbod op dierenmishandeling) en artikel 37 (verzorgingsplicht) van de Gezondheid- en welzijnswet voor dieren (Gwwd). Het dierentuinenbesluit stelt nadere voorwaarden voor het houden, huisvesten, verzorgen en tonen van dieren. Dit mede met het oog op de functie die dierentuinen vervullen op het gebied van educatie en het behouden van biodiversiteit door middel van onderzoek en fokprogramma’s. Op grond van de Flora- en faunawet beschermde diersoorten kunnen niet worden gehouden behoudens vrijstelling of ontheffing. Dergelijke ontheffingen worden aan dierentuinen wel verleend voor bijvoorbeeld primaten en katachtigen en niet aan particulieren. </antwoord>
      <antwoord nummer="8">Dierentuinen dienen conform het Dierentuinenbesluit, artikel 12, derde lid, bij een transactie van dieren zich ervan te verzekeren dat de ontvangende partij de dieren houdt, huisvest en verzorgt op een wijze die vergelijkbaar is met de eisen uit het besluit. Conform artikel 13 dient de dierentuin diverse gegevens van het dier of de diergroep bij te houden, zoals het noteren van de herkomst en de bestemming van het dier, de reden van vertrek en de datum, nummers van in- en uitvoerdocumenten, identificatie van de dieren, geboortedatum, ziektegeschiedenis. Bij vertrek gaat een afschrift van alle relevante registraties en documenten met de dieren mee. In het geval een dier overlijdt, moeten datum en oorzaak worden genoteerd. Circussen zijn gehouden aan de regels van de Flora- en faunawet, waaronder de Citesregelgeving. </antwoord>
      <antwoord nummer="9">Ik ben met de sector in overleg over het kwaliteitsprotocol en heb mijn standpunt in deze nog niet bepaald. Ik zal u nader informeren indien het protocol is afgerond. </antwoord>
      <noten afkomstig="antwoord"/>
   </antwoorden>
</kvr>
