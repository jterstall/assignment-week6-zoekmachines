<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Leerkes (Unie 55+) en Verkerk(AOV) over het buiten gebruik stellen van twee operatiekamers in Dordrecht. (Ingezonden 12 maart 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4753
</item>
         <item attribuut="Rubriek">Gezondheidszorg (Overig)</item>
         <item attribuut="Trefwoorden">Chirurgie Ziekenhuizen</item>
         <item attribuut="Vindplaats">Kamervragen met antwoord 1996-1997, nr. 1060, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="Unie 55+">Leerkes</persoon>
            <persoon partij="AOV">Verkerk</persoon>
         </item>
         <item attribuut="Datum_reaktie">1997-04-17</item>
         <item attribuut="Datum_indiening">1997-03-12</item>
         <item attribuut="Document-id">KVR4753</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2165" allpagenumbers="2165 2166" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1060" onderwerp="" indiendatum="1997-03-12">
         <vrager partij="Unie 55+" oorsprong="parlement">Leerkes</vrager>
         <vrager partij="AOV" oorsprong="parlement">Verkerk</vrager>
         <vraagt-aan/>
      </vraagdata>
      <antwoorddata antwoorddatum="17 april 1997) Zie ook Aanhangsel Handelingen nr. 979, vergaderjaar 1996–1997">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van het buiten gebruik stellen van twee operatiekamers in het Merwedeziekenhuis te Dordrecht? <voetnoot nummer="1"/>
      </vraag>
      <vraag nummer="2">Vindt u het consistent beleid, dat door het College van Ziekenhuisvoorzieningen in 1994 eerst toestemming wordt gegeven om twee nieuwe operatiekamers te realiseren, terwijl er nu geen middelen beschikbaar zijn om de operatiekamers te bemannen? Hoe is dit mogelijk? </vraag>
      <vraag nummer="3">Is het niet in gebruiknemen van deze operatiekamers een gevolg van een te krappe budgettering? </vraag>
      <vraag nummer="4">Acht u het juist, dat dit ziekenhuis na korting op zijn budget, na een eerdere overschrijding als gevolg van een te krappe budgettering, niet de volledige capaciteit van zijn voorzieningen gebruikt? </vraag>
      <vraag nummer="5">Heeft het ontbreken van voldoende budget directe gevolgen voor de lengte van de wachtlijsten in het betreffende ziekenhuis? </vraag>
      <vraag nummer="6">Deelt u de mening, dat dit in strijd is met het wachtlijstenbeleid dat de regering voorstaat? </vraag>
      <noten afkomstig="vraag">
         <noot nummer="1" datum="1997-03-21" bron="Dordtenaar,">Dordtenaar,, 21 maart 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Op grond van de bepalingen van de Wet ziekenhuisvoorzieningen (WZV) is het niet het College van Ziekenhuisvoorzieningen, maar de Minister van Volksgezondheid, Welzijn en Sport die toestemming geeft voor de bouw, zoals in de vraag wordt bedoeld. Een dergelijke toestemming wordt verleend op basis van een oordeel over de behoefte aan de betreffende bouw. De behoefte wordt bepaald aan de hand van het aantal te verwachten operaties, de adherentie van het ziekenhuis e.d. De instelling is verantwoordelijk voor de bouw en de exploitatie daarvan. In dat verband zal het ziekenhuis zich tijdig ervan moeten vergewissen of het budget toereikend is voor de exploitatie van de nieuwbouw, en welke herschikkingen nodig zijn in de aanwending van het budget. Blijkens ingewonnen informatie heeft het ziekenhuis besloten in verband met het lopende traject van fusie met het ziekenhuis te Sliedrecht bij het gereed komen van de twee nieuwe operatiekamers twee oude operatiekamers tijdelijk buiten gebruik te stellen. Dit betekent niet dat deze oude operatiekamers nu overbodig zijn. In de eerste plaats wordt ook thans nog incidenteel één van die kamers benut voor operaties. Maar bovendien verwacht het ziekenhuis dat beide operatiekamers in 1998/1999 weer volledig in gebruik zullen worden genomen. </antwoord>
      <antwoord nummer="3 en 4">Over de jaren 1995 en 1996 heeft in het Merwedeziekenhuis inderdaad een overschrijding van het toegekende budget plaatsgevonden. Dit werd met name veroorzaakt door de beddenreductie, die in het kader van de fusie met het ziekenhuis te Sliedrecht werd uitgevoerd. Zoals bekend brengt een fusie tijdelijk kosten met zich mee, die niet aan de normale ziekenhuisexploitatie kunnen worden toegeschreven, zoals afvloeiingskosten van personeel, dat na de fusie niet meer kan worden ingezet, en materiële kosten voor af te stoten activa. De daarmee samenhangende tekorten zijn inmiddels op grond van de Saneringsregeling Ziekenhuisvoorzieningen gedekt. Intussen streeft het ziekenhuis naar een exploitatie, die na afronding van het fusieproces structureel sluitend is. De begroting van het jaar 1997 geeft echter volgens het ziekenhuis een tekort aan van f 300 000,– à f 400 000,–. Vanwege die verwachtingen besloot het ziekenhuis nog geen extra personeel aan te trekken voor het volledig bemensen van alle operatiekamers in 1997. Het ziekenhuismanagement verwacht dat dit slechts van tijdelijke aard zal zijn, en dat de begroting vanaf 1998/1999 het ingebruiknemen van acht operatiekamers toelaat. Het instellingsmanagement is verantwoordelijk voor de exploitatie van de gehele voorziening, en voor de keuze derhalve om in dat kader de twee oude operatiekamers tijdelijk buiten gebruik te stellen. </antwoord>
      <antwoord nummer="5 en 6">Voor het ziekenhuis heeft voorop gestaan dat het tijdelijk niet benutten van twee oude operatiekamers in ieder geval niet tot vermindering van de activiteiten mocht leiden. Er is dus geen direct gevolg voor de lengte van de wachtlijsten in het betreffende ziekenhuis. Veeleer kan worden gesteld dat op korte termijn, als ook de twee oude operatiekamers weer in gebruik worden genomen, de wachtlijsten korter kunnen worden. Natuurlijk zal ik bij een beoordeling van een door het ziekenhuis ingediend verzoek om additionele middelen in het kader van het voor dit jaar ingezette wachtlijstbeleid de gegevens betrekken die bekend zijn rond de (tijdelijke) sluiting van de twee operatiekamers. </antwoord>
      <noten afkomstig="antwoord"/>
   </antwoorden>
</kvr>
