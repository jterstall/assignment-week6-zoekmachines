<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Weekers en Niederer (beiden VVD) aan de minister van Justitie over faillissementsfraude. (Ingezonden 5 juli 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9868
</item>
         <item attribuut="Inhoud">Vragen naar aanleiding van een bericht in BN/De Stem van 23 juni 1999 dat het IRT in Breda zich gaat ontwikkelen tot een nationaal 'kenniscentrum' van faillissementsfraudebestrijding.</item>
         <item attribuut="Rubriek">Burgerlijk recht en burgerlijk procesrecht (Faillissementsrecht) Criminaliteit en openbare orde (Criminaliteitsbestrijding en -preventie) Criminaliteit en openbare orde (Fraude)</item>
         <item attribuut="Trefwoorden">Criminaliteitsbestrijding Faillissementen Fraude</item>
         <item attribuut="Vindplaats">Kamervragen met antwoord 1998-1999, nr. 1822, Tweede Kamer</item>
         <item attribuut="Vraagnr_bij_indiening">2989915640</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">Weekers</persoon>
            <persoon partij="VVD">Niederer</persoon>
         </item>
         <item attribuut="Datum_reaktie">1999-07-28</item>
         <item attribuut="Datum_indiening">1999-07-05</item>
         <item attribuut="Document-id">KVR9868</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3657" allpagenumbers="3657 3658" vetnummer="2989915640" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9868" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1822" onderwerp="" indiendatum="1999-07-5">
         <vrager partij="VVD" oorsprong="parlement">Weekers</vrager>
         <vrager partij="VVD" oorsprong="parlement">Niederer</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="1999-07-28">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het waar dat het IRT in Breda zich gaat ontwikkelen tot een nationaal «kenniscentrum» van faillissementsfraudebestrijding? <voetnoot nummer="1"/>
      </vraag>
      <vraag nummer="2">In hoeverre kan dit kenniscentrum bijdragen aan bestrijding van fraude door faillissementscuratoren, het oneigenlijk lang rekken van een faillissement en het oneigenlijk «leeg» procederen van de boedel? </vraag>
      <vraag nummer="3" voetnoot="2">Moet met uw voornemens om het proffesioneel niveau van insolventierechters te bevorderen <voetnoot nummer="2"/>, de conclusie worden getrokken dat u dit professioneel niveau op dit moment onvoldoende vindt? Zo neen, waarom komt de expertise dan aan de orde in het MDW-project? </vraag>
      <vraag nummer="4">Deelt u de opvatting, dat mogelijk door gebrek aan professioneel niveau en/of gebrek aan tijd, het niveau van controle door de insolventierechters op het werk van de curatoren onder de maat kan zijn? </vraag>
      <vraag nummer="5">Kunt u een overzicht verschaffen van de verwerkingscapaciteit en de gemiddelde per faillissement door de onderscheidene arrondissementsrechtbanken bestede tijd in de afgelopen jaren? </vraag>
      <vraag nummer="6" voetnoot="3">Acht u het mogelijk dat het door gebrek aan tijd en/of professioneel niveau van de rechter-commissaris, niet wordt opgemerkt <voetnoot nummer="3"/>of een curator niet naar behoren functioneert en bij gebrek aan deugdelijk oordeel over dat functioneren, opnieuw tot curator wordt benoemd? </vraag>
      <vraag nummer="7" voetnoot="4">Wanneer de overgrote meerderheid van faillissementscuratoren geen lid is van de Vereniging <voetnoot nummer="4"/>van Insolventierecht Advocaten, deelt u dan de opvatting dat de door u genoemde factoren van groot zelfreinigend vermogen illusoir worden? Hoeveel leden telt deze specialistenvereniging en in welke verhouding staat dit tot het aantal curatoren? </vraag>
      <vraag nummer="8">Overweegt u te bevorderen dat in faillissementen uitsluitend in het insolventierecht gespecialiseerde advocaten tot curator worden benoemd? Zo neen, waarom niet? Zo ja, op welke wijze? </vraag>
      <noten afkomstig="vraag">
         <noot nummer="1" datum="1999-06-23" bron="BN/De Stem">BN/De Stem, 23 juni 1999</noot>
         <noot nummer="2" documenttype="Kamerstuk" kamerstuk-id="24 036" documentnummer="126" documentpagina="31">Kamerstuk 24 036, nr. 126, blz. 31</noot>
         <noot nummer="3">In uw antwoord op eerder door ons gestelde vragen geeft u aan dat indien een curator niet naar behoren functioneert, hij niet meer zal worden benoemd door de rechtbank in de volgende faillissementen, zie, Aanhangsel Handelingen nr. 1476, vergaderjaar 1998–1999</noot>
         <noot nummer="4">U geeft in uw antwoord aan dat de Vereniging van Insolventierecht Advocaten haar leden strenge eisen oplegt</noot>
      </noten>
   </vragen>
   <antwoorden aantal="7">
      <antwoord nummer="1" voetnoot="1">In 1998 is bij wijze van «pilot» gestart met de vorming van vier interregionale fraudeteams (IFT’s) van politie en Openbaar Ministerie, ter versterking van de opsporing en vervolging van fraude. De IFT’s richten zich op de aanpak van middelzware en zware fraudezaken. Inmiddels is besloten tot voortzetting van de bestaande IFT’s en tot vorming van drie nieuwe IFT’s, in de randstad. Elk IFT behandelt in beginsel de zaken die binnen de geografische grenzen van het eigen team vallen, ongeacht welke vorm van fraude het betreft. Daarnaast heeft elk IFT een of meer specifieke taakaccenten, waarop in het bijzonder expertise wordt ontwikkeld. Daartoe wordt aan elk IFT een expertisecentrum gekoppeld, dat een landelijke functie heeft. Het IFT Zuid (een samenwerkingsverband tussen de politieregio’s Zeeland, Midden- en West-Brabant, Brabant-Noord, Brabant Zuid-Oost, Limburg-Noord en Limburg-Zuid, en de arrondissementsparketten Breda, Middelburg, Den Bosch, Maastricht en Roermond) heeft als taakaccenten faillissementsfraude en landelijke aspecten van sociale zekerheidsfraude. Op die terreinen zal het IFT Zuid dus in het bijzonder expertise ontwikkelen. Voor een uitvoeriger beschrijving van de stand van zaken met betrekking tot de IFT’s wordt verwezen naar de voortgangsrapportage bestrijding financieel-economische criminaliteit 1997–1998, die ik op 21 juni 1999 aan de Kamer zond. <voetnoot nummer="1"/>
      </antwoord>
      <antwoord nummer="2">De gedachte achter de IFT’s en de bijbehorende expertisecentra is dat daarmee een meer efficiënte en effectieve aanpak van fraude kan worden gerealiseerd. Dat geldt ook voor de aanpak van faillissementsfraude. Voorzover de in vraag 2 genoemde gedragingen betrekking hebben op faillissementsfraude, zal het expertisecentrum een bijdrage kunnen leveren aan de bestrijding ervan. Het gaat daarbij dus om fraude waarbij misbruik wordt gemaakt van het faillissementsrecht. Het is van belang onderscheid te maken tussen fraude en de wijze waarop curatoren faillissementen afwikkelen. Overigens hebben mij geen signalen bereikt dat de wijze waarop curatoren faillissementen afwikkelen, in het algemeen te wensen zou overlaten. </antwoord>
      <antwoord nummer="3" voetnoot="2">In de brief, 24 maart 1999 van mijn ambtgenote van Economische Zaken en mij <voetnoot nummer="2"/>wordt het bevorderen van het professionele niveau van de insolventierechters genoemd als een onderwerp ten aanzien waarvan de MDW-werkgroep kan overwegen daaraan aandacht te besteden. Dit project bestaat uit twee fasen. In de eerste fase zijn voorstellen gedaan voor wijzigingen van de Faillissementswet waarover grotendeels overeenstemming bestaat en waarvoor geen onderzoek noodzakelijk is. In de tweede fase zullen onderwerpen aan de orde komen waarvoor onderzoek wel nodig is. Als uitvloeisel van de eerste fase van het MDW-project wordt thans een wetsvoorstel voorbereid. In dit wetsvoorstel worden met betrekking tot enkele onderwerpen meer bevoegdheden toegekend aan de rechter-commissaris. Dit brengt met zich mee dat aan het professionele niveau van de rechters-commissarissen nader aandacht geschonken zal worden. Dit zal gebeuren in de tweede fase van het MDW-project. </antwoord>
      <antwoord nummer="4 en 6">Ik heb geen aanwijzingen dat door een gebrek aan tijd en/of professionaliteit niet wordt opgemerkt dat een curator niet naar behoren functioneert. De mogelijkheid dat de curator wordt ontslagen en door een ander wordt vervangen op de voet van artikel 73 Faillissementswet, is niet theoretisch, en wordt in de praktijk benut. Voorts moet worden bedacht dat ook de schuldeisers en de gefailleerde de rechtbank kunnen wijzen op de manier waarop de curator zijn taak vervult. </antwoord>
      <antwoord nummer="5" voetnoot="3 3">In bijgevoegde overzichten is uitgegaan van beschikking tot faillietverklaring. Dit is voor de jaren 1995, 1996, 1997 en 1998 in een tabel opgenomen <voetnoot nummer="3"/>. Zoals u ziet neemt het totaal aantal zaken in de loop der jaren af. Per arrondissementsrechtbank verschilt dit per jaar. Wat betreft de bestede tijd kan ik u melden dat pas in het nieuwe werklastmetingssysteem Lamicie gebruik wordt gemaakt van het meten van tijd per minuut. Per zaak kan dan uitgerekend worden hoeveel minuten rechtsgeleerd (RG) en ondersteunend (OD) personeel besteed heeft. Dit kan in de oude werklastmetingssystematiek niet. Daarin wordt gebruik gemaakt van weegfactoren. Als men deze weegfactoren vermenigvuldigt met het aantal zaken krijgt men de productie/gewogen instroom voor RG en OD <voetnoot nummer="3"/>. Ook hier valt een afname in de productie te constateren. </antwoord>
      <antwoord nummer="7">Geschat wordt dat eenderde van alle curatoren lid is van de Vereniging van Insolventieadvocaten (Insolad). Van Insolad zijn 219 advocaten volwaardig lid, en 221 aspirant lid. Wie binnen zeven jaar na aanmelding als aspirant lid het door Insolad opgestelde examen niet heeft gehaald, wordt geroyeerd als lid. Een advocaat kan slechts lid worden indien hij meer dan 250 uur per jaar aan insolventierecht besteedt, en minimaal vijf jaar als advocaat werkzaam is. Men dient dus reeds enige ervaring te hebben op het terrein van het insolventierecht voordat men lid kan worden. </antwoord>
      <antwoord nummer="8">Het behoort tot de bevoegdheid van de rechtbanken te beslissen wie zij tot curator benoemen. Daarbij zal naarmate het faillissement een grotere omvang heeft, meer worden gelet op de expertise van de te benoemen persoon. Het is overigens mogelijk dat de te benoemen persoon wel in het insolventierecht is gespecialiseerd, maar geen lid is van Insolad. Voorts: een deel van de expertise op het terrein van het insolventierecht moet worden opgedaan in de praktijk. Dit betekent dat in kleine faillissementen personen worden benoemd die nog niet over een ruime praktijkervaring beschikken. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="17 050" documentnummer="207">Kamerstuk 17 050, nr. 207</noot>
         <noot nummer="2" documenttype="Kamerstuk" kamerstuk-id="24 036" documentnummer="126" documentpagina="31">Kamerstuk 24 036, nr. 126, blz. 31</noot>
         <noot nummer="3">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
