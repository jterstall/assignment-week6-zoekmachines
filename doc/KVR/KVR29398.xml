<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Landbouw, Natuur en Voedselkwaliteit over misstanden bij internationale diertransporten. (Ingezonden 2 augustus 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29398
</item>
         <item attribuut="Inhoud">Vragen naar aanleiding van de beelden die gemaakt zijn van de varkenstransporten tussen Nederland en ItaliÃ« en Spanje (1Vandaag, 1 augustus 2007). Tijdens de transporten hebben varkens geen of onvoldoende water gekregen, zijn gewonde dieren niet geholpen en is de maximale temperatuur in de transportwagens overschreden.</item>
         <item attribuut="Rubriek">Veeteelt (Dierenvervoer)</item>
         <item attribuut="Trefwoorden">Dierenvervoer</item>
         <item attribuut="Vindplaats">Kamervragen met antwoord 2006-2007, nr. 2708, Tweede Kamer</item>
         <item attribuut="Vraagnr_bij_indiening">2060722390</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2007-09-11</item>
         <item attribuut="Datum_indiening">2007-08-02</item>
         <item attribuut="Document-id">KVR29398</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5733" allpagenumbers="5733 5734 5735" vetnummer="2060722390" code="0607tkkvr2708" lopendefooter="Tweede Kamer, vergaderjaar 2006–2007, Aanhangsel" filenaam="KVR29398" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2708" onderwerp="" indiendatum="2007-08-2">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="11 september 2007), zie ook Aanhangsel Handelingen nr. 2586, vergaderjaar 2006–2007">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Wat is uw reactie op de beelden die gemaakt zijn van de varkenstransporten tussen Nederland en Italië en Spanje? <voetnoot nummer="1"/>
      </vraag>
      <vraag nummer="2">Is het waar dat bij deze transporten varkens geen of onvoldoende water en voer hebben gekregen? Is het waar dat er bij deze transporten dode en gewonde dieren aan boord waren die geen hulp hebben gekregen? Is het voorts waar dat bij een tweede transport de maximale temperatuur in de transportwagens is overschreden? Zo ja, welke maatregelen gaat u treffen tegen desbetreffende transporteurs? Zo neen, wat zijn dan de feiten? </vraag>
      <vraag nummer="3">Op welke manier werkt u samen met de inspectie in Frankrijk, Spanje en Italië? Heeft u over deze specifieke transporten contact gehad met de handhavende organisaties in deze landen? Zo ja, wat is daarvan het resultaat? </vraag>
      <vraag nummer="4" voetnoot="2">Waarom werd er bij eerdere overtredingen van de Europese transportrichtlijn op 29 juli 2005 <voetnoot nummer="2"/>geen reden dan wel geen mogelijkheid gezien strafrechtelijk onderzoek in te stellen tegen de transporteur? Heeft u bij de recente overtredingen wel mogelijkheden strafrechtelijk onderzoek in te stellen? Zo neen, waarom niet? Zo ja, gaat u een dergelijk onderzoek instellen? </vraag>
      <vraag nummer="5" voetnoot="2">Is het waar dat u bij het beantwoorden van eerdere vragen <voetnoot nummer="2"/>op de hoogte was van een ander incident op 11 mei 2007 waarbij 192 varkens dood op de plaats van bestemming (Italië) aankwamen? Welke redenen had u om dit niet in antwoord op mijn vragen te melden? Welke maatregelen zijn er inmiddels tegen deze transporteur genomen? </vraag>
      <vraag nummer="6">Bent u bereid een overzicht te geven van alle incidenten met veetransporten met Nederlandse transporteurs en Nederlands vee waarbij één of meer overtredingen van de Europese richtlijnen werden vastgesteld? </vraag>
      <vraag nummer="7">Herinnert u zich dat u in antwoord op mijn eerdere vragen sprak over een incident dat slechts aantoont dat misstanden worden opgespoord en aangepakt? Vindt u nog steeds dat er slechts sprake is van incidenten? </vraag>
      <vraag nummer="8">Op welke wijze worden de langeafstandstransporten van levend (melk)vee naar Rusland gecontroleerd? Bent u op de hoogte van de meldingen van Animals Angels over transporten naar Moskou waarbij de rusttijden voor het vee worden overschreden, het watersysteem voor de dieren door de lage temperaturen in de winter niet werkt en de wachttijden bij de grenzen voor overschrijdingen van het maximum aantal uren dat vee in een transportwagen mag staan leiden? Op welke wijze worden de Europese richtlijnen gehandhaafd bij dergelijke langeafstandstransporten? </vraag>
      <vraag nummer="9" voetnoot="2">Met welke landen heeft u inmiddels afspraken gemaakt over handhaving van de transportregels, zoals u voornemens was volgens uw beantwoording op eerdere vragen? <voetnoot nummer="2"/>
      </vraag>
      <vraag nummer="10">Bent u bereid om in Europees verband opnieuw een maximum aantal rijuren te bepleiten? Zo neen, waarom niet? </vraag>
      <noten afkomstig="vraag">
         <noot nummer="1">Algemeen Dagblad (1 augustus 2007), 1Vandaag (idem), www.varkensinnood.nl</noot>
         <noot nummer="2">Aanhangsel handelingen, nr. 1689, vergaderjaar 2006–2007</noot>
      </noten>
   </vragen>
   <antwoorden aantal="10">
      <antwoord nummer="1">Beelden van dierenleed vind ik per definitie zeer onplezierig om te zien. </antwoord>
      <antwoord nummer="2">Bij internationale diertransporten keurt een dierenarts van de VWA voorafgaande aan het transport de dieren en controleert of het transport en het transportmiddel voldoen aan de Europese voorwaarden. Als alles in orde is, geeft de dierenarts een gezondheidscertificaat af. De VWA geeft daarmee aan dat er geen beletsel is om het transport van start te laten gaan. Er is door de AID onderzoek ingesteld naar het bewuste transport naar Spanje dat door de Stichting Dier en Recht is gevolgd. Als uit het onderzoek van de AID blijkt dat sprake is van het niet naleven van de regels voor vervoer van dieren dan volgt de AID het verbaliseringsbeleid. Vooralsnog blijkt uit het onderzoek van de AID niet dat de biggen niet voorzien waren van water noch dat de maximale temperatuur overschreden is. Verder wijst het onderzoek uit dat er 872 dieren naar Spanje zijn getransporteerd. Waarschijnlijk is er wel sprake geweest van overbelading door een onjuistheid op het certificaat van het transportmiddel. De laadoppervlakte op het certificaat was namelijk hoger dan de werkelijke laadoppervlakte. Hierdoor was het op basis van het certificaat mogelijk meer biggen te laden dan op basis van regels acceptabel wordt geacht. Om inzicht te krijgen in hoeverre meer vrachtwagens rondrijden waarvan de werkelijke laadoppervlakte afwijkt van de laadoppervlakte op het certificaat heb ik een beperkt aantal aanvullende metingen verricht naar de laadoppervlakte van vrachtwagens van andere transportbedrijven. Hieruit blijken slechts kleine afwijkingen die normaliter niet kunnen leiden tot problemen Ik ben van mening dat afwijkingen van de laadoppervlakte op de certificaten van wegvervoermiddelen niet mogen voorkomen. Daarom zal ik zorg dragen voor het opnieuw meten van de laadoppervlakte van de vrachtwagens. De RDW (die per 1 oktober de keuring van de vrachtwagens overneemt van de VWA) zal in het kader van de verplichting om temperatuursensoren in de wagen te hebben de laadoppervlakte van vrachtwagens meten en de certificaten waar nodig corrigeren. Daarnaast zal de VWA tot het moment van deze keuring gericht de laadoppervlakte meten van de vrachtwagens die worden ingezet voor lange afstand transporten naar landen zoals Italië, Spanje en Griekenland. Dit laatste is nodig om ook al vanaf nu meer zekerheid te krijgen dat certificaten de juiste laadoppervlakte weergeven. Uit het onderzoek van de AID blijkt tevens dat de vervoerder heeft gereden zonder geldige vergunning. De vergunning die de vervoerder bij vertrek uit Nederland in bezit had, blijkt zeer recent verlopen te zijn. Inmiddels heeft de VWA de controlerende dierenartsen erop gewezen om beter te controleren op de vergunningen. </antwoord>
      <antwoord nummer="3">In beginsel hebben de autoriteiten van de lidstaten de verplichting om steekproefsgewijs en niet discriminatoir bestemmingscontroles uit te voeren bij import van levende dieren. Over het algemeen houden de lidstaten hierbij een steekproef van 5% aan. Dit betekent dat 5% van alle importen worden gecontroleerd. Indien bij een dergelijke bestemmingscontrole onregelmatigheden worden aangetoond, sturen de autoriteiten een officiële klacht naar de lidstaat van herkomst van het desbetreffende transport. De autoriteiten in de lidstaat van herkomst verifiëren de klacht en nemen zonodig passende maatregelen. Van belang is dat er afdoende bewijsvoering moet zijn om tot maatregelen over te kunnen gaan. Ten behoeve van het onderzoek van de AID naar het bewuste transport is contact is geweest met de Spaanse autoriteiten. </antwoord>
      <antwoord nummer="4">De gegevens van het transport op 29 juli 2005 van de bewuste transporteur worden tezamen met de tussentijdse resultaten van het onderzoek van de AID naar het recente transport geanalyseerd. Tot dusver leidt deze analyse er niet toe dat er een reden of mogelijkheid is voor een strafrechtelijk onderzoek tegen de transporteur. Wel is de betreffende veetransporteur onder een zogenaamd zwaar regime geplaatst. Dit houdt in dat de keuring van de varkens die hij wil exporteren niet in de stal mag plaatsvinden, maar dat de VWA dierenarts tijdens het opladen van de dieren bij de klep van de wagen staat. Daarnaast wordt bij iedere export een volledige administratieve controle uitgevoerd. </antwoord>
      <antwoord nummer="5">Het klachtenmeldpunt van de VWA was ten tijde van de beantwoording door de Italiaanse overheid op de hoogte gesteld van een mogelijke overtreding. Ten algemene geldt dat, alvorens ik u volledig kan informeren over een bepaalde overtreding, eerst de melding onderzocht dient te worden waarbij uiteraard alle zorgvuldigheid in acht moet worden genomen. Het onderzoek van VWA naar deze melding was lopende en hangende het onderzoek worden geen mededelingen gedaan. </antwoord>
      <antwoord nummer="6">Ja, dit overzicht zal ik u binnen enkele weken verstrekken. </antwoord>
      <antwoord nummer="7">Op het moment dat geconstateerd wordt dat er regels worden overtreden, zullen er maatregelen worden genomen. </antwoord>
      <antwoord nummer="8">Ik ben op de hoogte van de meldingen van Animals Angels. Voordat een internationaal transport van levende dieren kan vertrekken, vindt er een exportcertificering plaats waarbij naast controle van alle noodzakelijke documentatie zoals het reisjournaal en vergunningen ook de geschiktheid van de dieren geïnspecteerd worden. Alleen export van melkvee kan in aanmerking komen voor exportrestitutie. De vervoerder moet dan ten genoegen van de Nederlandse autoriteiten aantonen dat het transport conform de Europese eisen heeft plaats gevonden. Dit wordt gedaan door het overleggen van verklaringen die zijn afgegeven door officiële controleurs op diverse punten tijdens de reis, zoals de buitengrensinspectieposten en bij aankomst op de plaats van bestemming. Als de vervoerder deze verklaringen niet kan overleggen, komt het transport niet in aanmerking voor exportrestitutie. </antwoord>
      <antwoord nummer="9">Nederland heeft met Italië een samenwerkingsprotocol opgesteld naar aanleiding van klachten over diertransporten. Het protocol beschrijft de intentie van de autoriteiten van beide lidstaten uitwisseling van informatie over klachten en beschrijft de intentie om qua inspectie nauwer samen te werken. Jaarlijks vindt er een evaluatie plaats tussen beide lidstaten. De effectiviteit van het protocol zal zich gaandeweg moeten bewijzen. Dit samenwerkingsprotocol is door de Europese Commissie enthousiast ontvangen als voorbeeld voor hoe de nauwere samenwerking tussen lidstaten kan worden ingevuld. Met Spanje worden momenteel besprekingen gevoerd om een vergelijkbaar protocol op te stellen. </antwoord>
      <antwoord nummer="10">Ja. Het limiteren van de maximale transporttijd is en blijft mijn inzet. </antwoord>
      <noten afkomstig="antwoord"/>
   </antwoorden>
</kvr>
