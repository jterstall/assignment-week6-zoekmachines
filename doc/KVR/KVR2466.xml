<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over de illegale internationale vuurwerkhandel. (Ingezonden 29 november 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2466
</item>
         <item attribuut="Rubriek">Handel en economie (Internationale handel) Milieu (Gevaarlijke stoffen)</item>
         <item attribuut="Trefwoorden">Internationale handel Vuurwerk</item>
         <item attribuut="Vindplaats">Kamervragen met antwoord 1995-1996, nr. 522, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1996-01-30</item>
         <item attribuut="Datum_indiening">1995-11-29</item>
         <item attribuut="Document-id">KVR2466</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1059" allpagenumbers="1059 1060" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="522" onderwerp="" indiendatum="1995-11-29">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1996-01-30">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder>de ministers van Volkshuisvesting, Ruimtelijke Ordening en Milieubeheer en van Justitie en de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Zijn de berichten <voetnoot nummer="1"/>waar, als zou Nederland een belangrijke rol spelen in de illegale internationale vuurwerkhandel? Gaan er miljoenen guldens in deze handel om? </vraag>
      <vraag nummer="2">Deelt u de mening van de Federatie Vuurwerkhandel Nederland (FVN) en van de milieupolitie Eindhoven, dat de handel in vuurwerk zeer ondoorzichtig is door de uiteenlopende regelgeving in de ons omringende landen en dat eenduidige Europese wetgeving ten aanzien van vuurwerk gewenst is? </vraag>
      <vraag nummer="3">Acht u het aanvaardbaar, dat in Nederland vuurwerk wordt geproduceerd voor de export, dat in eigen land niet op de markt mag worden gebracht? Zo neen, wat zult u hiertegen ondernemen? </vraag>
      <vraag nummer="4">Acht u het aanvaardbaar, dat in Nederland geadverteerd wordt voor vuurwerk dat bij ons niet is toegestaan, maar in buurlanden wel? Zo neen, wat zult u hiertegen ondernemen? </vraag>
      <vraag nummer="5">Wilt u bevorderen, dat er op Europees niveau uniforme regelgeving ontstaat over de toelating van vuurwerk? </vraag>
      <noten afkomstig="vraag">
         <noot nummer="1" datum="1995-11-22" bron="Bericht ANP " titel="Voorzitter vuurwerkhandel treedt terug na inval">Bericht ANP «Voorzitter vuurwerkhandel treedt terug na inval», 22 november 1995</noot>
      </noten>
   </vragen>
   <antwoorden aantal="5">
      <antwoord nummer="1">Neen. Aangezien er momenteel geen internationaal via verdragen of anderszins vastgelegde veiligheidscriteria bestaan voor consumentenvuurwerk kan moeilijk gesproken worden van internationale handel in illegaal vuurwerk. Wel is het juist dat de stroom consumentenvuurwerk in Nederland, die niet voldoet aan de Nederlandse wettelijke vereisten, tamelijk omvangrijk is. Hier zou naar schatting een omzet van zo’n f 50 mln. mee gemoeid zijn. Het betreft voor een belangrijk deel Nederlandse handelaren, die zich richten op de Nederlandse markt. Zij maken daarbij gebruik van de minder strenge regelgeving in de ons omringende landen. </antwoord>
      <antwoord nummer="2">Ja. De uiteenlopende regelgeving in de ons omringende landen, maakt het mogelijk dat de illegale vuurwerkhandel hier gebruik van maakt. De illegale vuurwerkhandel is inderdaad zeer ondoorzichtig. Een eenduidige Europese wetgeving ten aanzien van vuurwerk zou alleen maar wenselijk zijn uit het oogpunt van consumentenbescherming, als deze aansluit bij het Nederlandse veiligheidsniveau en als voorkomen wordt dat in andere landen van de Europese Unie aan het publiek vuurwerk verkocht mag worden, dat in Nederland wordt gekwalificeerd als professioneel vuurwerk. De ervaringen in een, door de Europese Commissie ingestelde, deskundigenwerkgroep ten aanzien van een mogelijke vuurwerkrichtlijn en de Europese normcommissie voor vuurwerk laten zien dat dit op dit moment niet haalbaar is. Achtergrond hiervan zijn de grote verschillen tussen de lidstaten wat betreft tradities rondom vuurwerk en de benadering ervan in de nationale regelgeving, mede vanuit veiligheidsoogpunt. </antwoord>
      <antwoord nummer="3">Ja. Aan vuurwerkproducenten kan de mogelijkheid niet onthouden worden om naar het buitenland te exporteren, wanneer deze exportprodukten voldoen aan de regelgeving in het land van bestemming en het vervoer door Nederland gebeurt overeenkomstig de vervoerswetgeving. Dit zou ook onwenselijk zijn. Overigens produceren Nederlandse bedrijven alleen het zogenoemde professionele vuurwerk. Dit soort vuurwerk is veelal ook in het buitenland onderhevig aan regelgeving (die uiteraard kan verschillen van de Nederlandse) en mag alleen door opgeleide, erkende specialisten afgestoken worden. Exportprodukten dienen uiteraard wel te voldoen aan de regelgeving in het land van bestemming. </antwoord>
      <antwoord nummer="4">Neen. Ik acht dit niet aanvaardbaar. Het Wetboek van Strafrecht biedt in bepaalde gevallen een handvat om op te treden tegen degenen, die via advertenties gevaarlijk illegaal vuurwerk te koop aanbieden. Artikel 174 Strafrecht stelt op het verkopen, te koop aanbieden, afleveren of uitdelen van waren waarvan men weet dat zij voor het leven of de gezondheid schadelijk zijn en het verzwijgen van dat schadelijk karakter, een gevangenisstraf van ten hoogste vijftien jaar of een geldboete van maximaal f 100.000,00. In het arrondissement ’s-Gravenhage is inmiddels een proces-verbaal opgemaakt tegen een handelaar die via advertenties gevaarlijk illegaal vuurwerk te koop aanbood. De uitspraak van de rechter in deze zaak moet nog worden afgewacht. Het Hof in ’s-Gravenhage heeft echter eerder uitgesproken dat vuurwerk dat niet aan de eisen voldoet, aangemerkt kan worden als schadelijk voor het leven of de gezondheid. </antwoord>
      <antwoord nummer="5">Ja. Zoals onder vraag 2 aangegeven, acht ik de marges daartoe gering. </antwoord>
      <noten afkomstig="antwoord"/>
   </antwoorden>
</kvr>
