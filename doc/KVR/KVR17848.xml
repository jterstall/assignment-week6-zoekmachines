<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Tonkens (GroenLinks) en Arib (PvdA) aan de staatssecretaris van Volksgezondheid, Welzijn en Sport en de minister en staatssecretaris van Buitenlandse Zaken (Ontwikkelingssamenwerking) over de oproep om de werving van Zuid-Afrikaanse artsen te stoppen. (Ingezonden 20 maart 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17848
</item>
         <item attribuut="Inhoud">Vragen over de oproep van de Zuid-Afrikaanse regering aan de Nederlandse politiek om de werving van Zuid-Afrikaanse artsen in Nederland te stoppen.</item>
         <item attribuut="Rubriek">Arbeid (Werknemers) Gezondheidszorg (Medische beroepen) Inkomen en rechtspositie (Werving en selectie)</item>
         <item attribuut="Trefwoorden">Artsen Buitenlandse werknemers Werving en selectie Zuid-Afrika</item>
         <item attribuut="Vindplaats">Kamervragen met antwoord 2002-2003, nr. 1345, Tweede Kamer</item>
         <item attribuut="Vraagnr_bij_indiening">2020309100</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Tonkens</persoon>
            <persoon partij="PvdA">Arib</persoon>
         </item>
         <item attribuut="Datum_reaktie">2003-05-27</item>
         <item attribuut="Datum_indiening">2003-03-20</item>
         <item attribuut="Document-id">KVR17848</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2805" allpagenumbers="2805 2806" vetnummer="2020309100" code="0203tkkvr1345" lopendefooter="Tweede Kamer, vergaderjaar 2002–2003, Aanhangsel" filenaam="KVR17848" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1345" onderwerp="" indiendatum="2003-03-20">
         <vrager partij="GroenLinks" oorsprong="parlement">Tonkens</vrager>
         <vrager partij="PvdA" oorsprong="parlement">Arib</vrager>
         <vraagt-aan>de staatssecretaris van Volksgezondheid, Welzijn en Sport en de minister en staatssecretaris van Buitenlandse Zaken (Ontwikkelingssamenwerking)</vraagt-aan>
      </vraagdata>
      <antwoorddata antwoorddatum="27 mei 2003), zie ook Aanhangsel Handelingen nr. 1084, vergaderjaar 2002–2003">
         <antwoorder functie="staatssecretaris" ministerie="Volksgezondheid, Welzijn en Sport">Ross- van Dorp</antwoorder>
         <mede-antwoorder>de minister en de staatssecretaris van Buitenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de oproep van de Zuid-Afrikaanse regering aan de Nederlandse politiek om het werven van Zuid-Afrikaanse artsen in Nederland te stoppen? <voetnoot nummer="1"/>
      </vraag>
      <vraag nummer="2">Bent u van plan om aan deze oproep gehoor te geven? </vraag>
      <vraag nummer="3" voetnoot="2">Deelt u de constatering dat u eerder hebt toegezegd aan een dergelijke oproep gehoor te geven, namelijk in uw brief van 13 januari 2003 <voetnoot nummer="2"/>waarin u stelt dat «als de Zuid-Afrikaanse regering een dringend beroep op de instellingen in de Nederlandse gezondheidszorg doet om de actieve werving te stoppen, dan zou ik die oproep kunnen ondersteunen»? </vraag>
      <vraag nummer="4">Bent u bereid om het stoppen van de werving van Zuid-Afrikaanse artsen op korte termijn bij wet te regelen? </vraag>
      <vraag nummer="5">Bent u van plan actie te ondernemen om in de Wet arbeid vreemdelingen (WAV) een bepaling op te nemen op basis waarvan het CWI een tewerkstellingsvergunning kan weigeren? </vraag>
      <vraag nummer="6">Deelt u de constatering dat dit geen maatregel is die werving stopt, maar alleen een maatregel die dat mogelijk maakt? Acht u het niet meer in overeenstemming met uw uitspraak van 13 januari om zelf te beslissen dat vergunningen niet moeten worden gegeven en de beslissing niet aan het CWI wordt gelaten? </vraag>
      <noten afkomstig="vraag">
         <noot nummer="1" datum="2003-03-14" bron="Nova">Nova, 14 maart 2003</noot>
         <noot nummer="2">Brief aan Tweede Kamer, VWS030054</noot>
      </noten>
   </vragen>
   <antwoorden aantal="6">
      <antwoord nummer="1">Ja, ik heb kennisgenomen van de uitspraken van de Zuid-Afrikaanse minister van Volksgezondheid in een uitzending van NOVA 14 maart jl. Zij liggen in het verlengde van eerdere uitlatingen van de Zuid-Afrikaanse minister, aangezien zij zich herhaaldelijk in het openbaar uitgesproken heeft tegen georganiseerde werving van medisch personeel door westerse landen. Daarbij heeft zij ook steeds gesteld dat de Zuid-Afrikaanse regering geen formele hindernissen in de weg wil stellen aan het fundamentele recht van iedere Zuid-Afrikaan om eigen kennis en vaardigheden optimaal te benutten, ook wanneer dat (al dan niet tijdelijke) emigratie met zich meebrengt. Inmiddels is duidelijk na overleg met ZA-autoriteiten dat genoemde uitspraken niet dienen te worden opgevat als een «officieel» verzoek. </antwoord>
      <antwoord nummer="2">De minister van SZW heeft in het AO van 20 maart in de vaste commissies voor SZW en voor Justitie meegedeeld dat hij het officiële standpunt van de Zuid-Afrikaanse regering wil afwachten voordat hij nadere maatregelen wil nemen. Er is op 8 april op ambtelijk niveau overleg geweest tussen VWS en de ambassade van Zuid-Afrika. In vervolg daarop zal de Zuid-Afrikaanse regering mij schriftelijk haar wensen bekendmaken inzake mogelijke bilaterale samenwerking op dit terrein. Hierover heeft ook in januari 2003 in Pretoria overleg plaatsgevonden tussen het Zuid-Afrikaanse Ministerie van Volksgezondheid en de Nederlandse ambassade. Op dit moment heeft de Zuid-Afrikaanse regering nog geen officieel verzoek gedaan om de werving van Zuid-Afrikaanse artsen te stoppen. Dit betekent dat de contacten met de Zuid-Afrikaanse regering voor de minister van SZW op dit moment geen aanleiding geven om het CWI te verzoeken geen twv’s af te geven t.b.v. Zuid-Afrikaanse specialisten. Overigens ben ik van mening dat werving van schaars personeel in landen met een braindrainprobleem niet wenselijk is. Zie verder het antwoord op vraag 4. </antwoord>
      <antwoord nummer="3">Ja, zie vraag 2. Overigens is enige bescheidenheid over de rol die Nederland kan spelen bij de oplossing van dit probleem op zijn plaats. Nederland is weinig in trek als bestemmingsland voor Zuid-Afrikaanse emigranten, zo blijkt uit Zuid-Afrikaanse statistieken. In 2001 koos 70% van de Zuid-Afrikaanse emigranten voor bestemmingslanden in de Angelsaksische wereld (m.n. het VK en Australië); 2% ging naar Nederland, waarvan eenderde ook nog de Nederlandse nationaliteit bezat. </antwoord>
      <antwoord nummer="4">De minister van SZW heeft in het AO van 20 maart 2003 in de vaste commissies voor SZW en voor Justitie toegezegd een bepaling inzake de braindrain in de Wav op te nemen. Vooruitlopend op de inwerkingtreding daarvan wil hij – na een officieel verzoek van de Zuid-Afrikaanse regering – het CWI verzoeken geen tewerkstellingsvergunningen af te geven t.b.v. Zuid-Afrikaanse artsen. Vooralsnog is geen officieel verzoek van de Zuid-Afrikaanse regering ontvangen. Ik juich verder het initiatief van de NVZ toe een keurmerk in te voeren voor de bureaus die zich met deze werving bezighouden. De NVZ brengt de werkwijze in kaart van de verschillende wervingsbureaus die hun diensten aan de ziekenhuizen aanbieden. Deze zomer zal dit onderzoek zijn afgerond en wordt een keurmerk geïntroduceerd waaraan de betrouwbare bureaus gemakkelijk te herkennen zullen zijn. Voor de ziekenhuizen die in het buitenland willen werven ontwikkelt de NVZ samen met de vakbonden een handleiding voor het aanvragen van de diverse vergunningen. Dit handboek is deze zomer gereed. Op mijn verzoek heeft de NVZ de Nederlandse ziekenhuizen eerder al erop gewezen dat deze wervingspraktijken eigenlijk ongewenst zijn. </antwoord>
      <antwoord nummer="5">Ja. Die toezegging is eerder gedaan door de minister van SZW in een brief aan de TK van 4 juni 2002 (aanbieding advies interdepartementale werkgroep Wav), en herhaald door de minister van SZW in het AO van 20 maart jl. in de vaste commissies voor SZW en voor Justitie. </antwoord>
      <antwoord nummer="6">Ik deel uw constatering dat de voorgestelde wetswijziging een maatregel is die het stoppen van de werving mogelijk maakt. De bevoegdheid om beslissingen te nemen over het verlenen van tewerkstellingsvergunningen is door de minister van SZW gedelegeerd aan het CWI dat als zelfstandig bestuursorgaan de Wav uitvoert. Daarmee heeft de minister van SZW zelf geen directe bevoegdheid meer om te beslissen op aanvragen om tewerkstellingsvergunningen. Wel kan de minister van SZW door het opnemen van een dwingende weigeringsgrond het CWI verplichtend opleggen dat zij bepaalde aanvragen om tewerkstellingsvergunningen moet weigeren. De minister van SZW is voornemens om met betrekking tot de braindrain geen dwingende weigeringsgrond op te nemen, maar een facultatieve. Daarbij kan het CWI een afweging maken om – in afwijking van de hoofdregel – in bijzondere omstandigheden toch een tewerkstellingsvergunning af te geven. Zo kan het wenselijk zijn dat een medisch specialist uit een ontwikkelingsland slechts een beperkte tijd in Nederland arbeid verricht in het kader van een uitwisselingsprogramma of ten behoeve van een specifiek (onderzoeks)project. Het opnemen van een dwingende weigeringsgrond is dan ook een te rigide maatregel. </antwoord>
      <noten afkomstig="antwoord"/>
   </antwoorden>
</kvr>
