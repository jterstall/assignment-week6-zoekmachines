<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Staaij (SGP), Herben (LPF), Wilders (Groep Wilders), Van Bommel (SP), Bakker (D66) en Huizinga-Heringa (ChristenUnie) aan de minister van Buitenlandse Zaken over Papoea. (Ingezonden 20 februari 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25178
</item>
         <item attribuut="Inhoud">Aanvullende vragen op eerdere vragen van het lid Haverkamp, ingezonden 17 februari 2005, over de gedragingen van het Indonesische leger in Papoea-Nieuw-Guinea.</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Indonesië Mensenrechten Papua Nieuw-Guinea</item>
         <item attribuut="Vindplaats">Kamervragen met antwoord 2005-2006, nr. 1107, Tweede Kamer</item>
         <item attribuut="Vraagnr_bij_indiening">2050608360</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SGP">Van der Staaij</persoon>
            <persoon partij="LPF">Herben</persoon>
            <persoon partij="Groep Wilders">Wilders</persoon>
            <persoon partij="SP">Van Bommel</persoon>
            <persoon partij="D66">Bakker</persoon>
            <persoon partij="ChristenUnie">Huizinga-Heringa</persoon>
         </item>
         <item attribuut="Datum_reaktie">2006-03-20</item>
         <item attribuut="Datum_indiening">2006-02-20</item>
         <item attribuut="Document-id">KVR25178</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2353" allpagenumbers="2353 2354" vetnummer="2050608360" code="0506tkkvr1107" lopendefooter="Tweede Kamer, vergaderjaar 2005–2006, Aanhangsel" filenaam="KVR25178" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1107" onderwerp="" indiendatum="2006-02-20">
         <vrager partij="SGP" oorsprong="parlement">Van der Staaij</vrager>
         <vrager partij="LPF" oorsprong="parlement">Herben</vrager>
         <vrager partij="Groep Wilders" oorsprong="parlement">Wilders</vrager>
         <vrager partij="SP" oorsprong="parlement">Van Bommel</vrager>
         <vrager partij="D66" oorsprong="parlement">Bakker</vrager>
         <vrager partij="ChristenUnie" oorsprong="parlement">Huizinga-Heringa</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-03-20">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht «Pressure grows over killings» <voetnoot nummer="1"/>, waarin gemeld wordt dat vier tieners uit het Papoea dorp Waghete gedood zijn door soldaten van het Indonesische leger (TNI)? Kunt u de gebeurtenissen bevestigen? Wat zijn de redenen voor dit gewelddadige optreden van het TNI? </vraag>
      <vraag nummer="2" voetnoot="2">Klopt het bericht dat 43 asielzoekers vanuit Papoea per kano in Australië zijn aangekomen en daar asiel hebben aangevraagd? <voetnoot nummer="2"/>Waarom hebben deze personen asiel aangevraagd? Hoe worden deze asielzoekers door Australië behandeld? Hoe is door de Indonesische regering gereageerd op het asielverzoek? </vraag>
      <vraag nummer="3">Hoeveel gevallen van mensenrechtenschending door het Indonesische leger op Papoea zijn in de achterliggende vijf jaar door de onafhankelijke Indonesische mensenrechtencommissie Komnas HAM onderzocht en aan de rechter voorgelegd? Hoeveel van die zaken zijn door de rechter in behandeling genomen en in hoeveel zaken is uitspraak gedaan? Is de waarneming juist dat mensenrechtenschendingen op Papoea geen prioriteit zijn voor het Indonesische mensenrechtenhof? </vraag>
      <vraag nummer="4">Kunt u ingaan op de Indonesische wetgeving terzake van mensenrechtenschendingen? Is het waar dat de wet zich beperkt tot het strafbaar stellen van mensenrechtenschendingen die «systematisch en wijdverbreid» zijn? </vraag>
      <vraag nummer="5">Kunt u bevestigen dat twee Papoea’s, Filep Karma en Yusak Pakage, tot 15 respectievelijk 10 jaar gevangenisstraf zijn veroordeeld louter vanwege het vertonen van de Papoeavlag? Hoe beoordeelt u dit vonnis op grond van internationaal-rechtelijke bepalingen, mede gelet op het feit dat de moordenaars van Papoealeider Theys Eluay gevangenisstraffen hebben gekregen van gemiddeld twee jaar? </vraag>
      <vraag nummer="6">Welke initiatieven hebt u sinds de begrotingsbehandeling Buitenlandse Zaken 2006 op 24 november 2005 genomen, bilateraal, via de EU dan wel de VN, om de toepassing naar letter en geest van de Speciale Autonomiewet voor Papoea bij de Indonesische regering te bepleiten? </vraag>
      <vraag nummer="7">Heeft het bezoek van de troika van EU-ambassadeurs aan West Papoea, waaraan u refereerde in uw antwoorden op eerdere Kamervragen , reeds plaatsgevonden? Zo ja, wat heeft dit bezoek opgeleverd? Zo neen, waarom niet en wat doet Nederland om te bewerkstelligen dat het bezoek ten spoedigste alsnog zal plaatsvinden? </vraag>
      <noten afkomstig="vraag">
         <noot nummer="3"/>
         <noot nummer="1" datum="2006-01-21" bron="The Daily Telegraph">The Daily Telegraph, 21 januari 2006, (http://dailytelegraph.news.com.au/story/0,20281,17889557-50010 28,00.html</noot>
         <noot nummer="2" datum="2006-01-20" bron="«Papoeas suchen Asyl in Australien»">«Papoeas suchen Asyl in Australien», 20 januari 2006, (http://www.vemission.org/index.html?/west_papua&amp;lowb ar;netzwerk)</noot>
         <noot nummer="3" documenttype="Kamervragen" documentnummer="155" documentjaargang="2005-2006">Aanhangsel Handelingen, nr. 155, vergaderjaar 2005–2006.</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Haverkamp (CDA), ingezonden 17 februari 2006, (vraagnummer 2050608280). </toelichting>
   <antwoorden aantal="6">
      <antwoord nummer="1">Naar verluidt heeft op 20 januari 2006 een schietpartij plaatsgevonden in de buurt van het politiekantoor in Waghete, in het Paniai-district in Papoea. Hierbij is volgens de berichtgeving een kind gedood en zijn twee mensen gewond geraakt. Er is vooralsnog geen eenduidige informatie over dit incident beschikbaar. Volgens sommige berichten zou het gaan om een uit de hand gelopen oploop voor het politiekantoor, nadat het bewoners was verboden geld aan passerende automobilisten te vragen. Andere berichten stellen dat lokale TNI-troepen betrokken waren bij het incident. Volgens de provinciale politie is niet duidelijk of de schoten door politie of leger zijn afgevuurd. Minister van Defensie Sudarsono gaf aan dat het dodelijke slachtoffer verzeild was geraakt in een schotenwisseling tussen leger en politie. Een team van de lokale overheid is een onderzoek naar de gebeurtenissen gestart en ook de Papoea-afdeling van KomNas HAM heeft een onderzoek ingesteld. Op 22 en 23 februari jl. hebben op de campus van de Cendrawasih universiteit demonstraties plaatsgevonden waarbij vervolging werd geëist van de aanstichters van de schietpartij in Waghete. Op 25 februari jl. heeft een militaire rechtbank acht maanden gevangenisstraf geëist tegen een militair die betrokken is geweest bij het incident in Waghete. </antwoord>
      <antwoord nummer="2">Onlangs is inderdaad in Australië een boot gearriveerd met 43 opvarenden uit Papoea, die vervolgens asiel hebben aangevraagd. Deze mensen stellen dat de Indonesische regering schuldig is aan genocide in Papoea en dat zij zijn gevlucht uit vrees voor hun leven en voor politieke vervolging. Volgens krantenberichten bevinden zich onder deze groep Papoea’s onafhankelijkheidsactivisten die gevangen hebben gezeten. Dit is overigens niet officieel bevestigd. De Australische immigratiedienst heeft de Papoea’s naar Christmas Island gebracht, in afwachting van de behandeling van hun asielaanvragen. De Australische premier Howard heeft in een gesprek met president Yudhoyono van Indonesië aangegeven dat elke aanvraag op zijn eigen merites zal worden beoordeeld, in overeenstemming met de Australische wet en internationale verplichtingen. De Indonesische regering heeft te kennen gegeven dat Australië deze mensen geen asiel behoort te verlenen en hen terug moet sturen naar Indonesië, aangezien zij daar niets te vrezen hebben. De autoriteiten in Jakarta hebben aangegeven dat de relaties tussen beide landen er onder zullen lijden indien Australië besluit de gevluchte Papoea’s asiel te verlenen. </antwoord>
      <antwoord nummer="3">In de afgelopen jaren heeft KomNas HAM drie grote onderzoeken uitgevoerd naar mensenrechtenschendingen in Papoea, te weten een onderzoek in de Abepura-zaak en onderzoeken naar mensenrechtenschendingen in Wasior (2001) en Wamena (2003). Tot dusver is alleen in de zaak Abepura uitspraak gedaan door het mensenrechtenhof in Makassar. Het hof heeft beslist dat in deze zaak geen sprake is geweest van «mensenrechtenschendingen» volgens de Indonesische wet. De twee andere zaken zijn nog niet voor het hof gebracht en zijn sinds september 2004 in behandeling bij de Procureur-Generaal. Mensenrechtenschendingen vormen een prioriteit voor het hof in Makassar, of deze nu in Papoea of elders in Indonesië hebben plaatsgevonden. Het hof heeft tot dusver minder zaken met betrekking tot Papoea te behandelen gekregen aangezien de Procureur-Generaal, die zaken voor het hof moet brengen, relatief weinig Papoea-zaken heeft voorgelegd. In de Abepura-zaak heeft het volgens het hof ontbroken aan voldoende wettelijke bewijslast. Dat zaken die Papoea betreffen tot op heden in mindere mate zijn voorgelegd draagt bij aan de perceptie van straffeloosheid van het leger in Indonesië. </antwoord>
      <antwoord nummer="4">In de Indonesische wetgeving valt mensenrechtenschending onder Undang-Undang (Wet) 26/2000 betreffende mensenrechtentribunalen. De inhoud van deze wet is identiek aan artikel 6 en 7 van het Statuut van Rome inzake het Internationaal Strafhof. Indonesië heeft het Statuut van Rome vooralsnog niet geratificeerd, maar de Indonesische wet hanteert wel dezelfde definitie voor bijvoorbeeld misdrijven tegen de menselijkheid, die «systematisch en wijdverspreid» dienen te zijn. </antwoord>
      <antwoord nummer="5">Zoals aangegeven in mijn antwoord van 3 juni 2005 (Kamerstuknummer 2004–2005, nr. 1829) op vragen van de leden Haverkamp, Van der Staaij en Huizinga-Heringa, heeft de rechter straffen van respectievelijk vijftien en tien jaar wegens verraad tegen de staat uitgesproken tegen Philep Karma en Yusak Pakage. Daarbij mag Philep Karma niet meer als ambtenaar werken. De rechterlijke uitspraak is hiermee zwaarder dan de vijf jaar die was geëist. Op landverraad staan in Indonesië aanzienlijk zwaardere straffen dan op moord. Ik ben van mening dat met maatregelen tegen het vertonen van een vlag de vrijheid van meningsuiting, zoals onder meer gegarandeerd in artikel 19 van het Internationaal Verdrag inzake de Burgerrechten en Politieke Rechten, ernstig in het geding is. Weliswaar is deze vrijheid niet onbeperkt, maar zelfs in aanmerking genomen de gevoelige politieke context waarin de handeling heeft plaatsgevonden acht ik het opleggen van gevangenisstraffen van vijftien en tien jaar buiten proportie. </antwoord>
      <antwoord nummer="6 en 7">Het bezoek van de troika van EU-ambassadeurs aan Papoea heeft nog niet plaatsgevonden. Het EU-voorzitterschap heeft er vorig jaar voor gekozen de aandacht volledig te richten op de uitvoering van het vredesakkoord in Atjeh. Nederland blijft in EU-verband expliciet aandacht vragen voor de situatie in Papoea en de implementatie van de Speciale Autonomiewet, en heeft in dat kader een spoedig troika-bezoek aan Papoea bepleit. Op bilaterale basis streeft Nederland nadrukkelijk naar samenwerking met de Indonesische autoriteiten ter verbetering van de sociaal-economische situatie in Papoea. </antwoord>
      <noten afkomstig="antwoord"/>
   </antwoorden>
</kvr>
