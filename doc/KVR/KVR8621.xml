<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Weekers en Niederer (beiden VVD) aan de minister van Justitie over de bestrijding van vrouwenmishandeling. (Ingezonden 17 december 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8621
</item>
         <item attribuut="Inhoud">Vragen naar aanleiding van het artikel 'Strafrecht van belang bij aanpak vrouwenmishandeling' in het Algemeen Politieblad van 5 december 1998.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Welzijn (Vrouwen)</item>
         <item attribuut="Trefwoorden">Vrouwenmishandeling</item>
         <item attribuut="Vindplaats">Kamervragen met antwoord 1998-1999, nr. 709, Tweede Kamer</item>
         <item attribuut="Vraagnr_bij_indiening">2989904660</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">Weekers</persoon>
            <persoon partij="VVD">Niederer</persoon>
         </item>
         <item attribuut="Datum_reaktie">1999-02-02</item>
         <item attribuut="Datum_indiening">1998-12-17</item>
         <item attribuut="Document-id">KVR8621</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1447" allpagenumbers="1447 1448" vetnummer="2989904660" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8621" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="709" onderwerp="" indiendatum="1998-12-17">
         <vrager partij="VVD" oorsprong="parlement">Weekers</vrager>
         <vrager partij="VVD" oorsprong="parlement">Niederer</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="1999-02-2">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het artikel «Strafrecht van belang bij aanpak vrouwenmishandeling»? <voetnoot nummer="1"/>
      </vraag>
      <vraag nummer="2">Bent u het eens met de stelling dat de civielrechtelijke voorzieningen inzake vrouwenmishandeling in veel gevallen niet het gewenste effect sorteren? </vraag>
      <vraag nummer="3">In hoeverre kan binnen het bestaande strafrechtelijk instrumentarium een beter resultaat worden bereikt om geweld binnenshuis te beteugelen? </vraag>
      <vraag nummer="4">Acht u een aanpassing in het civielrechtelijk en/of strafrechtelijk instrumentarium wenselijk/noodzakelijk ter voorkoming en bestrijding van vrouwenmishandeling, mede in het licht van een van de doelstellingen van het emancipatiebeleid (voorkoming en bestrijding van geweld tegen vrouwen)? Zo ja, welke? Zo neen, waarom niet? </vraag>
      <vraag nummer="5">Is er in 1993 een rapport op het ministerie van Justitie opgesteld, waarin het voorstel wordt gedaan om de wetgeving in die zin aan te passen dat de mogelijkheden verruimd worden om een verdachte van vrouwenmishandeling voorlopig te hechten? Zo ja, bent u bereid de Kamer op korte termijn het betreffende rapport te doen toekomen, vergezeld van uw standpunt? </vraag>
      <noten afkomstig="vraag">
         <noot nummer="1" datum="1998-12-5" bron="Algemeen Politieblad, nr. 24">Algemeen Politieblad, nr. 24, 5 december 1998</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Het civiele recht biedt in beginsel de mogelijkheid een rechterlijk bevel of verbod te verkrijgen indien iemand jegens een ander verplicht is iets te doen of na te laten (art. 3:296 BW), mits die ander daarbij voldoende belang heeft (art. 3:303 BW). Het biedt dus in bepaalde gevallen eveneens de mogelijkheid een man die zich schuldig maakt of dreigt te maken aan onrechtmatige mishandeling van de vrouw waarmee hij een affectieve relatie heeft, heeft gehad of graag had willen hebben, een verbod op te leggen ter zake van bepaalde gedragingen, zoals het betreden van bepaalde plaatsen, het leggen van contact met bepaalde personen et cetera. Voorts biedt het civiele recht de mogelijkheid een dergelijk verbod reëel te executeren. Dit is bijvoorbeeld mogelijk wanneer in strijd met het uitgesproken verbod dreigt te worden gehandeld (art. 430 Rv), in wel geval het erop neerkomt dat de rechter machtiging kan verlenen naleving van het verbod met behulp van de sterke arm af te dwingen. Tevens kan worden vermeld dat in beginsel de mogelijkheid bestaat aan het overtreden van het rechterlijk verbod de verbeurte van een dwangsom te verbinden (art. 611a Rv) of lijfsdwang toe te passen (art. 587 Rv). Al met al kan derhalve worden gesteld dat het civiele recht verschillende mogelijkheden biedt om onrechtmatig gedrag van de in de vraag bedoelde soort aan te pakken. Dat dit desalniettemin wellicht niet steeds gebeurt of tot het gewenste resultaat leidt, heeft in het bijzonder te maken met de volgende factoren. In de eerste plaats laat het bovenstaande uiteraard onverlet dat de rechter in dit soort zaken, in verband met de feiten en omstandigheden van het concrete geval, een zekere beoordelingsvrijheid moet worden gelaten. Dat geldt, meer in het algemeen, voor vorderingen in kort geding, waar immers een voorlopige voorziening van de rechter wordt gevraagd ter bescherming van een spoedeisend belang. Het geldt in het bijzonder ook voor het al of niet verlenen van een machtiging tot reële executie, hetgeen om die reden in de wet als een discretionaire bevoegdheid van de rechter is geformuleerd. Voorts hangt de mate waarin de naleving van een verbod in de praktijk daadwerkelijk kan worden afgedwongen natuurlijk sterk af van de mate waarin de hulp van de politie daadwerkelijk beschikbaar is op het moment waarop die nodig is. Ten slotte hangt de effectiviteit van een dwangsom sterk af van de mate waarin degene die deze dreigt te verbeuren over financiële middelen beschikt. </antwoord>
      <antwoord nummer="3">In geval van het plegen van huiselijk geweld, pleegt het strafrecht gehanteerd te worden als ultimum remedium: van de mogelijkheden die het strafrechtelijk instrumentarium biedt, wordt gebruik gemaakt wanneer andere mogelijkheden (zoals bemiddeling, hulpverlening en civielrechtelijke instrumenten), die met name zijn gericht op oplossing van de – onderliggende – problemen, niet tot het gewenste resultaat hebben geleid. In de politie-opleidingen, zowel in de basisopleidingen als de vervolgopleiding, wordt sinds 1997 extra aandacht besteed aan de bestrijding van vrouwenmishandeling, waarbij zowel wordt ingegaan op bemiddeling en hulpverlening als op de inzet van het strafrechtelijk instrumentarium. Speciale aandacht wordt daarbij besteed aan de vraag wanneer en hoe de strafrechtelijke mogelijkheden optimaal worden benut. </antwoord>
      <antwoord nummer="4 en 5" voetnoot="1">In 1993 heeft een spontaan gevormde werkgroep vrouwenmishandeling, bestaande uit vertegenwoordigers van diverse geledingen binnen en buiten het openbaar ministerie, in een notitie ten behoeve van de vergadering van Procureurs-generaal enkele voorstellen geformuleerd gericht op verbetering van de rechtsprocedure en de procedurehantering inzake vrouwenmishandeling. Deze notitie, die geen formele status had en als zodanig niet in de vergadering van Procureurs-generaal aan de orde is geweest, voeg ik als bijlage bij <voetnoot nummer="1"/>. De voorstellen die deze werkgroep indertijd heeft gedaan ter aanpassing van het strafrechtelijk instrumentarium, zullen thans worden beoordeeld in het kader van het plan van aanpak huiselijk geweld dat als uitvloeisel van de Emancipatienota Justitie 2000+ op mijn ministerie in voorbereiding is en uw Kamer voor het zomerreces zal worden aangeboden. In dat plan zal worden ingegaan op de vraag of een aanpassing in het civielrechtelijk of strafrechtelijk instrumentarium noodzakelijk is. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
