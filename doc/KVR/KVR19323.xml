<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ten Hoeve (OSF) op 22 september 2003 medegedeeld aan de minister voor Vreemdelingenzaken en Integratie en de minister van Justitie over het toelaten van alternatieven voor een geboortebewijs.; Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19323
</item>
         <item attribuut="Inhoud">In Nederland is het verkrijgen van een verblijfsvergunning voor gezinshereniging of gezinsvorming onmogelijk als geen geboortebewijs overlegd kan worden. Maar van sommige landen wordt geen geboortewijs niet geaccepteerd omdat alle documenten wegens de daar heersende corruptie als onbetrouwbaar worden beschouwd.</item>
         <item attribuut="Rubriek">Criminaliteit en openbare orde (Persoonsregistratie en identificatie) Staats- en bestuursrecht (Vreemdelingenrecht)</item>
         <item attribuut="Trefwoorden">Nigeria Persoonsregistratie Vreemdelingen</item>
         <item attribuut="Vindplaats">Kamervragen met antwoord 2003-2004, nr. 8, Eerste Kamer</item>
         <item attribuut="Vraagnr_bij_indiening">1</item>
         <item attribuut="Afkomstig_van">Vreemdelingenzaken en Integratie (VI) Justitie (JUS)</item>
         <item attribuut="Indiener">
            <persoon partij="OSF">Ten Hoeve</persoon>
         </item>
         <item attribuut="Datum_reaktie">2004-01-22</item>
         <item attribuut="Datum_indiening">2003-09-22</item>
         <item attribuut="Document-id">KVR19323</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="17" allpagenumbers="17 18" vetnummer="" code="" lopendefooter="Eerste Kamer, vergaderjaar 2003–2004, Aanhangsel" filenaam="KVR19323" issn-nummer="ISSN 0921 - 738x" uitgever="Sdu Uitgevers ’s-Gravenhage 2004"/>
      <vraagdata vraagnummer="8" onderwerp="" indiendatum="">
         <vrager partij="OSF" oorsprong="parlement">Ten Hoeve</vrager>
         <vraagt-aan>de minister voor Vreemdelingenzaken en Integratie en de minister van Justitie</vraagt-aan>
      </vraagdata>
      <antwoorddata antwoorddatum="2004-01-22">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de minister van Justitie en de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Bent u bekend met het feit dat de aanvraag van een verblijfsvergunning aan Esther Uhunamure, geboren in Nigeria maar woonachtig in Kollumerzwaag, is geweigerd, als gevolg waarvan zij op 28 september a.s. als illegaal zal worden uitgezet? </vraag>
      <vraag nummer="2">Is het waar dat in Nederland het verkrijgen van een verblijfsvergunning voor gezinshereniging of gezinsvorming onmogelijk is wanneer blijkt dat geen geboortebewijs overgelegd kan worden, ook al heeft de betreffende aanvrager (illegaal) intussen in Nederland vijf jaar met een man samengeleefd, heeft zij met die man twee kinderen en runt zij met hem in het dagelijks leven een middelgroot boerenbedrijf? </vraag>
      <vraag nummer="3">Is het waar dat in 1971 in Nigeria geen sluitend systeem van bevolkingsregistratie bestond zodat in veel gevallen door een aanvrager van een verblijfsvergunning die afkomstig is uit Nigeria geen geldig geboortewijs kan worden overgelegd? </vraag>
      <vraag nummer="4">Is het verder waar dat ook al zou een aanvrager van een verblijfsvergunning een Nigeriaans geboortebewijs overleggen, dit geboortebewijs niet geaccepteerd zou worden wegens het feit dat Nigeria door Nederland wordt beschouwd als een land waarvan alle documenten wegens de daar heersende corruptie als onbetrouwbaar worden beschouwd? </vraag>
      <vraag nummer="5">Is het verder waar dat andere bewijzen van geboorte in en afkomst uit Nigeria, als inschrijving in kerkelijke registers, toelating tot een school en vele verklaringen van familieleden en bekenden, in Nederland niet geaccepteerd worden als vervanging van een formeel geboortebewijs, zodat bij gebreke aan het vereiste document het verkrijgen van een verblijfsvergunning in Nederland voor altijd onmogelijk zal zijn, en zo dat al wel verkregen kon worden, in ieder geval een huwelijk in Nederland onmogelijk zou zijn? </vraag>
      <vraag nummer="6">Is het waar dat Nederland daarmee strengere eisen stelt m.b.t. de exacte aard van de vereiste documenten dan buurlanden als bijv. België? </vraag>
      <vraag nummer="7">Is het waar dat in een dergelijk geval van bewijsnood in laatste instantie de discretionaire bevoegdheid van de minister gebruikt kan worden om alternatieve bewijsstukken te accepteren als gelijkwaardig aan een geboortewijs, dan wel om op andere gronden een verblijfsvergunning te verlenen? </vraag>
      <vraag nummer="8">Bent u ook van mening dat de eigen bevoegdheid van de minister niet alleen gebruikt mag, maar ook gebruikt behoort te worden in die gevallen waarin door de regelgeving, door welke oorzaak dan ook, een situatie ontstaat die op min of meer objectiveerbare gronden als onrechtvaardig of maatschappelijk onwenselijk beschouwd moet worden? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">De aanvraag van een verblijfsvergunning door mevrouw Uhunamure is inderdaad afgewezen. Deze beslissing is inmiddels op 22 september 2003 in hoogste instantie door de Afdeling Bestuursrechtspraak van de Raad van State gesanctioneerd. Op dit moment verblijft mevrouw Uhunamure niet langer rechtmatig in Nederland, in de zin van artikel 8 van de Vreemdelingenwet. </antwoord>
      <antwoord nummer="2">Allereerst dient de vreemdeling bij overkomst naar Nederland in het bezit te zijn van een machtiging tot voorlopig verblijf (mvv). De mvv is een bijzonder visum in het kader waarvan wordt getoetst aan alle voorwaarden zoals die gelden voor het verkrijgen van een verblijfsvergunning. Vòòr 1 april 2001 kon een aanvraag om een verblijfsvergunning zonder geldige mvv binnen vier weken buiten behandeling gesteld worden. Na het verstrijken van deze termijn kon het ontbreken van een geldige mvv niet meer worden tegengeworpen. Daarnaast is het zo dat onderdanen van de vijf zogeheten probleemlanden, waaronder Nigeria, ter verkrijging van een verblijfsvergunning voor verblijf bij een in Nederland verblijvende partner een gelegaliseerde en inhoudelijk geverifieerde ongehuwdverklaring dienen te overleggen. Daarbij dienen enkel onderdanen van de vijf probleemlanden waaronder Nigeria een inhoudelijk akkoord bevonden geboortebewijs te overleggen. Dit is allereerst vereist om een ongehuwdverklaring te kunnen laten legaliseren en inhoudelijk te laten verifiëren. Daarnaast is een geboortebewijs ook een vereiste voor inschrijving in de Gemeentelijke Basisadministratie. Daarom is het inderdaad ook zo dat wanneer zonder gebleken bijzondere omstandigheden geen geboortebewijs overgelegd kan worden, de aanvraag van een verblijfsvergunning, van onderdanen van deze vijf probleemlanden, afgewezen zal worden. Overigens verandert daar de omstandigheid dat de betreffende aanvrager zonder toestemming van de Nederlandse overheid inmiddels gedurende een aantal jaren gezinsleven hier te lande onderhoudt en met een partner een boerenbedrijf runt, in vreemdelingrechtelijke zin niets aan. </antwoord>
      <antwoord nummer="3">Nee, dat is onjuist. Alhoewel pas in 1979 registratie in Nigeria verplicht werd gesteld, zijn er desondanks voor de periode daarvoor voldoende mogelijkheden om een vervangend geboortebewijs te verkrijgen. </antwoord>
      <antwoord nummer="4">Nee, dit is niet waar. Als uit Nigeria geverifieerde en gelegaliseerde documenten worden aangeboden, worden deze geaccepteerd. Deze documenten kunnen vervolgens gebruikt worden bij het aanvragen van een verblijfsvergunning. Inhoudelijke verificatie van documenten uit Nigeria vindt plaats om frauduleuze praktijken met documenten tegen te gaan. </antwoord>
      <antwoord nummer="5">Nee, dit is niet het geval. Indien een geboorteakte niet voor handen is, is het altijd mogelijk een vervangend geboortebewijs te verkrijgen. Dit vervangend geboortebewijs kan evenals andere documenten inhoudelijk geverifieerd en vervolgens gelegaliseerd worden. Inschrijving in kerkelijke registers en toelating tot een school kunnen daarbij als ondersteunend bewijs dienen. </antwoord>
      <antwoord nummer="6">Neen, ook de Nederland omringende landen, zoals België en Duitsland, kennen probleemlanden op het gebied van het schriftelijk bewijs, waarbij inhoudelijke verificatie deel uit maakt van het door deze landen gevoerde beleid </antwoord>
      <antwoord nummer="7">Als minister kan ik bij de beoordeling van een openstaande aanvraag besluiten af te wijken van een bestaande beleidsregel in die gevallen waarin het handhaven daarvan onredelijke gevolgen zou hebben. Wanneer in een bepaald geval sprake is van bewijsnood, maar aannemelijk is dat de vreemdeling bijvoorbeeld ongehuwd is, kan besloten worden af te wijken van de beleidsregel die stelt dat persoonsgegevens moeten blijken uit gelegaliseerde (en geverifieerde) bescheiden. </antwoord>
      <antwoord nummer="8">Wanneer het handhaven van de beleidsregels tot een onredelijke uitkomst in een individueel geval leidt, zal ik als minister conform artikel 4:84 Awb een belangenafweging dienen te maken. In dit kader worden algemene belangen (van de Staat) afgewogen tegen de individuele belangen (van de betreffende aanvrager), en moet worden beoordeeld of afgeweken dient te worden van die beleidsregel. Wanneer in een bepaalde situatie de maatschappelijke omgeving de gang van zaken onwenselijk acht, wordt die betrokken in de beoordeling van het verzoek om verblijf, doch kan aan dit enkele feit in beginsel geen doorslaggevende betekenis worden toegekend. </antwoord>
      <noten afkomstig="antwoord"/>
   </antwoorden>
</kvr>
