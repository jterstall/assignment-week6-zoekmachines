<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid De Wit (SP) aan de minister van Justitie over
massale reclameacties van loterijen. (Ingezonden 16 april 2008); Antwoord</item>
         <item attribuut="Bestand">18Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR31981</item>
         <item attribuut="Inhoud">Vragen naar aanleiding van de actie van de Bank Giro Loterij waarbij
op grote schaal 'nep'-bankkaarten zijn rondgestuurd waarmee tien dagen lang
elk uur 10.000 euro te winnen valt. Valt deze actie binnen het restrictieve
kansspelbeleid?</item>
         <item attribuut="Rubriek">Communicatie, media en informatievoorziening
(Reclame)
Overheidsfinanciën (Kansspelen)</item>
         <item attribuut="Trefwoorden">Kansspelen
Reclame</item>
         <item attribuut="Vindplaats">Kamervragen met antwoord 2007-2008, nr. 2353, Tweede Kamer</item>
         <item attribuut="Vraagnr_bij_indiening">2070818020</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2008-05-16</item>
         <item attribuut="Datum_indiening">2008-04-16</item>
         <item attribuut="Document-id">KVR31981</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4823" allpagenumbers="4823 4824" vetnummer="2070818020" code="0708tkkvr2353" lopendefooter="Tweede Kamer, vergaderjaar 2007–2008, Aanhangsel" filenaam="KVR31981" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2353" onderwerp="" indiendatum="2008-04-16">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="16 mei 2008, zie ook Aanhangsel Handelingen nr. 2258, vergaderjaar 2007–2008">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie op de actie van de Bank Giro Loterij waarbij weer op grote schaal «nep»-bankkaarten zijn rondgestuurd waarmee vanaf 1 mei aanstaande, tien dagen lang van 10.00 tot 22.00 uur elk uur € 10.000 euro te winnen valt? <voetnoot nummer="1"/>
      </vraag>
      <vraag nummer="2" voetnoot="2">Hebt u de Bank Giro Loterij geïnformeerd over uw eerdere constatering dat de massale actie van de Bank Giro Loterij in januari 2008, waar een hele week elk uur € 25.000 werd «weggegeven», naar uw mening in strijd was met het restrictieve kansspelbeleid? <voetnoot nummer="2"/>Zo neen, waarom niet? Zo ja, hoe is het mogelijk dat men nu weer met een soortgelijke actie komt? </vraag>
      <vraag nummer="3">Past de «win-elk-uur»-actie van de Bank Giro Loterij binnen het restrictieve kansspelbeleid, gelet op de aard van de actie, de massale mailing en de omvangrijke reclame-uitingen via tv, radio en internet? Zo ja, waarop baseert u uw mening? Zo neen, heeft u dit inmiddels aan de Bank Giro Loterij laten weten? </vraag>
      <vraag nummer="4">Wanneer zal de nieuwe gedrags- en reclamecode kansspelen van kracht worden? Gaat u maatregelen nemen om te voorkomen dat dit soort acties nog kunnen plaatsvinden in afwachting van het ingaan van de nieuwe gedrags- en reclamecode kansspelen? Zo ja, welke maatregelen gaat u nemen en per wanneer? Zo neen, waarom niet en betekent dit dat de loterijen tot die tijd vrij spel hebben? </vraag>
      <vraag nummer="5" voetnoot="3">Herinnert u zich de antwoorden op eerdere Kamervragen over reclame- en wervingsacties van loterijen? <voetnoot nummer="3"/>
      </vraag>
      <vraag nummer="6">Waarom bent u van mening veranderd en oordeelt u nu in antwoord op vragen dat een massale mailing en daaraan gekoppelde uitbundige reclame-uitingen in kranten en op tv, radio en internet niet voldoende zijn om een actie in strijd te achten met het restrictieve kansspelbeleid , terwijl u eerder nog oordeelde dat grootschaligheid voldoende reden was om een reclame- en wervingsactie in strijd te achten met het restrictieve kansspelbeleid omdat door de grootschaligheid van deze actie kan naar uw mening niet worden gesproken van een evenwichtige wijze van vormgeving van de wervings- en reclameactiviteiten? </vraag>
      <noten afkomstig="vraag">
         <noot nummer="4"/>
         <noot nummer="5"/>
         <noot nummer="1">Zie onder andere www.bankgiroloterij.nl</noot>
         <noot nummer="2" documenttype="Kamerstuk" kamerstuk-id="24 557" documentnummer="89">Kamerstuk 24 557, nr. 89</noot>
         <noot nummer="3" documenttype="Kamervragen" documentjaargang="2007-2007">Aanhangsel Handelingen, vergaderjaar 2007–2007, nr. 905 en vragen 2070815190.</noot>
         <noot nummer="4">2070815190</noot>
         <noot nummer="5" documenttype="Kamervragen" documentjaargang="2007-2007" documentnummer="905">Aanhangsel Handelingen, vergaderjaar 2007–2007, nr. 905.</noot>
      </noten>
   </vragen>
   <antwoorden aantal="6">
      <antwoord nummer="1">Ik constateer dat deze nieuwe actie vanuit het oogpunt van zorgvuldigheid, ten opzichte van de eerdere win-ieder-uur-actie van de Bank Giro Loterij (BGL), op onderdelen is verbeterd. Zo wordt minder de nadruk gelegd op het ieder uur kunnen winnen van een prijs en valt uit de algemene actievoorwaarden op te maken dat er op basis van één trekking ieder uur een winnaar bekend wordt gemaakt. Daarnaast valt op te maken dat bestaande deelnemers al automatisch voor alle prijzen meespelen. Niettemin kan ik mij voorstellen dat ook deze reclame-uitingen bij (potentiële) deelnemers tot onduidelijkheid leiden. Het vergt van de (potentiële) deelnemers nog wel enige bestudering van de voorwaarden om de actie goed te kunnen doorgronden. </antwoord>
      <antwoord nummer="2">Ja, zoals de Minister van Justitie in antwoord op de vragen van 25 februari 2008 over de massale reclameactie van de Sponsor Bingo Loterij heeft gemeld, heeft hij op 22 februari 2008 een brief gestuurd aan De Nationale Goede Doelen Loterijen NV., waar de Bank Giro Loterij onder valt, met het verzoek niet langer dergelijke win-ieder-uur-acties te organiseren. Zie overigens antwoord 1. </antwoord>
      <antwoord nummer="3">Zoals de Minister van Justitie in zijn antwoord op eerdergenoemde vragen van 25 februari 2008 heeft aangegeven hoeven de vorm (direct mail) en de omvang van een actie om (potentiële) deelnemers te benaderen op zichzelf niet in strijd te zijn met de gedrags- en reclamecode en de verplichting de reclameactiviteiten evenwichtig en zorgvuldig vorm te geven. Bij antwoord 1 heb ik aangegeven dat ik ten opzichte van de eerdere win-ieder-uur-actie wel enige verbetering constateer. Dat laat onverlet dat de informatie voor de (potentiële) deelnemers nog wel voor verbetering vatbaar is. Het gaat mij echter te ver om te stellen dat deze actie daardoor niet binnen het restrictieve kansspelbeleid past. </antwoord>
      <antwoord nummer="4">De gedrags- en reclamecode kansspelen wordt op dit moment geëvalueerd in opdracht van het Nederlands Kansspel Platform (NKP). De verwachting is dat de evaluatie na de zomer is afgerond. Bij de antwoorden 1 en 3 heb ik aangegeven dat ik vanuit het oogpunt van zorgvuldigheid wel enige verbetering constateer bij deze nieuwe «ieder-uur-actie» van de Bank Giro Loterij. Echter, zoals de Minister van Justitie in zijn antwoord op eerdere vragen heeft aangegeven, passen enkele recente reclamecampagnes van diverse vergunninghouders niet binnen de grenzen van het restrictieve kansspelbeleid. Hij zal daarom het NKP verzoeken in de hernieuwde gedrags- en reclamecode bepalingen op te nemen die dergelijke onwenselijke campagnes uitsluiten. Zo nodig zal hij de vergunninghouders daartoe verplichten door het stellen van aanvullende voorwaarden in de regelgeving. </antwoord>
      <antwoord nummer="5">Ja. </antwoord>
      <antwoord nummer="6">De Minister van Justitie is niet van mening veranderd. Zoals hij in antwoord op de vragen van 20 maart 2008 over de reclameactie van de Nationale Postcode Loterij (NPL) heeft aangegeven, heeft hij de indruk, dat de «Lentekanjer» actie van de NPL, ondanks haar grootschaligheid, binnen de grenzen blijft die horen bij een restrictief kansspelbeleid. In antwoord op de vragen van 27 november 2007 over een restrictief kansspelbeleid, heeft de Minister van Justitie aangegeven dat door de grootschaligheid van de «Agis» actie van de NPL, naar zijn mening, niet kan worden gesproken over een evenwichtige wijze van vormgeving van de wervings- en reclameactiviteiten. De massaliteit van deze actie door de NPL was niet in verhouding met de door de NPL beoogde doelgroep, namelijk bestaande deelnemers, die bij de Stichting Infofilter hebben aangegeven geen post van de NPL wensen te ontvangen. </antwoord>
      <noten afkomstig="antwoord"/>
   </antwoorden>
</kvr>
