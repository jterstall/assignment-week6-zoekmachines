<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Roon en Wilders (beiden PVV) aan de minister van Justitie over de erkenning van het Contactorgaan Moslims en Overheid (CMO) als Islamitische Zendende Instantie voor de Justitiële Inrichtingen. (Ingezonden 30 oktober 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30163
</item>
         <item attribuut="Inhoud">Vragen over de de erkenningsovereenkomst met het CMO. Is het wel noodzakelijk is dat imams in gevangenissen werkzaam zijn. Ook vragen over het voorkomen van een radicaliserende invloed door de imams en over een mogelijk verbod op imams als geestelijke verzorgers in gevangenissen.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Cultuur en taal (Overig)</item>
         <item attribuut="Trefwoorden">Gevangeniswezen Godsdiensten</item>
         <item attribuut="Vindplaats">Kamervragen met antwoord 2007-2008, nr. 681, Tweede Kamer</item>
         <item attribuut="Vraagnr_bij_indiening">2070803700</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">De Roon Wilders</persoon>
         </item>
         <item attribuut="Datum_reaktie">2007-11-16</item>
         <item attribuut="Datum_indiening">2007-10-30</item>
         <item attribuut="Document-id">KVR30163</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1451" allpagenumbers="1451 1452" vetnummer="2070803700" code="0708tkkvr681" lopendefooter="Tweede Kamer, vergaderjaar 2007–2008, Aanhangsel" filenaam="KVR30163" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="681" onderwerp="" indiendatum="2007-10-30">
         <vrager partij="PVV" oorsprong="parlement">De Roon Wilders</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2007-11-16">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Waarom heeft u zonder overleg met de Kamer een erkenningsovereenkomst met het CMO afgesloten, waardoor het CMO als zendende organisatie zal optreden voor islamitische geestelijke verzorgers? <voetnoot nummer="1"/>
      </vraag>
      <vraag nummer="2" voetnoot="2">Op grond waarvan bent u van mening dat het noodzakelijk is dat imams die in onze gevangenissen werkzaam zijn een «eenduidige inhoudelijke en theologische aansturing» moeten krijgen? <voetnoot nummer="2"/>Welk belang van de Nederlandse samenleving is daarmee gediend? </vraag>
      <vraag nummer="3">Welke greep en controle oefent u zelf uit op de imams die in Nederlandse gevangenissen werkzaam zijn, om te voorkomen dat deze imams een radicaliserende invloed op gedetineerden zullen uitoefenen? Hoe houdt u in dit opzicht ook het CMO in de gaten? </vraag>
      <vraag nummer="4">Deelt u de mening dat het niet meer van deze tijd is dat de belastingbetaler de kosten van religieuze of levensbeschouwelijke bijstand aan criminelen draagt? Zo neen, waarom niet? </vraag>
      <vraag nummer="5">Bent u bereid om de rol van imams als geestelijke verzorgers in gevangenissen te verbieden? </vraag>
      <noten afkomstig="vraag">
         <noot nummer="1" weblink="http://www.parool.nl/nieuws/2007/OKT/23/bin3.html">http://www.parool.nl/nieuws/2007/OKT/23/bin3.html</noot>
         <noot nummer="2" weblink="http://www.justitie.nl/actueel/toespraken/archief-2007/71024ondertekening- erkenningsovereenkomst-cmo.aspx?cp=34&amp;cs=581">http://www.justitie.nl/actueel/toespraken/archief-2007/71024ondertekening- erkenningsovereenkomst-cmo.aspx?cp=34&amp;cs=581</noot>
      </noten>
   </vragen>
   <antwoorden aantal="5">
      <antwoord nummer="1">Het betreft niet meer dan een stap in een proces dat al sinds begin jaren tachtig gaande is, namelijk het verder verbeteren van het functioneren van islamitische geestelijke verzorging in justitiële inrichtingen. Ik volg hierbij hetzelfde beleid als ten aanzien van de andere erkende zendende instanties. Ik voorzie hiermee in een leemte ten opzichte van de andere belangrijke godsdiensten en levensovertuigingen, zoals die ondermeer in de Nota van toelichting op de Penitentiaire maatregel wordt geconstateerd. </antwoord>
      <antwoord nummer="2">Om te verzekeren dat de geestelijke verzorging die aan gedetineerden wordt aangeboden van een voldoende niveau is en onder de juiste condities en omstandigheden plaatsvindt, kan de overheid afspraken maken met een organisatie op godsdienstige of levensbeschouwelijke basis. Het beginsel van scheiding van Kerk en Staat, dat een van de leidende beginselen vormt van een democratische rechtsstaat, verbiedt de overheid om directe invloed uit te oefenen op de wijze waarop haar burgers hun godsdienst of levensovertuiging belijden en beleven. </antwoord>
      <antwoord nummer="3">Evenals voor de geestelijke verzorgers van andere denominaties geldt voor het CMO dat het zich dient te houden aan alle in Nederland geldende wet- en regelgeving. Het representatieve karakter van het CMO biedt op zichzelf al tegenwicht tegen het gevaar van radicaliserende invloeden. Bovendien biedt de onderhavige erkenningsovereenkomst mij betere mogelijkheden om bij eventuele incidenten op dit gebied snel en effectief in te grijpen, dan in de voorheen bestaande situatie van door afzonderlijke inrichtingen ingeschakelde islamitisch geestelijke verzorgers. </antwoord>
      <antwoord nummer="4">Nee. Het recht om de eigen godsdienst of levensovertuiging te belijden is zowel in de Grondwet beschermd als in internationale verdragen die Nederland heeft ondertekend en geratificeerd. Gedetineerden zijn voor de uitoefening van dit recht afhankelijk van de mogelijkheden die de inrichting hen biedt. In de Penitentiaire beginselenwet is daarom bepaald dat de directeur van de inrichting zorg draagt voor voldoende geestelijke verzorging, die zoveel mogelijk aansluit bij de godsdienst of levensovertuiging van de gedetineerde. Geestelijke verzorging speelt een belangrijke rol bij zingevingvraagstukken en vragen omtrent verantwoordelijkheid. Een goede begeleiding van gedetineerden bij deze vragen is ook van belang met het oog op de terugkeer van gedetineerden in de samenleving. </antwoord>
      <antwoord nummer="5">Nee. Zie antwoord op vraag 4. </antwoord>
      <noten afkomstig="antwoord"/>
   </antwoorden>
</kvr>
