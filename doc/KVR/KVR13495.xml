<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hamer (PvdA) aan de minister van Onderwijs, Cultuur en Wetenschappen over de dreigende geldnood bij universiteiten. (Ingezonden 27 maart 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13495
</item>
         <item attribuut="Inhoud">Vragen naar aanleiding van het bericht 'Geldnood dreigt voor universiteiten' in de Volkskrant van 20 maart 2001, waarin onder meer staat dat de universiteiten zo snel door hun financiële reserves heen raken dat een aantal instellingen al forse leningen heeft moeten sluiten om nieuwbouw te kunnen bekostigen. De liquiditeitspositie verschilt sterk per universiteit.</item>
         <item attribuut="Rubriek">Hoger onderwijs (Bekostiging hoger onderwijs)</item>
         <item attribuut="Trefwoorden">Bekostiging wetenschappelijk onderwijs Universiteiten</item>
         <item attribuut="Vindplaats">Kamervragen met antwoord 2000-2001, nr. 1027, Tweede Kamer</item>
         <item attribuut="Vraagnr_bij_indiening">2000108570</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Hamer</persoon>
         </item>
         <item attribuut="Datum_reaktie">2001-04-11</item>
         <item attribuut="Datum_indiening">2001-03-27</item>
         <item attribuut="Document-id">KVR13495</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2137" allpagenumbers="2137 2138" vetnummer="2000108570" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13495" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1027" onderwerp="" indiendatum="2001-03-27">
         <vrager partij="PvdA" oorsprong="parlement">Hamer</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2001-04-11">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht «Geldnood dreigt voor universiteiten»? <voetnoot nummer="1"/>
      </vraag>
      <vraag nummer="2">Is het waar dat de Nederlandse universiteiten in hoog tempo door hun financiële reserves heen raken en dat een aantal instellingen al forse leningen heeft moeten sluiten om nieuwbouw te kunnen bekostigen? Zo ja, wat is hierop uw reactie? Hoe verhoudt dit zich tot de regel dat hooguit de helft van de bouwkosten met geleend geld mag worden betaald? </vraag>
      <vraag nummer="3">Is het waar dat door de rentelast de liquiditeitspositie van de universiteiten verder onder druk komt te staan en dat op termijn de gezamenlijke rentelast kan oplopen tot minimaal 80 miljoen gulden per jaar? Zo ja, wat is hierop uw reactie en bent u voornemens maatregelen hiertegen te nemen? </vraag>
      <vraag nummer="4">Waarom verschilt de huidige liquiditeitspositie per universiteit zo sterk? Hoe kijkt u hier tegenaan en bent u bereid hier nader onderzoek naar te verrichten? </vraag>
      <noten afkomstig="vraag">
         <noot nummer="1" datum="2001-03-20" bron="De Volkskrant">De Volkskrant, 20 maart 2001</noot>
      </noten>
   </vragen>
   <antwoorden aantal="5">
      <antwoord nummer="1">Het bericht «Geldnood dreigt voor universiteiten», zoals dat 20 maart jl. in de Volkskrant stond, is mij bekend. </antwoord>
      <antwoord nummer="2">Sinds 1 januari 1995 zijn de Nederlandse universiteiten zelf verantwoordelijk voor onderhoud aan en vernieuwing van de huisvesting. Daartoe ontvangen zij jaarlijks een investeringsbudget, als onderdeel van de lumpsum. Investeringen in huisvesting zijn voor universiteiten goedkoper te financieren met eigen vermogen dan met vreemd vermogen. Op vreemd vermogen drukken immers rentelasten. Het ligt in de rede dat een afweging tussen financiering met eigen vermogen en/of vreemd vermogen gemaakt wordt. Ook in het rapport van de Commissie Koopmans, «De vermogenspositie van universiteiten, een delicate balans», dat ik u op 15 juli 1999 heb aangeboden, staat dit vermeld. Gesteld wordt dat, naast het gegeven dat universiteiten in tegenstelling tot particuliere ondernemingen geen rendement over hun eigen vermogen hoeven te betalen en het feit dat de universiteiten geen vergoeding ontvangen voor rentekosten, het voor universiteiten wenselijk is om hun activa zoveel mogelijk met (niet-rentedragend) eigen vermogen te financieren. Ook wordt in dit rapport geconstateerd dat het ook voor de belastingbetaler het gunstigst is wanneer de universiteiten zoveel mogelijk met eigen vermogen financieren. Uit een analyse van de meest recente, beschikbare jaarrekeningen van de universiteiten blijkt, dat de solvabiliteit van de gezamenlijke universiteiten sinds 1995 een – zij het beperkte – daling vertoont, van 0,78 tot 0,71 (ultimo 1999). Daarmee is de financiële weerbaarheid van de sector als «goed» te typeren. Uit dezelfde analyse blijkt, dat per ultimo 1999 een drietal universiteiten substantiële bedragen aan vreemd vermogen heeft aangetrokken, t.w. de Erasmus Universiteit Rotterdam (55,4 miljoen), de Universiteit Maastricht (57,6 miljoen) en de Technische Universiteit Eindhoven (22,5 miljoen). De regel dat hooguit de helft van de bouwkosten met geleend geld mag worden betaald, is een mij bekende, algemene vuistregel voor universiteiten, zoals deze ook genoemd wordt in het rapport van de commissie Koopmans. De regel heeft betrekking op de financiering van het totaal aan vaste activa (herbouwwaarde) en niet uitsluitend op nieuwe investeringen in huisvesting. De aanname daarbij is, dat het vreemd vermogen gedurende de eerste helft van de gebruiksduur van de gebouwen wordt afgelost, waarna gedurende de tweede helft van de gebruiksduur van de gebouwen de afschrijvingen daarop dienen te worden gebruikt om liquide middelen te kweken en deze vervolgens renderend aan te houden. Betaalde en ontvangen rente zijn op deze wijze, over een volledige gebruikscyclus van huisvesting bezien, nagenoeg gelijk. Ten opzichte van het totaal aan vaste activa blijven de drie genoemde universiteiten ruimschoots onder deze norm. </antwoord>
      <antwoord nummer="3">Zoals vermeld in het antwoord op de </antwoord>
      <antwoord nummer="2">e vraag, hadden ultimo 1999 slechts drie universiteiten investeringen in huisvesting gefinancierd met substantiële bedragen aan vreemd vermogen. Daarnaast is mij op basis van de universitaire begrotingen voor 2001 bekend, dat ook de Universiteit Leiden, de Technische Universiteit Delft en de Universiteit Twente een beroep zullen doen op de kapitaalmarkt. De liquiditeitspositie is naar de meest recente inzichten goed, maar vertoont net als de solvabiliteitspositie wel een dalende tendens, van 2,04 (ultimo 1995) tot 1,72 (ultimo 1999). Het is ook juist dat op termijn de gezamenlijke rentelast, na aanwending van de eigen middelen, verder kan oplopen. </antwoord>
      <antwoord nummer="4">De liquididteitspositie van een universiteit, maar dat geldt voor iedere instelling, is de resultante van een groot aantal determinanten. Voor universiteiten kan daarbij gedacht worden aan: het marktaandeel in de instroom van studenten, het marktaandeel in behaalde diploma’s, het marktaandeel in dissertaties en publicaties, de gemiddelde leeftijd van het universitaire gebouwencomplex, de mate waarin universiteiten neveninkomsten weten te genereren, maar ook de behaalde exploitatiesaldi in het verleden. Veel andere verklaringen zijn denkbaar. Een essentieel onderdeel van mijn sturings- en toezichtfilosofie is financiële monitoring, zowel aan de hand van financiële kengetallen voor de sector als geheel als voor individuele instellingen afzonderlijk. Ontwikkelingen in de financiering van universitaire huisvesting en de gevolgen daarvan voor de financiële weerbaarheid van de instellingen worden door mij nauwlettend in de gaten gehouden. Een aanvullend onderzoek acht ik thans niet opportuun. </antwoord>
      <noten afkomstig="antwoord"/>
   </antwoorden>
</kvr>
