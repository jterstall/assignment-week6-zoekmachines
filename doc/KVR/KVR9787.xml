<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bijleveld-Schouten (CDA) aan de minister van Sociale Zaken en Werkgelegenheid over fraude met bijstandsuitkeringen in Amsterdam. (Ingezonden 18 juni 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9787
</item>
         <item attribuut="Inhoud">Vragen naar aanleiding van het bericht 'Amsterdam coulant met steunfraude' in de Telegraaf van 17 juni 1999 waarin wordt gemeld dat in Amstedam fraude met bijstandsuitkeringen slechts tot een beperkt bedrag wordt teruggevorderd.</item>
         <item attribuut="Rubriek">Sociale zekerheid (Bijstand (ABW, RWW, Wet Sociale Werkvoorziening)) Sociale zekerheid (Misbruik sociale zekerheid)</item>
         <item attribuut="Trefwoorden">Bijstand Misbruik sociale verzekeringen</item>
         <item attribuut="Vindplaats">Kamervragen met antwoord 1998-1999, nr. 1744, Tweede Kamer</item>
         <item attribuut="Vraagnr_bij_indiening">2989914840</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Bijleveld-Schouten</persoon>
         </item>
         <item attribuut="Datum_reaktie">1999-07-14</item>
         <item attribuut="Datum_indiening">1999-06-18</item>
         <item attribuut="Document-id">KVR9787</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3493" allpagenumbers="3493 3494" vetnummer="2989914840" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9787" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1744" onderwerp="" indiendatum="1999-06-18">
         <vrager partij="CDA" oorsprong="parlement">Bijleveld-Schouten</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="1999-07-14">
         <antwoorder functie="minister" ministerie="Sociale Zaken en Werkgelegenheid">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht «Amsterdam coulant met steunfraude»? <voetnoot nummer="1"/>
      </vraag>
      <vraag nummer="2">Wordt in Amsterdam fraude met bijstandsuitkeringen slechts tot een beperkt bedrag teruggevorderd? </vraag>
      <vraag nummer="3">Hoe groot is de geconstateerde fraude met bijstandsuitkeringen in Amsterdam en hoeveel wordt daarvan daadwerkelijk teruggevorderd? </vraag>
      <vraag nummer="4">Welke rol speelt de Wet schuldsanering natuurlijke personen bij de terugvordering? </vraag>
      <vraag nummer="5">Worden de mogelijkheden tot terugvordering door de gemeente Amsterdam maximaal benut? </vraag>
      <vraag nummer="6">Wat is uw oordeel over het Amsterdamse beleid op dit punt? Bent u bereid in het kader van het Rijkstoezicht maatregelen te nemen, indien de berichten waar zijn? Deelt u de mening dat het ten onrechte verkregen bedrag bijstandsuitkering in principe terugbetaald dient te worden? </vraag>
      <noten afkomstig="vraag">
         <noot nummer="1" datum="1999-06-17" bron="De Telegraaf">De Telegraaf, 17 juni 1999</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het recentelijk herziene debiteurenbeleid (Stb. 1998, 278) in de Algemene Bijstandswet (Abw) biedt in een aantal limitatief opgesomde gevallen gemeenten een zekere eigen bevoegdheid om van (verdere) terugvordering af te zien. De gemeente kan na 5 jaar van (verdere) terugvordering afzien, indien de debiteur aan zijn betalingsverplichting heeft voldaan. De gemeente zal per geval bezien of er redenen zijn om verder af te zien van terugvordering. Daarnaast kan de gemeente, indien 5 jaar lang ondanks inspanningen om tot incasso te komen geen aflossing op de schuld heeft plaatsgehad en niet aannemelijk is dat aflossing nog zal plaatsvinden, van terugvordering afzien. Bij toepassing van die gemeentelijke bevoegdheid moet wel goed in het oog worden gehouden dat uitgangspunt van de terugvorderingsbepalingen blijft dat onterecht verleende uitkeringen (zoveel mogelijk) moeten worden teruggevorderd. De wet van 15 april 1992, (Stb. 248) houdende een nieuwe regeling voor terugvordering en verhaal van kosten van bijstand en de wet boeten, maatregelen en terug- en invordering sociale zekerheid, (Stb. 1996, 248) is daarbij maatgevend. Hiermee zullen de gemeenten bij het invullen van hun bevoegdheid rekening moeten houden. Bovendien moet er bij het afzien van terugvordering altijd een relatie zijn met het individuele geval. Amsterdam heeft op grond van de voornoemde eigen gemeentelijke bevoegdheid aanvullend beleid ontwikkeld en ter goedkeuring voorgelegd aan de gemeenteraad. Het voorstel tot beleid hieromtrent is inmiddels goedgekeurd door de gemeenteraad en past inhoudelijk binnen de kaders die de wet biedt voor nadere gemeentelijke invulling. Wanneer de gemeente Amsterdam op grond van haar aanvullende beleid in een individueel geval van verdere terugvordering afziet, strookt dit met de bedoelingen van de wetgever. </antwoord>
      <antwoord nummer="3">De opgespoorde fraude in Amsterdam bedraagt volgens gemeentelijke bron over de jaren 1994 tot en met 1 997 respectievelijk: f 51 miljoen, f 47 miljoen, f 30 miljoen en f 27 miljoen. Deze bedragen zijn ook als terug te vorderen bedragen opgeboekt. Op grond van een gemeentelijke schatting zal 85% van de debiteuren hun schuld binnen de gestelde termijnen ook feitelijk aflossen. Welk deel van de genoemde bedragen na de gestelde individueel bepaalde termijnen is afgelost kan nu niet worden aangegeven. </antwoord>
      <antwoord nummer="4">De wet herziening debiteurenbeleid beperkt zich tot schulden die een betrokkene heeft aan de gemeente. Door versoepeling van de terugvorderingsbepalingen wordt bereikt dat problematische schuldsituaties (waarvoor de WSNP is bedoeld) als gevolg van onbeperkte terugvordering, kunnen worden teruggedrongen. De WSNP gaat verder door ook andere schuldeisers in de regeling te betrekken en is bedoeld voor situaties waarin de debiteur is opgehouden te betalen. Het initiatief tot toepassing van de WSNP gaat uit van de schuldenaar. De rechter beoordeelt in hoeverre ook fraudeschulden in de regeling worden betrokken. </antwoord>
      <antwoord nummer="5">De gemeente Amsterdam heeft in de nota «Verantwoord afschrijven» een beleid neergelegd op basis van de nieuwe regelgeving inzake debiteurenbeleid. De gemeente heeft een zekere beleidsvrijheid om dit in te vullen. De gemeente heeft in deze nota een beleid gepresenteerd waarbij als uitgangspunt geldt dat binnen de beschikbare mogelijkheden het maximaal haalbare moet worden geïnd. Tegelijkertijd geeft de gemeente aan te willen onderkennen dat het beleid bij afschrijvingen een instrument is om de armoede te bestrijden en een functie kan hebben bij schuldsanering (zie ook het antwoord bij vraag 4). De gemeente heeft haar beleidsvrijheid optimaal trachten in te vullen. </antwoord>
      <antwoord nummer="6">Amsterdam blijft met haar beleid binnen de grenzen die daarvoor zijn gegeven. Wettelijk, ingevolge de nieuwe terugvorderings- en verhaalsbepalingen sinds 1 augustus 1998, kan van fraudevorderingen worden afgezien (zie antwoord bij vraag 1). Conform hiermee heeft de gemeente Amsterdam besloten in voorkomende gevallen de aflossingstermijn op een fraudevordering te beperken tot de wettelijke termijn van 5 jaar. Daarbij wordt rekening gehouden met de aanwezige middelen in de vorm van (vrijgelaten) vermogen van betrokkene. Hoofdregel blijft echter dat frauderen niet wordt geaccepteerd en dat fraudebedragen worden teruggevorderd. Er bestaat ten aanzien van dit onderwerp geen aanleiding om corrigerend op te treden. Ik maak hierbij de kanttekening dat het niet zo mag zijn dat een categoriale toepassing wordt gegeven. Door het rijkstoezicht wordt aan dit aspect specifieke aandacht geschonken. Door het toezicht wordt sterke aandacht besteed en intensief overleg gevoerd met de gemeente en het Openbaar Ministerie om de uitvoering van het gemeentelijk fraudebeleid te intensiveren. </antwoord>
      <noten afkomstig="antwoord"/>
   </antwoorden>
</kvr>
