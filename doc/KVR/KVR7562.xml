<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) over de drempelwaarde voor de mer-plicht bij de intensieve varkenshouderij. (Ingezonden 6 juli 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7562
</item>
         <item attribuut="Inhoud">Aanvulling op eerdere vragen over hetzelfde onderwerp (Aanhangsel Handelingen nr. 1555, Vergaderjaar 1997-1998).</item>
         <item attribuut="Rubriek">Veeteelt (Intensieve veehouderij) Veeteelt (Varkens)</item>
         <item attribuut="Trefwoorden">Intensieve veehouderij Milieueffectrapportage Varkens</item>
         <item attribuut="Vindplaats">Kamervragen met antwoord 1997-1998, nr. 1578, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">1998-07-24</item>
         <item attribuut="Datum_indiening">1998-07-06</item>
         <item attribuut="Document-id">KVR7562</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3239" allpagenumbers="3239 3240" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7562" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1578" onderwerp="" indiendatum="1998-07-6">
         <vrager partij="GroenLinks" oorsprong="parlement">Vos</vrager>
         <vraagt-aan/>
      </vraagdata>
      <antwoorddata antwoorddatum="24 juli 1998), zie ook Aanhangsel Handelingen nr. 1555, vergaderjaar 1997–1998">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u bekend met de uitspraak van de Afdeling Bestuursrechtspraak van de Raad van State van 20 maart jl. op een schorsingsverzoek van de Milieufederatie Groningen en de «Stichting De Beer Is Los – Eemsmond» betreffende de drempelwaarde mer-beoordelingsplicht bij de intensieve varkenshouderij? </vraag>
      <vraag nummer="2">Hoe beoordeelt u het effect voor het Besluit melkrundveehouderij en milieubeheer en daarmede voor de Richtlijn veehouderij en stankhinder 1996 dat de drempelwaarde voor de mer-plicht van de intensieve varkenshouderij omhoog gaat van 5000 naar 7000 varkens? Is dit een bedoeld of een onbedoeld effect? </vraag>
      <vraag nummer="3">Bent u bereid om op zeer korte termijn het beleid aan te passen zodat dit effect met onmiddellijke ingang terug wordt gedraaid? Welke maatregelen mogen wij verwachten? </vraag>
      <vraag nummer="4">Deelt u de mening dat er sprake is van inconsistent beleid, gezien het gegeven dat de drempelwaarde lag bij 5000 varkens, op dit moment ligt bij 7000 varkens en met de inwerkingtreding van de EG-richtlijn 97/11/EG (uiterlijk maart 1999) 3000 varkens zal zijn? </vraag>
      <vraag nummer="5">Deelt u de mening dat er sprake is van een onwenselijke situatie, aangezien zich juist op dit moment intensieve varkenshouders proberen te vestigen in de zogenaamde «schone» gebieden? </vraag>
      <vraag nummer="6">Onderkent u het probleem dat bedrijven met méér varkens dan de drempelwaarde in staat zijn het bedrijf op te knippen zodat volgens de Wet milieubeheer sprake is van meerdere inrichtingen die ieder op zich onder de drempelwaarde blijven? Deelt u de mening dat dit ook op lange termijn een zwakte is van de huidige regelgeving? Bent u bereid hiervoor oplossingen aan te dragen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ten eerste dient de kanttekening gemaakt te worden dat er niet sprake is van m.e.r.-plicht, maar van m.e.r.-beoordelingsplicht voor de intensieve varkenshouderij in het Besluit m.e.r. 1994. Dat houdt in dat het bevoegd gezag moet beoordelen of het noodzakelijk is dat een m.e.r.-procedure doorlopen wordt als er sprake is van een inrichting bestemd voor het fokken, mesten of houden van varkens in gevallen waarin de inrichting een capaciteit van 5000 mestvarkeneenheden of meer heeft. Ten tweede is, ter implementatie van m.e.r.-richtlijn 85/337/EEG, bij het creëren van de drempelwaarden voor deze activiteit gekozen voor het in Nederland bestaande systeem om aantallen dieren in verschillende huisvestingssystemen om te rekenen naar een milieuvervuilingseenheid (mestvarkeneenheid zoals neergelegd in de Richtlijn Veehouderij en Hinderwet, de zogenaamde Stankrichtlijn). Deze omrekeningssystematiek is ook toegepast in het Besluit melkrundveehouderijen milieubeheer dat op 1 augustus 1991 van kracht geworden is. In de Stankrichtlijn was één mestvarken gelijk gesteld aan één mestvarkeneenheid. Bij het invoeren van groenlabel stallen is de omrekening van één mestvarken naar de mestvarkeneenheid aangepast, omdat door milieuvriendelijke stalinrichting meer varkens kunnen worden gehouden met dezelfde uitstoot (omrekeningsfactor 1,4 mestvarken is 1 mestvarkeneenheid, i.p.v. de traditionele 1,0). Dit houdt in dat bij toepassing van een groenlabel stal 7000 mestvarkens gelijk staan aan 5000 mestvarkeneenheden qua hinderuitstraling. Voor wat betreft de ammoniakuitstoot scoort een groenlabel stal een factor 2 tot 3 beter dan de traditionele varkensstal. De nieuwe omrekeningsfactoren voor groenlabel stallen en andere emissie-reducerende stalsystemen zijn vastgelegd in de nieuwe Stankrichtlijn van 1996. Het Besluit melkrundveehouderijen milieubeheer is per 15 september 1997 aangepast, waarbij, voor wat betreft de omrekening naar mestvarkeneenheden, is verwezen naar de Stankrichtlijn 1996. Het door u geschetste effect op het Besluit melkrundveehouderijen milieubeheer en op de richtlijn Veehouderij en Hinderwet door de verhoging van de drempelwaarde van de m.e.r.-beoordelingsplicht is dus niet aan de orde. </antwoord>
      <antwoord nummer="3">Zie het antwoord op vraag 2. </antwoord>
      <antwoord nummer="4">In het antwoord op vraag 2 is uitgelegd hoe het huidige systeem werkt. De nieuwe m.e.r.-richtlijn 97/11/EG verplicht de lidstaten om aanpassing van de m.e.r.-regelgeving te bewerkstelligen. Dit komt neer op het volgende: bepaalde diersoorten moeten bij bepaalde drempelwaarden onder de m.e.r.-plicht vallen. De oprichting van een inrichting voor het fokken, mesten of houden van varkens is m.e.r.-plichtig in gevallen waarin de activiteit betrekking heeft op een inrichting met 3000 plaatsen voor mestvarkens of meer. Daarnaast hebben de lidstaten de vrijheid om te bepalen welke diersoorten zij onder de m.e.r.-beoordelingsplicht laten vallen en welke drempelwaarden zij daarbij hanteren. In de EG-richtlijn wordt niet gewerkt met het begrip mestvarkeneenheid. </antwoord>
      <antwoord nummer="5">Voor de situatie tot de aanpassing van het Besluit m.e.r. 1994 op grond van de EG-richtlijn wordt verwezen naar de antwoorden op vraag 2 en 4. Vanaf het moment dat het nieuwe Besluit m.e.r. in werking treedt, zullen meer intensieve varkenshouderijen m.e.r.-(beoordelings)plichtig worden, waardoor een extra toets wordt ingebouwd op de aanvaardbaarheid van vestiging van intensieve varkenshouderijen op een bepaalde locatie. Overigens is vanaf 9 juli 1997 (beleidsvoornemen Kabinet Hervorming Varkenshouderij) verplaatsing van varkensrechten van de concentratiegebieden in Zuid- en Oost-Nederland naar de relatief schone niet-concentratiegebieden niet, of slechts zeer beperkt mogelijk. Hierdoor zijn «roze invasies» naar deze relatief schone gebieden niet meer mogelijk. Een en ander wordt definitief bekrachtigd met het in werking treden van de Herstructureringswet Varkenshouderij per 1 september 1998. </antwoord>
      <antwoord nummer="6">Volgens de Wet milieubeheer wordt als één inrichting beschouwd de tot eenzelfde onderneming of instelling behorende installaties die onderling technische, organisatorische of functionele bindingen hebben en in elkaars onmiddellijke nabijheid zijn gelegen (artikel 1.1 lid 4). Een inrichting in de zin van de Wet milieubeheer kan niet worden opgeknipt. </antwoord>
      <noten afkomstig="antwoord"/>
   </antwoorden>
</kvr>
