<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden K.G. de Vries en Crone (beiden PvdA) aan de minister-president, minister van Algemene Zaken over ondersteuning van ambtenaren bij de informatieopdracht. (Ingezonden 22 april 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17735
</item>
         <item attribuut="Inhoud">Vragen over berichten dat tijdens de uitvoering van de informatieopdracht onder meer een financieel voorstel van het CDA is voorbereid met ondersteuning van ambtenaren van het ministerie van Economische Zaken.</item>
         <item attribuut="Rubriek">Arbeid (Werknemers) Staats- en bestuursrecht (Regering) Staats- en bestuursrecht (Rijksoverheid)</item>
         <item attribuut="Trefwoorden">Kabinetsformatie Overheidspersoneel</item>
         <item attribuut="Vindplaats">Kamervragen met antwoord 2002-2003, nr. 1244, Tweede Kamer</item>
         <item attribuut="Vraagnr_bij_indiening">2020310580</item>
         <item attribuut="Afkomstig_van">Algemene Zaken (AZ)</item>
         <item attribuut="Indiener">
            <persoon partij="PvdA">K.G. de Vries</persoon>
            <persoon partij="PvdA">Crone</persoon>
         </item>
         <item attribuut="Datum_reaktie">2003-05-12</item>
         <item attribuut="Datum_indiening">2003-04-22</item>
         <item attribuut="Document-id">KVR17735</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2595" allpagenumbers="2595 2596" vetnummer="2020310580" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17735" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1244" onderwerp="" indiendatum="2003-04-22">
         <vrager partij="PvdA" oorsprong="parlement">K.G. de Vries</vrager>
         <vrager partij="PvdA" oorsprong="parlement">Crone</vrager>
         <vraagt-aan>de minister-president, minister van Algemene Zaken</vraagt-aan>
      </vraagdata>
      <antwoorddata antwoorddatum="2003-05-12">
         <antwoorder functie="minister-president" ministerie="Algemene Zaken">Balkenende</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Hebt u kennisgenomen van de berichten dat tijdens de uitvoering van de informatieopdracht van de heren Donner en Leynse a) een financieel voorstel van het CDA is voorbereid met ondersteuning van ambtenaren van het ministerie van Economische Zaken en b) een financieel plan van de VVD, ook aangeduid als tegenbegroting voor een CDA-PvdA kabinet, is voorbereid met ondersteuning van ambtenaren van het ministerie van Financiën? </vraag>
      <vraag nummer="2">Wat is in beide gevallen de precieze gang van zaken geweest? Zijn daarbij ook stukken betrokken die tot het formatiedossier behoren? </vraag>
      <vraag nummer="3">Bent u ook van mening dat bewindspersonen hun ambtenaren geen opdrachten mogen geven met een uitgesproken partijpolitiek oogmerk? </vraag>
      <vraag nummer="4">Bent u van mening dat in beide bovengenoemde gevallen de grenzen van de noodzakelijke zorgvuldigheid in acht zijn genomen? </vraag>
      <vraag nummer="5">Kunnen ambtenaren, als zij menen opdrachten van partijpolitieke aard te moeten uitvoeren, daartegen bezwaar maken? Tot wie moeten zij zich in zo’n geval wenden? Zijn daarvan voorbeelden uit de huidige of vorige kabinetsinformatie bekend? </vraag>
      <vraag nummer="6">Vindt u dat kabinetsinformateurs van dit soort werkzaamheden op ministeries op de hoogte moeten zijn? Geldt dat ook voor andere partijen in de formatie, die geen bewindspersonen op ministeries hebben, in verband met de eis van gelijke kansen in een formatie? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1" voetnoot="1">Ja. 2–4 Tijdens de formatie wordt er zoveel mogelijk voor zorg gedragen dat alle betrokken partijen, ongeacht de vraag of ze deel uitmaken van het zittende kabinet, zo vrij mogelijk kunnen beschikken over de informatie van de departementen. Uitgangspunt is dat door de ambtenaren van een ministerie, met uitzondering van de politiek assistent, geen partijpolitieke activiteiten of partijpolitieke werkzaamheden worden verricht voor een minister of staatssecretaris. De handhaving van deze gedragslijn is in de eerste plaats een verantwoordelijkheid van de bewindspersoon zelf en ambtelijk van de secretaris-generaal (zie hieronder) en vervolgens van de betrokken ambtenaren van het ministerie. Tijdens de informatie, net zoals bij voorbeeld bij initiatief wetsvoorstellen, kunnen fracties, na instemming van de bewindspersoon, een beroep doen op de technische expertise van het ministerie <voetnoot nummer="1"/>. Zo heeft de PvdA van deze mogelijkheid gebruik gemaakt tijdens de informatieperiode van de heren Donner en Leijnse. De minister van Financiën heeft hierbij aangegeven dat de inwilliging van dit soort verzoeken om bijstand niet via hem maar via de ambtelijke route i.c. de secretaris-generaal dient te verlopen, om te voorkomen dat de informatieverzoekers het gevoel zouden hebben dat de minister van Financiën «over hun schouders» meekeek. Wat geldt voor kamerleden, geldt natuurlijk ook voor bewindspersonen. Bij de informatieverstrekking die in die periode aan de minister van Financiën en aan de staatssecretaris van Economische Zaken desgevraagd door hun ambtenaren heeft plaatsgevonden is de noodzakelijke zorgvuldigheid in acht genomen. Voor het doen en laten van de ambtenaren van het desbetreffende ministerie geldt de reguliere ministeriële verantwoordelijkheid. De informateurs nemen zelf het initiatief voor de eigen informatievergaring. Deze verzoeken de desbetreffende minister(s) en of staatssecretaris(sen) om informatie en ontvangen antwoord via de Minister-President. Het zogenoemde formatiedossier van ter tafel gelegde relevante stukken wordt door de formateur na afronding van de kabinetsformatie aan de Tweede Kamer aangeboden. Van deze relevante stukken maken gebruikelijk de door bewindslieden desgevraagd aan de kabinets(in)formateur(s) verstrekte informatie, deel uit. Deze kennis is uiteraard op de betrokken ministeries aanwezig. </antwoord>
      <antwoord nummer="5">Op basis van het genoemde KB SG is het de taak van elke secretaris-generaal de juiste en ordelijke gang van zaken te bewaken. Ambtenaren die zich bezwaard voelen, kunnen zich tot de secretaris-generaal wenden. Er bestaat geen (historisch) overzicht van ambtenaren die zich bezwaard voelen en/of hebben gevoeld door (het uitvoeren van) opdrachten voor informatie in de vorm van technische bijstand op verzoek van hun bewindspersoon. </antwoord>
      <antwoord nummer="6">Het ligt niet in de rede dat kabinets(in)formateurs ingelicht moeten zijn over hetgeen binnen ministeries plaatsvindt ten aanzien van verzoeken om informatie in de vorm van technische bijstand en de beantwoording daarvan. Dit behoort tot de eigen verantwoordelijkheid van de bij de kabinetsformatie betrokken onderhandelaars en degenen die de bewindspersonen vragen om informatie in de vorm van technische bijstand. </antwoord>
      <noten afkomstig="antwoord">
         <noot nummer="1">Eén en ander doorloopt de reguliere ambtelijke route via de secretaris-generaal van het ministerie (KB SG van 18 oktober 1988 met de nota van toelichting (Stbl. 1988, 499) en de Aanwijzingen inzake externe contacten (Stcrt. 1998, 104))</noot>
      </noten>
   </antwoorden>
</kvr>
