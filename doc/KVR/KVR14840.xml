<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de ministers van Landbouw, Natuurbeheer en Visserij en van Binnenlandse Zaken en Koninkrijksrelaties over ontsnapte schapen gedood door agenten. (Ingezonden 22 november 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14840
</item>
         <item attribuut="Inhoud">Vragen over het doden van ontsnapte schapen door politieagenten, in verband met overtreding van een vervoersverbod door de eigenaar van de schapen.</item>
         <item attribuut="Rubriek">Criminaliteit en openbare orde (Politie) Veeteelt (Schapen) Veeteelt (Veeziekten)</item>
         <item attribuut="Trefwoorden">Politie Schapen Veeziekten</item>
         <item attribuut="Vindplaats">Kamervragen met antwoord 2001-2002, nr. 449, Tweede Kamer</item>
         <item attribuut="Vraagnr_bij_indiening">2010202760</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2001-12-24</item>
         <item attribuut="Datum_indiening">2001-11-22</item>
         <item attribuut="Document-id">KVR14840</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="943" allpagenumbers="943 944" vetnummer="2010202760" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14840" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="449" onderwerp="" indiendatum="2001-11-22">
         <vrager partij="SP" oorsprong="parlement">Poppe</vrager>
         <vraagt-aan>de ministers van Landbouw, Natuurbeheer en Visserij en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2001-12-24">
         <antwoorder functie="minister" ministerie="Landbouw, Natuurbeheer en Visserij">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebben agenten ontsnapte schapen gedood met het dienstpistool? <voetnoot nummer="1"/>
      </vraag>
      <vraag nummer="2">Heeft de eigenaar van de schapen mogelijk een vervoersverbod overtreden? Zo ja, om welk vervoersverbod gaat het? </vraag>
      <vraag nummer="3">Heeft de AID plaatselijke politieagenten geadviseerd de schapen te doden omdat dit toch noodzakelijk was in verband met MKZ? Zo ja, op grond waarvan heeft de AID dit advies aan lokale politieagenten gegeven en heeft de AID ook de RVV ingelicht? Zo neen, waarom niet? </vraag>
      <vraag nummer="4">Is er in een dergelijke situatie sprake van een schietwaardige situatie voor politieagenten? Zo neen, zijn er mogelijk voorschriften voor het gebruik van het dienstwapen door de lokale politieagenten overtreden? </vraag>
      <vraag nummer="5">Op welke manier wordt de getroffen eigenaar schadeloosgesteld? </vraag>
      <noten afkomstig="vraag">
         <noot nummer="1" datum="2001-11-21" bron="Telegraaf">Telegraaf, 21 november 2001</noot>
      </noten>
   </vragen>
   <antwoorden aantal="4">
      <antwoord nummer="1">Ja. Het betreft drie loslopende schapen die de agenten op de openbare weg aantroffen en waarvan de eigenaar op dat moment niet kon worden achterhaald. </antwoord>
      <antwoord nummer="2">De eigenaar van de schapen heeft geen veterinairrechtelijk vervoersverbod overtreden. </antwoord>
      <antwoord nummer="3">De AID is telefonisch door de politie van Noord- en Oost-Gelderland over de kwestie geconsulteerd. Aangezien de politie daarbij aangaf dat de schapen schuw en niet benaderbaar waren en daardoor moeilijk zouden zijn te vangen, stelde de AID voor om een dierenarts de dieren met behulp van een verdovingsgeweer te laten verdoven. De AID – die dus niet ter plekke was – heeft de politie niet geadviseerd de dieren te doden; wél is telefonisch medegedeeld dat, overeenkomstig het beleid, deze dieren in beginsel worden gedood indien de herkomst van de dieren niet kan worden achterhaald. Nadat de dieren waren gedood heeft de politie contact opgenomen met de destructor, teneinde de kadavers op te halen; er was toen geen aanleiding om ook de Rijksdienst voor de keuring van Vee en Vlees in te schakelen. Na doding bleek overigens één van de schapen te zijn gemerkt met een oormerk. </antwoord>
      <antwoord nummer="4 en 5">Bij het doden van dieren wordt door de politie in het algemeen grote terughoudendheid betracht. Uit informatie van het politiekorps Noord- en Oost-Gelderland is gebleken dat de dieren in deze specifieke situatie zijn gedood, omdat de politie oordeelde dat aan de ontstane en voortdurende verkeersgevaarlijke situatie een einde moest worden gemaakt; het lukte niet de schapen in te sluiten. In dat kader werd het niet verantwoord geacht de komst van een door de AID ingeschakelde dierenarts nog langer af te wachten. De basis voor het optreden van de politie is gelegen in de Politiewet 1993. Op grond van de artikelen 2 en 8 van deze wet heeft de politie onder meer tot taak de rechtsorde te handhaven en is een politieambtenaar in de rechtmatige uitoefening van die taak bevoegd geweld te gebruiken, wanneer het daarmee beoogde doel dit, mede gelet op de aan het geweld verbonden gevaren, rechtvaardigt en dat doel niet op andere wijze kan worden bereikt. Of in het onderhavige geval voorschriften zijn overtreden kan thans niet worden vastgesteld. De eigenaar van de schapen heeft aangifte gedaan van vernieling en een verzoek tot schadebemiddeling ingediend. Naar aanleiding van de aangifte wordt een strafrechtelijk onderzoek ingesteld. Er zal ook worden bezien of de eigenaar verwijtbaar heeft gehandeld in het licht van de voorschriften uit de gemeentelijke APV ten aanzien van loslopend vee. De uitkomsten van het strafrechtelijk onderzoek en de schadeafwikkeling zijn nog niet bekend. </antwoord>
      <noten afkomstig="antwoord"/>
   </antwoorden>
</kvr>
