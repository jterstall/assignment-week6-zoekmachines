<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duivesteijn (PvdA) aan de minister van Volkshuisvesting, Ruimtelijke Ordening en Milieubeheer over het verloten van huurwoningen in Rotterdam. (Ingezonden 11 november 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16929
</item>
         <item attribuut="Inhoud">Vragen naar het voorgenomen experiment van de Rotterdamse woningcorporatie Woonbron-Maasoever.</item>
         <item attribuut="Rubriek">Volkshuisvesting (Huurwoningen)</item>
         <item attribuut="Trefwoorden">Huurwoningen Woonruimteverdeling</item>
         <item attribuut="Vindplaats">Kamervragen met antwoord 2002-2003, nr. 567, Tweede Kamer</item>
         <item attribuut="Vraagnr_bij_indiening">2020303050</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Duivesteijn</persoon>
         </item>
         <item attribuut="Datum_reaktie">2002-12-24</item>
         <item attribuut="Datum_indiening">2002-11-11</item>
         <item attribuut="Document-id">KVR16929</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1203" allpagenumbers="1203 1204" vetnummer="2020303050" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16929" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="567" onderwerp="" indiendatum="2002-11-11">
         <vrager partij="PvdA" oorsprong="parlement">Duivesteijn</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-12-24">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Kamp</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van het voornemen van de Rotterdamse woningcorporatie Woonbron-Maasoevers om begin 2003 een experiment te starten waarbij huurhuizen worden verloot? <voetnoot nummer="1"/>
      </vraag>
      <vraag nummer="2">Bent u voorstander van verloting van corporatiewoningen aan huurders in plaats van toewijzing volgens de bestaande methoden? </vraag>
      <vraag nummer="3">Bent u van mening dat bij de toewijzing van woningen niet meer hoeft te worden gekeken naar inkomen en gezinsgrootte, zoals voorgesteld door Woonbron-Maasoevers? Zo ja, hoe verhoudt zich dat tot de huidige praktijk van corporaties waarbij er naar wordt gestreefd huurders passend te huisvesten, zowel qua inkomen als qua gezinsgrootte? </vraag>
      <vraag nummer="4">Welke gevolgen voorziet u voor het volkshuisvestingsbeleid in gemeenten die een systeem van verloting gaan toepassen? </vraag>
      <vraag nummer="5">Past het plan van de corporatie in het Rijksbeleid ten aanzien van wonen? </vraag>
      <vraag nummer="6">Zou een systeem van verloting van huurwoningen onderdeel kunnen zijn van een spreidingsbeleid? Zo ja, bent u hier dan voorstander van? </vraag>
      <noten afkomstig="vraag">
         <noot nummer="1" datum="2002-11-5" bron="Metro">Metro, 5 november 2002, p. 12</noot>
      </noten>
   </vragen>
   <antwoorden aantal="5">
      <antwoord nummer="1">Ja ik ben er van op de hoogte dat zo’n voorstel voor een experiment in voorbereiding is. De inhoud van het experiment is op dit moment nog onderwerp van bespreking tussen de corporatie, de gemeente Rotterdam en de Stadsregio. Ik kan u dan ook op dit moment nog geen inhoudelijke reactie op dit experiment geven. Als de verantwoordelijke lokale partijen overeenstemming hebben bereikt over het experiment zal een definitief voorstel worden ingediend bij de Stuurgroep Experimenten Volkshuisvesting (SEV). De SEV zal het experiment vervolgens begeleiden. De SEV bericht mij over experimenten die zij begeleidt. </antwoord>
      <antwoord nummer="2 en 3">Het experiment sluit aan bij een eerder experiment in het KAN-gebied, over de uitkomsten waarvan de Tweede Kamer is geïnformeerd. De Tweede Kamer heeft naar aanleiding van het experiment in het KAN-gebied om meer SEV-experimenten over woonruimteverdeling verzocht. In algemene zin vind ik het zinnig om middels experimenten te onderzoeken of de keuzemogelijkheden van de consument op de woningmarkt vergroot kunnen worden door het buiten toepassing laten van een aantal toewijzingscriteria. Toewijzingsmethoden als verloting zullen met grote zorgvuldigheid moeten worden toegepast in combinatie met andere maatregelen die de beoogde doelstellingen achter bestaande methoden van wooonruimteverdeling waarborgen. Monitoring van alle maatregelen tezamen zal moeten uitwijzen of er verdringingseffecten zijn voor bijvoorbeeld de doelgroep en wat de gevolgen zijn voor het huursubsidiebeslag. Overigens is Woonbron-Maasoevers voornemens om grote woningen buiten het experiment te houden en is met de gemeente Rotterdam de prestatieafspraak gemaakt dat Woonbron circa 2/3 deel van de vrijkomende woningen aan de doelgroep toewijst. </antwoord>
      <antwoord nummer="4">Het principe van loting staat als zodanig los van de voorwaarden die zijn ingebouwd om de betaalbaarheid van het wonen voor lagere inkomens te borgen, en grote woningen voor grote huishoudens te blijven reserveren. De corporaties zullen immers blijvend worden aangesproken op het waarmaken van hun maatschappelijke opdracht om te zorgen voor passende huisvesting van de zwakkeren op de woningmarkt. Het voorgestelde experiment is mede bedoeld om er achter te komen of loting als rangordecriterium (als er meer dan één gegadigde is voor een vrijkomende woning), voordelen heeft ten opzichte van de huidige rangordecriteria als woonduur, inschrijfduur of leeftijd. Experimenten als deze zullen daar uitsluitsel over kunnen geven. </antwoord>
      <antwoord nummer="5">Een experiment dat tot doel heeft de keuzevrijheid van de consument te vergroten en daarnaast erop gericht is om woningzoekenden gelijke kansen te bieden past in de doelstellingen van het Rijksbeleid ten aanzien van het wonen. Pas na afloop van het experiment kan worden bezien of die doelstellingen ook zijn gehaald, dan wel dat de oorspronkelijke gehanteerde randvoorwaarden moeten worden bijgesteld. </antwoord>
      <antwoord nummer="6">Het systeem van verloting als zodanig beoogt geen spreiding van groepen van woningzoekenden. In combinatie met het loslaten van stringente passendheidscriteria ten aanzien van de relatie huur-inkomen en grootte van de woning – grootte van het huishouden kan het wel leiden tot een meer gedifferentieerde bevolkingsopbouw in monotone wijken met allemaal dezelfde woningen met eenzelfde huur. Daarnaast kan het leiden tot een grotere sociale cohesie, omdat de eigen keuze van de woningzoekende centraler komt te staan. Pas na afloop van het experiment kan worden bezien of deze verschijnselen zich ook daadwerkelijk hebben voorgedaan. </antwoord>
      <noten afkomstig="antwoord"/>
   </antwoorden>
</kvr>
