<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bremmer (CDA) over een ontsnapping uit de Mesdagkliniek. (Ingezonden 24 oktober 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6017
</item>
         <item attribuut="Inhoud">Vragen over het toezicht op een tot TBS veroordeelde gedetineerde uit de Van Mesdagkliniek, die tijdens de schorsing van een zitting van de arrondissementsrechtbank te 's-Gravenhage is ontsnapt.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gevangeniswezen TBS</item>
         <item attribuut="Vindplaats">Kamervragen met antwoord 1997-1998, nr. 298, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Bremmer</persoon>
         </item>
         <item attribuut="Datum_reaktie">1997-11-18</item>
         <item attribuut="Datum_indiening">1997-10-24</item>
         <item attribuut="Document-id">KVR6017</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="605" allpagenumbers="605 606" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6017" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="298" onderwerp="" indiendatum="1997-10-24">
         <vrager partij="CDA" oorsprong="parlement">Bremmer</vrager>
         <vraagt-aan/>
      </vraagdata>
      <antwoorddata antwoorddatum="1997-11-18">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hoe heeft opnieuw een TBS’er uit de Van Mesdagkliniek, in casu een tot TBS veroordeelde Hagenaar, dit maal uit het Paleis van Justitie te Den Haag, tijdens de schorsing van een zitting kunnen ontsnappen? Waar was op dat moment het bewakend personeel? <voetnoot nummer="1"/>
      </vraag>
      <vraag nummer="2">Welke maatregelen tot instructie en begeleiding waren getroffen? </vraag>
      <vraag nummer="3">Wat is precies de toedracht van deze geslaagde ontsnapping? Welke instanties kunnen in deze ontsnapping worden aangesproken? </vraag>
      <vraag nummer="4">Waren er eerdere pogingen dan wel signalen daartoe van betrokkene bekend? </vraag>
      <vraag nummer="5">Welke maatregelen zijn inmiddels getroffen om een herhaling van dit ernstige incident te voorkomen? </vraag>
      <noten afkomstig="vraag">
         <noot nummer="1" datum="1997-10-20" bron="ANP-bericht">ANP-bericht, 20 oktober 1997</noot>
      </noten>
   </vragen>
   <antwoorden aantal="4">
      <antwoord nummer="1 en 3">De desbetreffende ter beschikking gestelde is op 20 oktober 1997 onder begeleiding van een personeelslid van de Dr. S. van Mesdagkliniek naar de arrondissementsrechtbank te ’s-Gravenhage gekomen, om de zitting bij te wonen terzake van de verlenging van de hem opgelegde maatregel van terbeschikkingstelling met verpleging. Voor het begeleid verlaten van de Dr. S. van Mesdagkliniek om de zitting bij te wonen, had ik machtiging verleend. In het openbare gedeelte van het paleis van justitie, in afwachting van de zitting, vroeg de ter beschikking gestelde toestemming om te roken. Dit werd door de begeleider op basis van het in openbare ruimtes geldende rookverbod geweigerd. De behandelend psychiater van betrokkene, die als getuigedeskundige ter zitting was opgeroepen en inmiddels was gearriveerd, heeft echter onbevoegd en voorbijgaand aan de weigering door de begeleider, de ter beschikking gestelde toestemming verleend om op het toilet te roken. Nadat de behandelend psychiater zich ervan vergewist had dat ontsnapping via het toilet niet mogelijk was, is de ter beschikking gestelde op het toilet achtergelaten. Noch de behandelend psychiater, noch de begeleider hebben, naar eigen zeggen, vanaf dat moment de toegang tot de toiletruimte voldoende in de gaten gehouden. Toen na verlof van circa vijf minuten de ter beschikking gestelde nog niet was teruggekeerd, zijn de behandelend psychiater en de begeleider de toiletruimte gaan controleren. Betrokkene bleek zich toen aan het over hem gestelde toezicht te hebben onttrokken. </antwoord>
      <antwoord nummer="2">Zoals gebruikelijk bij een begeleid verlof, is aan de begeleider de instructie gegeven dat deze de desbetreffende ter beschikking gestelde niet uit het oog diende te verliezen. </antwoord>
      <antwoord nummer="4">Nee. Sinds 2 juni 1997 was de Dr. S. van Mesdagkliniek gemachtigd om betrokkene begeleid verlof in de stad te verlenen. Dit is telkens zonder problemen verlopen. </antwoord>
      <antwoord nummer="5">De behandelend psychiater is op indringende wijze op zijn onbevoegd handelen aangesproken door de directie van de Dr. S. van Mesdagkliniek. Gelet op het groot aantal malen per jaar dat begeleid verlof van ter beschikking gestelden plaatsvindt zonder dat dit tot problemen leidt, zie ik geen aanleiding voor nadere maatregelen. De desbetreffende ter beschikking gestelde is op 26 oktober 1997 aangehouden en verblijft thans weer in de Dr. S. van Mesdagkliniek. </antwoord>
      <noten afkomstig="antwoord"/>
   </antwoorden>
</kvr>
