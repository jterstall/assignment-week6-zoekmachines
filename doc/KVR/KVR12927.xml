<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de ministers van Justitie en van Volksgezondheid, Welzijn en Sport over een groen zwaailicht op huisartsenauto's. (Ingezonden 31 oktober 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12927
</item>
         <item attribuut="Inhoud">Betreft mogelijke wijziging van het Reglement Verkeersregels en Verkeerstekens i.v.m. het toelaten van het voeren van een groen zwaailicht door artsen bij spoedgevallen.</item>
         <item attribuut="Rubriek">Gezondheidszorg (Maatschappelijke gezondheidszorg) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Artsen Verkeerswetgeving</item>
         <item attribuut="Vindplaats">Kamervragen met antwoord 2000-2001, nr. 524, Tweede Kamer</item>
         <item attribuut="Vraagnr_bij_indiening">2000101710</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2001-01-16</item>
         <item attribuut="Datum_indiening">2000-10-31</item>
         <item attribuut="Document-id">KVR12927</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1081" allpagenumbers="1081 1082" vetnummer="2000101710" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12927" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="524" onderwerp="" indiendatum="2000-10-31">
         <vrager partij="CDA" oorsprong="parlement">Buijs</vrager>
         <vraagt-aan>de ministers van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="16 januari 2001), zie ook Aanhangsel Handelingen nr. 303, vergaderjaar 2000–2001">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Is het waar dat de politie in Nijkerk huisartsen van advies heeft voorzien inzake het voeren van een groen zwaailicht bij spoedgevallen, omdat zij steeds vaker vastzitten in het verkeer? </vraag>
      <vraag nummer="2" voetnoot="1">Hoe verhoudt dit optreden zich tot uitlatingen van het Openbaar Ministerie in Arnhem, die het gebruik van het groene zwaailicht wil verbieden op grond van het Reglement Verkeersregels en Verkeerstekens? <voetnoot nummer="1"/>
      </vraag>
      <vraag nummer="3">Deelt u de opvatting dat in acute situaties het bieden van snelle hulp levensreddend kan zijn en dat het derhalve onverantwoord is dat huisartsen door het niet kenbaar mogen maken van de aanwezigheid van een spoedgeval in spoedeisende situaties vast komen te zitten in het verkeer? </vraag>
      <vraag nummer="4">Bent u bereid tot wijziging van het Reglement Verkeersregels en Verkeerstekens teneinde het voeren van een groen zwaailicht door artsen met spoedgevallen mogelijk te maken? Zo ja, op welke termijn, en zo neen op welke wijze wilt u voorkomen dat in genoemde situaties artsen vast komen te zitten in het verkeer? </vraag>
      <noten afkomstig="vraag">
         <noot nummer="1" datum="2000-10-25" bron="Volkskrant">Volkskrant, 25 oktober 2000</noot>
      </noten>
   </vragen>
   <antwoorden aantal="3">
      <antwoord nummer="1">De politie Nijkerk heeft huisartsen geen advies gegeven inzake het voeren van een groen zwaailicht in spoedgevallen. De politie is wel betrokken bij een regelmatig overleg tussen de gemeente Nijkerk en huisartsen. In dit overleg is de onderhavige problematiek aan de orde geweest en is er met de politie gesproken over het ontwikkelen van een waarschuwingssignaal. Er heeft echter geen formele besluitvorming plaatsgevonden over het voeren van een groen zwaailicht door huisartsen op de auto, noch heeft de politie formeel toestemming gegeven voor het voeren van een groen zwaailicht door huisartsen op de auto. </antwoord>
      <antwoord nummer="2">Het Openbaar Ministerie Arnhem is niet betrokken geweest bij het overleg tussen de gemeente, de huisartsen en de politie over de mogelijke ontwikkeling van een waarschuwingssignaal. Naar aanleiding van de publiciteit over dit onderwerp heeft de leiding van de politie Unit Noord van het district West-Veluwe Vallei, waaronder Nijkerk valt, contact opgenomen met de gebiedsofficier. Het Openbaar Ministerie heeft aangegeven dat zij op grond van de verbodsbepalingen in het Voertuigreglement en het Reglement Verkeersregels en Verkeerstekens 1990 geen mogelijkheid ziet voor het rechtmatig voeren van een groen zwaailicht. Het Openbaar Ministerie heeft met de politie met betrekking tot het vervolgingsbeleid afgesproken dat er repressief zou worden opgetreden. Wanneer door een politiefunctionaris het gebruik van een groen zwaailicht zou worden geconstateerd zou op kenteken worden geverbaliseerd en het eventuele verhoor achteraf plaatsvinden. Deze afspraak is gemaakt om de gang van de huisarts naar een verondersteld spoedgeval niet te belemmeren. De politie heeft het te voeren beleid bij de huisartsen bekend gemaakt. </antwoord>
      <antwoord nummer="3 en 4">Het staat voorop dat het bieden van snelle hulp in acute situaties levensreddend kan zijn. In acute situaties moet zo snel mogelijk adequate hulp verleend kunnen worden. Dit kan betekenen dat een huisarts of een ambulance (of beiden) direct ter plaatse gaat. Als er inderdaad sprake is van een levensbedreigende situatie, zal er sowieso een ambulance worden ingezet, die gebruik maakt van optische en geluidssignalen. Op dit moment kent de regeling Verkeersregels en Verkeerstekens (RVV) slechts aan een beperkt aantal hulpverleningsdiensten de bevoegdheid toe om een blauw zwaailicht te voeren en daarbij een twee- of drietonige hoorn te voeren. Alleen als een voertuig aan deze beide voorwaarden voldoet, is er sprake van een voorrangsvoertuig. Bij het aanwijzen van een beperkt aantal voertuigen als voorrangsvoertuigen geldt de verkeersveiligheid als uitgangspunt. Voor medeweggebruikers kan het voeren van signalen verwarrend werken, waardoor onveilige situaties kunnen ontstaan. Daarbij komt dat ook tijdens het besturen van een voorrangsvoertuig de nodige voorzichtigheid door de bestuurder in acht moet worden genomen, omdat zijn verantwoordelijkheid voor een veilig rijgedrag niet wordt weggenomen. Anders dan ambulancepersoneel zullen huisartsen in beginsel niet de vereiste specifieke rijbekwaamheid bezitten om dergelijke met deze spoed samenhangende verkeerssituaties naar behoren in te schatten. Er is evenwel een andere oplossing mogelijk. Op 9 mei 1998 is een wijziging van de Regeling optische en geluidssignalen in werking getreden, die het onder meer mogelijk maakt dat dienstvoertuigen, die zich in opdracht van de Centrale Post Ambulancevervoer bezig houden met eerstelijns spoedeisende hulpverlening (waaronder de spoedhulp door de huisarts), gebruik kunnen maken van een blauw zwaailicht en een tweetonige hoorn. Voorwaarde daarbij is dat het om voertuigen moet gaan die specifiek zijn uitgerust voor hun dringende taak en als zodanig herkenbaar zijn (dus geen privé-auto’s). Bovendien gelden ook hier de eisen aan de rijbekwaamheid. Er wordt daarom gebruik gemaakt van specifiek opgeleide chauffeurs. Het gebruik van de optische en geluidssignalen mag alleen plaatsvinden in opdracht van de Centrale Post Ambulancevervoer. Deze voorwaarde is van belang om ervoor te zorgen dat die hulpverlener (huisarts of ambulance) wordt ingezet die het snelst aanwezig kan zijn. Van deze regeling wordt onder meer gebruik gemaakt door de Doktersnachtdienst in Den Haag. Een ander – meer recent – voorbeeld is de situatie in Drenthe. De dienstdoend huisarts wordt vanaf de huisartsenpost in het ziekenhuis vervoerd door een ambulancechauffeur met een dienstauto van de Regionale Ambulancevoorziening. De meldingen komen binnen via de Centrale Post Ambulancevervoer. Deze constructie heeft als voordeel dat aan de eisen van rijbekwaamheid wordt voldaan en dat er een naadloze aansluiting is tussen huisartsenzorg, de ziekenhuiszorg en de ambulancezorg. Er is derhalve op dit moment geen noodzaak de Minister van Verkeer en Waterstaat, verantwoordelijk voor de verkeerswetgeving, voor te stellen een regeling te maken voor het gebruik van een (groen) zwaailicht door huisartsen. </antwoord>
      <noten afkomstig="antwoord"/>
   </antwoorden>
</kvr>
