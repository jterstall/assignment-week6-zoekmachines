<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Rouwe (CDA) aan de ministers van Verkeer en Waterstaat en van Justitie over de invoering van het bromfietskenteken. (Ingezonden 16 juli 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29448
</item>
         <item attribuut="Inhoud">Vragen over de stijging van het aantal diefstallen van brommers en scooters en over het aantal onverzekerde brommerrijders.</item>
         <item attribuut="Rubriek">Strafrecht en strafprocesrecht (Overtredingen) Verkeer, vervoer en waterstaat (Fietsen)</item>
         <item attribuut="Trefwoorden">Bromfietsen Diefstal Kentekens</item>
         <item attribuut="Vindplaats">Kamervragen met antwoord 2007-2008, nr. 42, Tweede Kamer</item>
         <item attribuut="Vraagnr_bij_indiening">2060721020</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">De Rouwe</persoon>
         </item>
         <item attribuut="Datum_reaktie">2007-09-20</item>
         <item attribuut="Datum_indiening">2007-07-16</item>
         <item attribuut="Document-id">KVR29448</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="93" allpagenumbers="93 94" vetnummer="2060721020" code="0708tkkvr42" lopendefooter="Tweede Kamer, vergaderjaar 2007–2008, Aanhangsel" filenaam="KVR29448" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="42" onderwerp="" indiendatum="2007-07-16">
         <vrager partij="CDA" oorsprong="parlement">De Rouwe</vrager>
         <vraagt-aan>de ministers van Verkeer en Waterstaat en van Justitie</vraagt-aan>
      </vraagdata>
      <antwoorddata antwoorddatum="2007-09-20">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder>de ministers van Justitie en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met het bericht «Scooter zonder kenteken en zonder papieren»? <voetnoot nummer="1"/>
      </vraag>
      <vraag nummer="2">Is na de invoering van het bromfietskenteken de handel op internet in gestolen brommers/scooters aanzienlijk toegenomen, en wat valt daar tegen te doen? </vraag>
      <vraag nummer="3">Is de doelstelling dat iedere bromfiets sinds 1 januari 2007 een eigen kenteken dient te hebben, ook daadwerkelijk gehaald? Wat gaat u eraan doen om onverzekerde brommerrijders alsnog aan deze verplichting te laten voldoen? </vraag>
      <vraag nummer="4">Acht u het wenselijk een landelijk systeem voor de registratie van fietsendiefstal ook voor bromfietsen in te voeren? Welke andere maatregelen wilt u nemen om de diefstal van fietsen en bromfietsen te verminderen? </vraag>
      <noten afkomstig="vraag">
         <noot nummer="1" datum="2007-06-30" bron="Leeuwarder Courant, " titel="Scooter zonder kenteken en zonder papieren">Leeuwarder Courant, «Scooter zonder kenteken en zonder papieren», 30 juni 2007</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Het ontbreekt aan betrouwbare gegevens om te kunnen vaststellen of na de invoering van het bromfietskenteken de handel op internet in gestolen bromfietsen en scooters aanzienlijk is toegenomen. Wel zijn er geluiden uit het veld dat de handel via internet van bromfietsen en scooters afneemt. Door de invoering van het kenteken is het niet meer mogelijk om een gestolen bromfiets te verhandelen. Immers, het voertuig kan niet worden overgeschreven. Tot 1 november 2006 was het voor potentiële kopers mogelijk op de website van de RDW te controleren of een bromfiets als gestolen geregistreerd stond. </antwoord>
      <antwoord nummer="3">Ja, deze doelstelling is gehaald. Alle bromfietsbezitters die een aanvraag hebben ingediend en aan de gestelde eisen voldeden, hebben een kentekenbewijs ontvangen. Bij de start van het project kentekening van bromen snorfietsen was de verwachting dat er voor 500.000 bromfietsen een kentekenbewijs zou worden aangevraagd. Uiteindelijk zijn er tot 1 januari 2007 695.000 aanvragen voor gebruikte bromfietsen gedaan. Inmiddels hebben al 800.000 nieuwe en gebruikte bromfietsen een kentekenbewijs. Als een niet gekentekende bromfiets door de politie wordt aangetroffen dan wordt direct verbaliserend opgetreden wegens rijden zonder kenteken. Als blijkt dat de bromfiets niet is verzekerd dan wordt ook daarvoor proces-verbaal opgemaakt. Tevens wordt de bromfiets inbeslaggenomen en pas aan de eigenaar teruggegeven als deze binnen 2 weken kan aantonen dat alsnog een verzekering tegen wettelijke aansprakelijkheid is afgesloten. Verder zal de RDW door middel van zogenaamde registercontroles de gekentekende bromfietsen op de naleving van de verzekeringsplicht controleren. De RDW heeft medio 2007 daarmee een start gemaakt en aan elke bromfietsbezitter, waarvan de bromfiets als niet verzekerd staat geregistreerd, is een waarschuwingsbrief verzonden. Binnenkort zal er opnieuw een registercontrole plaatsvinden; er zal dan verbaliserend worden opgetreden tegen bezitters van bromfietsen die dan nog steeds niet verzekerd zijn. </antwoord>
      <antwoord nummer="4">Een landelijk systeem voor de registratie van gestolen bromfietsen bestaat en functioneert al. Daarvoor gebruiken politie, verzekeraars en RDW dezelfde systematiek als voor personenvoertuigen, bedrijfsvoertuigen, motorfietsen en aanhangwagens met een maximum massa van meer dan 750 kg. Een gestolen, gekentekende bromfiets wordt door de politie als gestolen gemeld in het kentekenregister van de RDW. Het overschrijven van een als gestolen geregistreerd staand voertuig is niet mogelijk. Het is de verantwoordelijkheid van de eigenaar van een bromfiets of scooter zelf om maatregelen te treffen, zoals het gebruik van diefstalbestendige (kabel)sloten en het plaatsen van chips, om diefstal van de eigen bromfiets of scooter te voorkomen. Ik zal in overleg treden met het College bescherming persoonsgegevens over het openbaar stellen van het kentekenregister van voertuigen voor wat het zogenoemde «gestolen» signaal betreft. Een vergelijkbare mogelijkheid is er tijdelijk geweest ten tijde van de kentekening van bestaande bromfietsen. Potentiële kopers konden toen het register gestolen bromfietsen raadplegen om te zien of een bromfiets of scooter als gestolen geregistreerd stond. Mijn streven is om het overleg met het College bescherming persoonsgegevens dit jaar positief af te ronden zodat in de eerste helft van 2008 het kentekenregister voor wat het «gestolen» signaal betreft voor ieder toegankelijk zal zijn. Voor fietsen geldt dat het Kabinet het huidige niveau van zo’n 750.000 gestolen fietsen per jaar onaanvaardbaar hoog vindt. In de gesprekken die het Kabinet met de burgers voerde, werd fietsendiefstal specifiek naar voren gebracht als ergernis. Dit zal dan ook worden aangepakt. Onder meer door het realiseren van meer en veilige stallingsmogelijkheden en door ervoor te zorgen dat het landelijk fietsdiefstalregister bij de RDW eind dit jaar al door tenminste 80% van de politieregio’s, met terugwerkende kracht tot 1 januari 2007, gevuld wordt. Als dit gerealiseerd is, wordt dit fietsdiefstalregister via internet opengesteld voor branche en publiek. Er kan dan door opgave van een of meer unieke identificerende kenmerken van een fiets, zoals bijvoorbeeld een framenummer of een tagnummer, gecheckt worden of een bepaalde fiets al dan niet als gestolen bekend staat. De openstelling van het fietsdiefstalregister is ook het moment om het publiek te informeren. Ik verwacht een dergelijke publiekscampagne het komende voorjaar. </antwoord>
      <noten afkomstig="antwoord"/>
   </antwoorden>
</kvr>
