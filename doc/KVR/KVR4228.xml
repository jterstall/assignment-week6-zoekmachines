<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duivesteijn (PvdA) over de nieuwbouwwijk Nieuw Waldeck in Den Haag. (Ingezonden 5 december 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4228
</item>
         <item attribuut="Inhoud">Betreft o.a. vragen over de huurprijzen in deze wijk.</item>
         <item attribuut="Rubriek">Ruimtelijke ordening en infrastructuur (Steden) Volkshuisvesting (Huurwoningen) Volkshuisvesting (Woninghuren)</item>
         <item attribuut="Trefwoorden">Huurwoningen Stadswijken Woonlasten</item>
         <item attribuut="Vindplaats">Kamervragen met antwoord 1996-1997, nr. 555, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">Duivesteijn</persoon>
         </item>
         <item attribuut="Datum_reaktie">1997-01-21</item>
         <item attribuut="Datum_indiening">1996-12-05</item>
         <item attribuut="Document-id">KVR4228</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1139" allpagenumbers="1139 1140" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="555" onderwerp="" indiendatum="1996-12-5">
         <vrager partij="PvdA" oorsprong="parlement">Duivesteijn</vrager>
         <vraagt-aan/>
      </vraagdata>
      <antwoorddata antwoorddatum="21 januari 1997). Zie ook aanhangsel handelingen nr. 513, vergaderjaar 1996–1997">
         <antwoorder functie="staatssecretaris" ministerie="Volkshuisvesting Ruimtelijke Ordening en Milieubeheer">Tommel</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Kunt u bevestigen, dat de nieuwbouwwijk Nieuw Waldeck in het bijzonder was bedoeld voor directe doorstroming van bewoners uit wijken als de Schilderswijk, Transvaal en Molenwijk? </vraag>
      <vraag nummer="2">Welke voorwaarden zijn in 1973 door de rijksoverheid gesteld wat betreft betaalbaarheid en beoogde doelgroep, aan de bouw van Nieuw Waldeck? </vraag>
      <vraag nummer="3">Kunt u bevestigen, dat de staatssecretaris Jan Schaefer in een toelichting aan de bewoners heeft beloofd: «we zorgen ervoor dat jullie hier altijd kunnen blijven wonen»:? </vraag>
      <vraag nummer="4">Hoe hebben de huren zich sinds de oplevering van de nieuwbouw voltrokken? </vraag>
      <vraag nummer="5">Hoeveel woningen zijn, met inachtneming van de consequenties van het bruteringsakkoord (3,8% huurstijging gemiddeld), nog bereikbaar voor de oorspronkelijke bewoners en bewoners met een vergelijkbare inkomensgroep? </vraag>
      <vraag nummer="6">Bent u op de hoogte van de «tarieflijst werkzaamheden voor rekening van huurder» van de betrokken woningcorporaties? </vraag>
      <vraag nummer="7">Zijn de verantwoordelijkheden van huurder en verhuurder hier goed gescheiden of is er sprake van een verkapte overheveling van taken van de verhuurder met als effect een feitelijke verhoging van de huur? </vraag>
      <vraag nummer="8">Noodzaakt de huurontwikkeling bewoners om te verhuizen dan wel dat de opgebouwde sociale structuren worden onttakeld omdat kinderen van bewoners om financiële redenen niet meer in de wijk kunnen wonen? </vraag>
      <vraag nummer="9">Is de conclusie gerechtvaardigd, dat het gevoerde huurbeleid in bedoelde wijk het serieuze risico in zich draagt dat de oorspronkelijke doelstellingen, namelijk het huisvesten van lagere inkomens, ongedaan worden gemaakt? </vraag>
      <vraag nummer="10">Hoe denkt u in het kader van het herstructureringsbeleid – wat in wijken een gedifferentieerde bevolkingssamenstelling beoogt – dit effect tegen te gaan? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">De doelstellingen ten aanzien van wijken als Nieuw Waldeck hebben de afgelopen 20 jaar de nodige veranderingen ondergaan. De doorstroming uit door vragensteller genoemde wijken vormde bij de oorspronkelijke doelstelling met betrekking tot Nieuw Waldeck een belangrijk uitgangspunt. Zoals bekend zijn evenwel bij de lokale partijen – in lijn met het rijksbeleid – in de loop der jaren wijzigingen ten aanzien van de doorstromingsgedachte opgetreden. Met het concept «bouwen voor de buurt» is vervolgens juist beoogd een deel van de bevolking uit te reconstrueren wijken in die wijken te laten wonen. Heden ten dage vormt het realiseren van een gemêleerde wijkopbouw een belangrijke doelstelling. </antwoord>
      <antwoord nummer="2" voetnoot="1">Zie voor de beantwoording van deze vraag de antwoorden op de vragen van de heer Leerkes <voetnoot nummer="1"/>over hetzelfde onderwerp. </antwoord>
      <antwoord nummer="3">Ik kan het aangehaalde citaat formeel niet bevestigen. Ik ga ervan uit, dat de heer Schaeffer in zijn toelichting de betekenis van verlaagde aanvangshuren, zoals weergegeven in het antwoord op vraag 2 van de heer Leerkes, heeft uitgelegd. </antwoord>
      <antwoord nummer="4">Zie terzake het verloop van de huurverhogingen het antwoord op vraag 2 van de heer Leerkes. </antwoord>
      <antwoord nummer="5">Uit gegevens van de betrokken woningbouwverenigingen blijkt, dat het huurpeil van alle woningen lager is dan het huurbedrag waarbij men nog in aanmerking kan komen voor huursubsidie (voor het subsidiejaar 1996–1997 f 1047,92). Globaal is de huur van 40% van de woningen lager dan de betaalbaarheidsgrens (f 810,–) voor de doelgroep als bedoeld in het BBSH. Mede in het licht van de voorgenomen huursubsidiewijzigingen verwacht ik, dat in beginsel nog voldoende woningen bereikbaar kunnen blijven voor de oorspronkelijke bewoners en bewoners met een vergelijkbaar inkomen. Het is overigens de taak van de lokale partijen om dit, bijvoorbeeld in de vorm van prestatie-afspraken, daadwerkelijk te realiseren. </antwoord>
      <antwoord nummer="6 en 7">De meeste van de betrokken woningcorporaties hanteren een – zij het qua onderdelen en tarifiëring niet gelijkluidende – tarieflijst. In twee gevallen wordt de mogelijkheid geboden een servicecontract te sluiten. Ik zie geen direkte aanleiding om een inhoudelijk oordeel te geven over deze lijsten. Het scheiden van de verantwoordelijkheden van huurder en verhuurder is immers een zaak van betrokken partijen. Artikel 1619 van het Burgerlijk Wetboek geeft reeds aan, dat partijen vrijelijk overeen kunnen komen wat onder geringe en dagelijkse reparatiën wordt verstaan. Mocht in de huurovereenkomst sprake zijn van een onredelijk beding, dan is dit op grond van artikel 6 van de HPW nietig. De huurcommissie kan door huurder of verhuurder worden verzocht advies uit te brengen over de vraag of sprake is van een onredelijk beding. Is de huurcommissie van oordeel, dat daar inderdaad sprake van is, dan kan de benadeelde partij zich tot de rechter wenden met het verzoek terzake uit te spreken, dat inderdaad sprake is van een onredelijk beding. </antwoord>
      <antwoord nummer="8">Zoals in vraag 5 reeds aangegeven, behoort een belangrijk deel van de woningen in Nieuw Waldeck tot de betaalbare voorraad. Uit de door de corporaties geleverde inlichtingen leid ik af dat een behoorlijk aantal woningen nog steeds bewoond wordt door inwoners uit de oorspronkelijke stadsvernieuwingswijken. Hierbij wil ik aanvullend nog nadrukkelijk wijzen op de verandering in doelstellingen zoals verwoord in het antwoord op vraag 1. In het huidige beleid is een gemengde bevolkingssamenstelling een belangrijk doel. Met het oog daarop acht ik het kunnen gaan wonen van de kinderen van de oorspronkelijke bewoners in dezelfde wijk geen prioritair beleidsdoel. </antwoord>
      <antwoord nummer="9">Zoals in het antwoord op de vragen 1 en 8 is aangegeven acht ik het niet juist om bij de beoordeling van het resultaat van de oorspronkelijke doelstelling alleen te kijken naar de doelstelling van 15 à 20 jaar geleden en niet naar latere ontwikkelingen. Wat betreft de betaalbaarheid van het wonen van de oorspronkelijke bewoners uit de oude wijken ben ik van mening, dat het volkshuisvestingsbeleid voldoende inspanningen levert om dit te realiseren. </antwoord>
      <antwoord nummer="10">Doelstelling van het herstructureringsbeleid is het tegengaan van een selectieve uitstroom van hogere inkomens uit specifieke wijken door het realiseren van een gedifferentieerd woningaanbod in homogeen samengestelde wijken. Daarnaast zal in nieuwe uitleggebieden ook aanbod moeten komen voor woningen voor mensen met lagere inkomens uit bijvoorbeeld stadsvernieuwingsgebieden. Met de voorstellen voor een vernieuwde IHS in combinatie met prestatie-afspraken over zowel betaalbare nieuwbouw als behoud van de kernvoorraad zullen de door vragensteller gevreesde effecten worden tegengegaan. </antwoord>
      <noten afkomstig="antwoord">
         <noot nummer="1">Aanhangsel handelingen nr. 533, vergaderjaar 1996–1997</noot>
      </noten>
   </antwoorden>
</kvr>
