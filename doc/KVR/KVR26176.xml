<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Noorman-den Uyl (PvdA) aan de minister van Justitie en de staatssecretaris van Sociale Zaken en Werkgelegenheid over een onderzoek naar de Wet schuldsanering natuurlijke personen (Wsnp) en minnelijke regeling. (Ingezonden 7 juli 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26176
</item>
         <item attribuut="Inhoud">Vragen naar aanleiding van het proefschrift 'De Wsnp: bedoelde en onbedoelde effecten op het minnelijk traject' van mevrouw Jungmann, 26 juni 2006, waarin geconcludeerd wordt dat het slagingspercentage van de minnelijke regeling nog nooit eerder zo laag was (9%).</item>
         <item attribuut="Rubriek">Burgerlijk recht en burgerlijk procesrecht (Faillissementsrecht) Geld- en kapitaalmarkt (Kredieten)</item>
         <item attribuut="Trefwoorden">Faillissementen Schuldenregeling</item>
         <item attribuut="Vindplaats">Kamervragen met antwoord 2005-2006, nr. 1972, Tweede Kamer</item>
         <item attribuut="Vraagnr_bij_indiening">2050616190</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Noorman-den Uyl</persoon>
         </item>
         <item attribuut="Datum_reaktie">2006-08-21</item>
         <item attribuut="Datum_indiening">2006-07-07</item>
         <item attribuut="Document-id">KVR26176</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4189" allpagenumbers="4189 4190" vetnummer="2050616190" code="0506tkkvr1972" lopendefooter="Tweede Kamer, vergaderjaar 2005–2006, Aanhangsel" filenaam="KVR26176" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1972" onderwerp="" indiendatum="2006-07-7">
         <vrager partij="PvdA" oorsprong="parlement">Noorman-den Uyl</vrager>
         <vraagt-aan>de minister van Justitie en de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2006-08-21">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het proefschrift «De Wsnp: bedoelde en onbedoelde effecten op het minnelijk traject» van mevrouw Jungmann? <voetnoot nummer="1"/>
      </vraag>
      <vraag nummer="2">Wat is uw opvatting over de conclusies van dit onderzoek dat het slagingspercentage van de minnelijke regeling nog nooit eerder zo laag was (9%)? </vraag>
      <vraag nummer="3" voetnoot="2">Kunt u ingaan op de zeven voorstellen in dit proefschrift om de uitvoering van minnelijke en wettelijke schuldregelingen te wijzigen zodat de twee trajecten worden geharmoniseerd? <voetnoot nummer="2"/>
      </vraag>
      <vraag nummer="4">Kunt u voorts uw mening geven over het alternatieve stelsel dat wordt geïntroduceerd in paragraaf 3.2.3? </vraag>
      <vraag nummer="5">Kunt u ingaan op de conclusie van mevrouw Jungmann dat de minnelijke regeling door een «inschattingsfout» van het ministerie van Justitie «ondeugdelijke» juristerij is geworden? </vraag>
      <vraag nummer="6">Ziet u aanleiding om het wetsvoorstel Wsnp zoals dit nu voorligt bij de Kamer te wijzigen gelet op de conclusie van mevrouw Jungmann dat de minnelijke regeling verworden is tot ondeugdelijke juristerij? Zo ja, welke wijzigingen bent u voornemens aan te brengen? </vraag>
      <noten afkomstig="vraag">
         <noot nummer="3"/>
         <noot nummer="1" datum="2006-06-26" bron="Proefschrift , Nadja Jungmann" titel="De Wsnp: bedoelde en onbedoelde effecten op het minnelijk traject">Proefschrift «De Wsnp: bedoelde en onbedoelde effecten op het minnelijk traject», Nadja Jungmann, 26 juni 2006</noot>
         <noot nummer="2">zie noot 1, blz. 171</noot>
         <noot nummer="3" documenttype="Kamerstuk" kamerstuk-id="29 942">Kamerstuk 29 942</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Die conclusie is al langer bekend. Juist daarom zijn diverse concrete maatregelen genomen om de trend te doen keren. Daarbij gaat het om acties die door de Staatssecretaris van Sociale Zaken en Werkgelegenheid en de Staatssecretaris van Economische Zaken zijn ondernomen om partijen in het veld te stimuleren om te komen tot certificering van de schuldhulpverlening. Ook zijn er initiatieven van de Nederlandse Vereniging voor Volkskrediet (NVVK) om te komen tot verbetering van de samenwerking met schuldeisers, onder meer door het afsluiten van convenanten. Verder is er een Tijdelijke subsidieregeling schuldhulpverlening 2006 van de Staatssecretaris van Sociale Zaken en Werkgelegenheid waarbij extra middelen voor de gemeentelijke schuldhulpverlening, preventie en budgettering beschikbaar worden gesteld. Bovendien wordt in wetsvoorstel 29 942 (herziening Wsnp) de gedwongen schuldregeling (artikel 287a nieuw Faillissementswet) geïntroduceerd ter versterking van het minnelijke traject. De hier beschreven aanpak vloeit overigens gedeeltelijk voort uit de interdepartementale notitie «Het Rijk rond schulden» die op 14 november 2005 aan de Tweede Kamer is gezonden (Kamerstukken II 2005/06, 24 515, nr. 71). </antwoord>
      <antwoord nummer="3 en 4">Zoals is aangekondigd in de hierboven reeds aangehaalde notitie «Het Rijk rond schulden», zal in het kader van de herziening van de Faillissementswet door de Commissie Kortmann ook een advies worden uitgebracht over de toekomstige inrichting van de schuldsaneringsregeling. De verhouding tussen het minnelijk en wettelijk traject, die eveneens de kern vormt van de in het proefschrift gedane voorstellen, is een van de onderwerpen die daarin zal worden meegenomen. Voor het overige verwijs ik naar mijn nog aan Uw Kamer te doen toekomen reactie naar aanleiding van het verzoek van de Vaste Commissie voor Justitie (uw kenmerk: 06-Just-B-74) van 12 juli 2006 om in te gaan op de brief van de voorzitter van de Commissie Insolventierecht van 29 juni 2006 waarin hij vooruitloopt op de belangrijkste uitgangspunten voor de toekomstige inrichting van de schuldsaneringsregeling. </antwoord>
      <antwoord nummer="5">Mevrouw Jungmann trekt mijns inziens in ieder geval in haar proefschrift een andere conclusie. Volgens haar is er sprake van een daling van het slagingspercentage van de minnelijke schuldregeling als gevolg van een aantal onderling samenhangende en elkaar versterkende factoren. Als één van die factoren wordt genoemd dat het in de Wsnp vervatte instrumentarium ondeugdelijk is om het crediteurengedrag in het minnelijk traject («stok achter de deur») te beïnvloeden. Er zijn echter verschillende redenen te benoemen waarom crediteuren het wettelijk traject als een aantrekkelijker alternatief beschouwen. De Wsnp is de laatste en sterk afhankelijke schakel in de complexe schuldhulpketen. Factoren als het vertrouwen van schuldeisers in het minnelijk en het wettelijk traject, het toegenomen aantal betrokken schuldeisers en de toegenomen hoogte van de schuld, de rol van de gemeentelijke beleidsautonomie, de aanpassingen in de Gedragscode van de NVVK, de komst van de Wet financiering decentrale overheden en uiteraard ook het macro-economische klimaat sinds 1998 hebben een minstens even grote invloed op het slagingspercentage in het minnelijk traject. Verder wordt in het proefschrift als inschattingsfout genoemd dat geen rekening is gehouden met gemeenten die als gevolg van de invoering van het wettelijk schuldsaneringstraject hun ondersteunende financiële instrumenten hebben teruggedraaid. Hierbij wordt echter vergeten dat er gemeenten zijn die hun personele capaciteit voor schuldhulpverlening in de afgelopen jaren aanzienlijk hebben uitgebreid en dat verschillende gemeenten hebben aangegeven voor de periode 2004–2007 extra middelen en capaciteit in te zetten voor schuldhulpverlening. Daarnaast zijn er met de komst van de recente Tijdelijke subsidieregeling schuldhulpverlening 2006 van de Staatssecretaris van Sociale Zaken en Werkgelegenheid extra middelen beschikbaar gesteld voor schuldhulpverlening. </antwoord>
      <antwoord nummer="6">Gelet op de verschillende initiatieven die door het kabinet worden ontplooid om te investeren in het minnelijk en wettelijk traject, waarin ik in mijn antwoord op vraag 2 ben ingegaan, zie ik hiertoe geen aanleiding. </antwoord>
      <noten afkomstig="antwoord"/>
   </antwoorden>
</kvr>
