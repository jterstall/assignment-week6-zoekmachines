<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Giskes en Lambrechts (D66) en Hamer (PvdA) aan de minister van Onderwijs, Cultuur en Wetenschappen over verbetering van het muziekonderwijs. (Ingezonden 20 december 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17003
</item>
         <item attribuut="Inhoud">Vragen over de stand van zaken van de uitwerking van plannen tot verbetering van het muziekonderwijs in het speciaal onderwijs in overleg met het Conservatorium van Amsterdam, waarbij verwezen wordt naar het amendement-Barth op de begroting OCW 2002 (kamerstuk 28000 VIII, nr. 43).</item>
         <item attribuut="Rubriek">Hoger onderwijs (Bekostiging hoger onderwijs) Speciaal onderwijs (Eindtermen en schoolvakken)</item>
         <item attribuut="Trefwoorden">Bekostiging hbo Bekostiging speciaal onderwijs Creatieve- en expressievakken Kwaliteit van het speciaal onderwijs</item>
         <item attribuut="Vindplaats">Kamervragen met antwoord 2002-2003, nr. 622, Tweede Kamer</item>
         <item attribuut="Vraagnr_bij_indiening">2020304940</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Giskes</persoon>
            <persoon partij="D66">Lambrechts</persoon>
            <persoon partij="PvdA">Hamer</persoon>
         </item>
         <item attribuut="Datum_reaktie">2003-01-17</item>
         <item attribuut="Datum_indiening">2002-12-20</item>
         <item attribuut="Document-id">KVR17003</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1313" allpagenumbers="1313 1314" vetnummer="2020304940" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17003" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="622" onderwerp="" indiendatum="2002-12-20">
         <vrager partij="D66" oorsprong="parlement">Giskes</vrager>
         <vrager partij="D66" oorsprong="parlement">Lambrechts</vrager>
         <vrager partij="PvdA" oorsprong="parlement">Hamer</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2003-01-17">
         <antwoorder functie="minister" ministerie="Onderwijs, Cultuur en Wetenschappen">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Op welke wijze is uitvoering gegeven aan het amendement Barth op de begroting OCW 2002, dat beoogde gelden beschikbaar te stellen voor verbetering van het muziekonderwijs in het speciaal onderwijs? </vraag>
      <vraag nummer="2">Is het waar dat er tot nu toe geen invulling is gegeven aan de plannen, terwijl het eerste deel van de gelden gereserveerd was voor 2002? </vraag>
      <vraag nummer="3">Is de initiatiefneemster, Marianne Wiersema, die op dit terrein baanbrekend werk heeft verricht, betrokken bij de invulling van de plannen? Zo neen, waarom niet? </vraag>
      <vraag nummer="4">Bent u bekend met de gedachten die hierover in het veld leven, dat conservatoria (die de gelden toegewezen kregen) niet de geëigende instellingen zijn om uitvoering te geven aan de doelstelling? </vraag>
      <vraag nummer="5">Bent u bekend met het feit dat de wijze waarop met de gelden is omgegaan ertoe heeft geleid dat alle conservatoria (zonder expertise op dit terrein) nu menen aanspraak te mogen maken op de gelden en daartoe plannen indienen zonder zorgvuldig overleg met het Conservatorium van Amsterdam (dat aangewezen was om een inhoudelijke voortrekkersrol te vervullen vanwege de door haar in huis gehaalde expertise)? </vraag>
      <vraag nummer="6">Bent u bereid alsnog stappen te ondernemen om ervoor te zorgen dat in elk geval het oorspronkelijke project in samenwerking met het Conservatorium van Amsterdam daarbij ontwikkelingsruimte krijgt? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="28 000 VIII" documentnummer="43">Kamerstuk 28 000 VIII, nr. 43</noot>
      </noten>
   </vragen>
   <antwoorden aantal="6">
      <antwoord nummer="1" voetnoot="1 2 3">Bij de behandeling van de rijksbegroting 2002 heeft de Tweede Kamer het amendement Barth <voetnoot nummer="1"/>aangenomen. Het amendement had tot strekking de kwaliteit van het muziekonderwijs te verbeteren in het primair onderwijs en het speciaal onderwijs, en het aantal vakleraren voor muziek te verhogen. De regering heeft bij brief van 7 december 2001 <voetnoot nummer="2"/>de strekking van het amendement onderschreven. Aangegeven is dat het amendement uitgevoerd wordt voorzover het incidentele financiering betreft van activiteiten die gericht zijn op inhoudelijke verbetering van het muziekonderwijs. Verder is aangegeven dat bevorderd zou worden dat de beperking van het aantal te bekostigen studenten bij de opleidingen docent muziek (en docent drama) vervalt. Een additionele exploitatievergoeding voor een (nieuwe) opleiding vakleerkracht muziek of voor consulent muziekonderwijs voor speciale scholen lag en ligt gelet op het voorgaande niet in de rede. Hiervoor bestaan reguliere financieringsarrangementen. Het aangehaalde voornemen van de regering is herbevestigd in de brief van 29 januari 2002 <voetnoot nummer="3"/>alsmede bij de beantwoording van vragen inzake de suppletoire wet. De Tweede Kamer is niet teruggekomen op de uitvoering van het amendement, hetgeen voor mijn ambtsvoorganger reden was er vanuit te gaan dat de Tweede Kamer akkoord is gegaan met de wijze van invulling van de gevraagde structurele financiering. Aldus is ook geschied, hetgeen heeft geresulteerd in de volgende acties. a. De subsidieverlening per 13 augustus 2002 voor de ontwikkeling van gerichte lesmethoden en een bijpassend curriculum gericht op inhoudelijke verbetering van het te geven muziekonderwijs in het primair en speciaal onderwijs. De Hogeschool van Beeldende Kunsten, Muziek en Dans te Den Haag zorgt als penvoerder van een aantal hogescholen voor uitvoering van deze activiteiten en ontvangt daarvoor over de periode 2002–2004 in totaal 1,9 miljoen euro. b. Het vervallen van de limieten voor de te bekostigen studenten bij de opleiding docent muziek vanaf het studiejaar 2002/2003. Dit voornemen is in het algemeen overleg van 12 september 2002 aan de orde geweest en in haar uitwerking toegelicht in de brief van 1 oktober 2002 met kenmerk HBO/AS/2002/36084. De overige middelen zijn hiertoe beschikbaar. c. Met werkgeversorganisaties in het primair onderwijs is verkennend ambtelijk overleg gevoerd over mogelijke acties van hun kant om te bevorderen dat meer vakleraren muziek werkzaam zullen zijn in het primair onderwijs. </antwoord>
      <antwoord nummer="2">De betrokken hogescholen hebben in de afgelopen periode op een m.i. zorgvuldige wijze plannen ontwikkeld om invulling te kunnen geven aan de doelstellingen en activiteiten bedoeld onder 1. De ontwikkelde plannen zijn op 9 en 10 januari in een veldraadpleging in samenspraak met vertegenwoordigers van het veld van primair en speciaal onderwijs getoetst. Over de plannen voor het primair onderwijs zijn nu finale keuzes gemaakt. Betreffende de plannen voor het speciaal onderwijs zullen met de initiatiefnemers (afkomstig van de opleidingen docent muziek verbonden aan de Amsterdamse Hogeschool voor de Kunsten, de Hogeschool Zuyd en de Hanzehogeschool Groningen) nog sluitende afspraken worden gemaakt. De verschillende plannen kunnen na deze zorgvuldige voorbereiding en toetsing verder invulling krijgen, overeenkomstig hetgeen in de subsidiebeschikking is aangegeven. </antwoord>
      <antwoord nummer="3">Mw. Wiersema is via het Conservatorium van Amsterdam, onderdeel van de Amsterdamse Hogeschool voor de Kunsten, betrokken geweest bij de voorbereiding van de plannen voor het speciaal onderwijs. Deze hogeschool heeft daarbij vanuit haar perspectief een plan ontwikkeld. Andere hogescholen hebben vanuit andere – evenzeer legitieme – benaderingen en invalshoeken plannen ontwikkeld. Overigens heb ik begrepen dat mw. Wiersema ondertussen alle contacten met de Amsterdamse Hogeschool voor de Kunsten heeft verbroken; zij heeft aangegeven niet tevreden te zijn over de gevolgde procesgang en verwacht onverkorte financiële steun voor haar eigen plan. </antwoord>
      <antwoord nummer="4">Het is mij bekend dat de plannen die enkele conservatoria (hogescholen die de opleiding docent muziek verzorgen) hebben ontwikkeld voor het primair en het speciaal onderwijs zowel inhoudelijk als financieel van kanttekeningen zijn voorzien. Dit is normaal bij het ontwikkelen van plannen en een adequate toetsing daarvan. Van de penvoerende hogeschool begrijp ik dat in de aangehaalde veldraadpleging uiteindelijk de – op basis van de kanttekeningen bijgestelde verschillende – plannen positief zijn beoordeeld. De gekozen bredere aanpak en inzet is daarbij door betrokkenen onderschreven. De stelling dat (de betrokken) conservatoria niet de geschikte instellingen zijn om uitvoering te geven aan de doelstelling (verbetering van muziek in het primair onderwijs en speciaal onderwijs) wordt daarmee niet gestaafd ic. zelfs genuanceerd. </antwoord>
      <antwoord nummer="5">Van de penvoerende hogeschool begrijp ik dat het Conservatorium van Amsterdam nadrukkelijk betrokken is geweest bij de inhoudelijke en procedurele voorbereiding voor de ontwikkeling en toetsing van plannen. In de gekozen procesgang hebben verschillende – maar zeker niet alle – opleidingen de keuze gemaakt om plannen in te dienen. Wat uiteindelijk telt is of deze plannen de toets der kritiek kunnen doorstaan. </antwoord>
      <antwoord nummer="6">Elk plan, inclusief voorstellen van het Conservatorium van Amsterdam, wordt in de gevolgde procesgang op eigen merites beoordeeld. Het is niet opportuun om een specifiek project daarbij ten koste van andere meer ontwikkelingsruimte te geven dan inhoudelijk en financieel gerechtvaardigd is. Ingrijpen acht ik dan ook niet nodig of wenselijk. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="28 000 VIII" documentnummer="43">Kamerstuk 28 000 VIII, nr. 43</noot>
         <noot nummer="2" documenttype="Kamerstuk" kamerstuk-id="28 000 VIII" documentnummer="90">Kamerstuk 28 000 VIII, nr. 90</noot>
         <noot nummer="3" documenttype="Kamerstuk" kamerstuk-id="28 000 VIII" documentnummer="105">Kamerstuk 28 000 VIII, nr. 105</noot>
      </noten>
   </antwoorden>
</kvr>
