<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Weekers en Van den Doel (beiden VVD) aan de minister van Volksgezondheid, Welzijn en Sport en de staatssecretaris van Binnenlandse Zaken en Koninkrijksrelaties over een communicatiesysteem voor ambulances. (Ingezonden 21 november 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12810
</item>
         <item attribuut="Inhoud">Vragen over de wenselijkheid van en de mogelijke problemen door een nieuw communicatiesysteem voor ambulances. (Telegraaf 14 november 2000).</item>
         <item attribuut="Rubriek">Communicatie, media en informatievoorziening (Telecommunicatie) Gezondheidszorg (Maatschappelijke gezondheidszorg)</item>
         <item attribuut="Trefwoorden">Ambulancevervoer Telecommunicatie</item>
         <item attribuut="Vindplaats">Kamervragen met antwoord 2000-2001, nr. 416, Tweede Kamer</item>
         <item attribuut="Vraagnr_bij_indiening">2000102530</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Weekers</persoon>
            <persoon partij="VVD">Van den Doel</persoon>
         </item>
         <item attribuut="Datum_reaktie">2000-12-19</item>
         <item attribuut="Datum_indiening">2000-11-21</item>
         <item attribuut="Document-id">KVR12810</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="861" allpagenumbers="861 862" vetnummer="2000102530" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12810" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="416" onderwerp="" indiendatum="2000-11-21">
         <vrager partij="VVD" oorsprong="parlement">Weekers</vrager>
         <vrager partij="VVD" oorsprong="parlement">Van den Doel</vrager>
         <vraagt-aan>de minister van Volksgezondheid, Welzijn en Sport en de staatssecretaris van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2000-12-19">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de staatssecretaris van Binnenlandse Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht waarin melding wordt gemaakt dat de ambulancezorg in gevaar komt door een nieuw duur communicatiesysteem? <voetnoot nummer="1"/>
      </vraag>
      <vraag nummer="2">Bent u op de hoogte van de uitspraken van de voorzitter van de Landelijke Federatie Ambulancezorg, de heer Cassee, die stelt dat het zogenoemde C2000-systeem volstrekt niet toegesneden is op het ambulancevervoer? </vraag>
      <vraag nummer="3">Deelt u de mening dat door dit dure project de ambulancezorg verder in gevaar komt? Zo ja, waarom, zo neen, waarom niet? </vraag>
      <vraag nummer="4">Kunt u aangeven welke meerwaarde het C2000-systeem heeft voor het ambulancevervoer in Nederland? </vraag>
      <vraag nummer="5">Kunt u reageren op de in het artikel genoemde stelling dat het C2000-systeem bij invoering alweer verouderd zal blijken te zijn? </vraag>
      <noten afkomstig="vraag">
         <noot nummer="1" datum="2000-11-14" bron="De Telegraaf,">De Telegraaf,, 14 november 2000</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het is mij bekend dat de voorzitter van de LFAZ heeft gesteld dat de functionele eisen die de ambulancesector stelt aan een nieuw radiocommunicatiesysteem minder zwaar zijn dan de functionele eisen zoals die zijn vastgesteld voor C2000. De eisen aan C2000 zijn gebaseerd op het uitgangspunt dat C2000 een communicatiesysteem is voor alle hulpverleningsdiensten. Deze eisen volgen uit de werkprocessen van de hulpverleningsdiensten, waaronder die van de ambulancediensten en de Centrale Posten Ambulancevervoer, en hebben in 1996 geleid tot een Landelijk Programma van Eisen, dat in overeenstemming met de koepelorganisaties van alle betrokken disciplines tot stand is gekomen. De Tweede Kamer is daarover op 25 november 1996 geïnformeerd (Kamerstukken 1996–1997 25 124, nr. 1). Deze werkprocessen zijn in de afgelopen vier jaar niet belangrijk veranderd. Ook recent is, met instemming van de LFAZ, de Landelijke Stuurgroep C2000 akkoord gegaan met de zogenoemde Proef in de Proef, die als uitgangspunt het in 1996 vastgestelde Landelijk Programma van Eisen heeft (zie de voortgangsrapportage aan de Tweede Kamer (Kamerstukken 1999–2000 25 124, nr. 16) van 31 mei 2000). lk concludeer dan ook dat de functionele eisen aan C2000 ook zijn toegesneden op de ambulancezorg. </antwoord>
      <antwoord nummer="3">Neen. De kosten die in het artikel staan genoemd, komen niet overeen met de verwachte kosten. In de komende voortgangsrapportage C2000 (gepland januari 2001) zult u worden geïnformeerd over het actuele projectbudget. Het aandeel van de ambulancesector in deze kosten bedraagt naar verwachting f 30 mln voor wat betreft de investeringen en is afhankelijk van de behoeftestelling van deze sector ten aanzien van de radiobediensystemen en de randapparatuur. Het aandeel van VWS cq. de ambulancesector in de exploitatiekosten bedraagt naar verwachting f 17 mln per jaar en geen f 50 mln zoals in het artikel staat. De wijze van verdeling van deze kosten tussen VWS en de ambulancesector is momenteel onderwerp van overleg. De kosten die gemoeid zijn met C2000 staan los van de activiteiten die worden verricht om de knelpunten in de basiszorg op te lossen. Als het kabinet besluit tot een landelijke uitrol van het C2000 netwerk, zal dat niet ten koste gaan van de zorg. </antwoord>
      <antwoord nummer="4">De huidige netwerken en de randapparatuur voor de ambulancezorg zijn technisch sterk verouderd. Vervanging is daarom onvermijdelijk. Het C2000-systeem zal voor de ambulancediensten een zeer modern landelijk (portofoon)dekkend digitaal radionetwerk zijn met een hoge mate van betrouwbaarheid. Ambulances kunnen, waar zij zich ook in het land bevinden, blijven communiceren met de eigen meldkamer. Daarbij biedt C2000 onder meer functionaliteiten als noodoproep, alarmering, één gezamenlijke frequentieband, versleuteling van spraak en data (privacy), zeer snelle gespreksopbouwtijd en meldkamerondersteuning. Deze functionaliteiten zijn zowel van belang voor de acute ambulancezorg als voor de niet-acute ambulancezorg. Bij de ramp in Enschede is bovendien gebleken dat door overbelasting en het uitvallen van zenders het GSM-netwerk niet functioneerde. GSM is dus geen alternatief voor C2000. Ook het nog aan te leggen UMTS-netwerk zal enkele essentiële functionaliteiten missen die C2000 wel heeft. Het feit dat GMS/UMTS voor de hulpverleningsdiensten geen oplossing biedt is u, naar aanleiding van het onderzoek van TNO-FEL terzake, ook gemeld in Kamerbrief EIB2000/U72344 van 31 mei 2000 van de Staatssecretaris van Binnenlandse Zaken en Koninkrijksrelaties. </antwoord>
      <antwoord nummer="5">ln tegenstelling tot wat in het artikel staat vermeld, is het C2000-systeem niet in 1996 uitgekozen maar in 1999. Toen is het contract met TetraNed voor de levering van het radionetwerk ondertekend. Portofoons, mobilofoons en radiobediensystemen worden eerst nu aangeschaft. Er is dus sprake van de laatste stand der techniek. De apparatuur zal worden geleverd door zeer bekende multinationals die ook in de commerciële telefonie hun sporen ruimschoots hebben verdiend. Dat het hier de laatste stand der techniek betreft, wordt ondersteund door het feit dat naast eerder België, onlangs ook het Verenigd Koninkrijk voor een gelijksoortig systeem als C2000 heeft gekozen en Duitsland op het punt staat dit te doen. Het C2000-systeem wordt thans ingevoerd in de Startregio Amsterdam en kan in 2004 in geheel Nederland zijn ingevoerd. </antwoord>
      <noten afkomstig="antwoord"/>
   </antwoorden>
</kvr>
