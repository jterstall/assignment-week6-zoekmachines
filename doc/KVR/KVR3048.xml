<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hessing, Remkes en Voûte-Droste (allen VVD) over het mededingingsbeleid van de Europese Unie. (Ingezonden 4 april 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3048
</item>
         <item attribuut="Inhoud">Betreft vragen naar aanleiding van een amendement nr. 207 inzake diensten van algemeen belang (ingediend door de de leden Giovanni en Lalumière).</item>
         <item attribuut="Rubriek">Handel en economie (Mededinging)</item>
         <item attribuut="Trefwoorden">Mededinging</item>
         <item attribuut="Vindplaats">Kamervragen met antwoord 1995-1996, nr. 1093, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="VVD">Hessing</persoon>
            <persoon partij="VVD">Remkes</persoon>
            <persoon partij="VVD">Voûte-Droste</persoon>
         </item>
         <item attribuut="Datum_reaktie">1996-05-07</item>
         <item attribuut="Datum_indiening">1996-04-04</item>
         <item attribuut="Document-id">KVR3048</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2225" allpagenumbers="2225 2226" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1093" onderwerp="" indiendatum="1996-04-4">
         <vrager partij="VVD" oorsprong="parlement">Hessing</vrager>
         <vrager partij="VVD" oorsprong="parlement">Remkes</vrager>
         <vrager partij="VVD" oorsprong="parlement">Voûte-Droste</vrager>
         <vraagt-aan/>
      </vraagdata>
      <antwoorddata antwoorddatum="1996-05-7">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder>de minister van Verkeer en Waterstaat en de staatssecretaris van Buitenlandse Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Heeft het Europees Parlement een amendement aangenomen dat ertoe strekt te bevorderen, dat enkele artikelen van het EG-verdrag worden gewijzigd door vermelding van diensten van algemeen belang? a) </vraag>
      <vraag nummer="2">Deelt u onze indruk, dat hiermee wordt beoogd het mededingingsbeleid van de EU niet van toepassing te doen zijn op sectoren zoals energie, openbaar vervoer, postdiensten en telecommunicatie, en dat daarmee ernstige afbreuk zou worden gedaan aan de interne markt en dat dat een zeer ongewenste ontwikkeling zou zijn? </vraag>
      <vraag nummer="3">Wat is, tegen deze achtergrond, uw mening over de zinsnede in de Conclusies van het Voorzitterschap van de Europese Raad b) inzake «the question between competition and the principles of universal access to essential services in the citizen’s interest»? Duidt dit op een poging tot beperking van het mededingingsbeleid? </vraag>
      <vraag nummer="4">Bent u bereid in de verschillende EU-Ministerraden hier bezwaar tegen te maken en er zorg voor te dragen dat een dergelijke wijziging van het EG-verdrag niet tot stand komt? Welke andere stappen gaat u in dit verband ondernemen? a) Europees Parlement: amendement 207 (A4-0068/207) op het verslag Dury en May-Weggen (A4-0068/96). b) Conclusies van het Voorzitterschap van de Europese Raad, Turijn, 29 maart 1996. </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. Het Europees Parlement heeft in zijn resolutie van 13 maart 1996, amendement nr. 207 van de leden De Giovanni (PSE) en Lalumie`re (ARE) inzake de diensten van algemeen belang aangenomen. Het betreffende amendement betreft het opnemen van de dienst van algemeen belang in artikel B van het EU-Verdrag en in de artikelen 90, derde lid, en 100A van het EG-Verdrag. </antwoord>
      <antwoord nummer="2">Ik deel de zorg van bovengenoemde leden dat een te sterke nadruk op diensten van algemeen belang ten koste kan gaan van de werking van de Interne Markt en daarmee de concurrentiepositie van bedrijven in de Europese Unie kan schaden. In dit verband wil ik er op wijzen dat het Verdrag reeds een gebalanceerde afweging kent tussen de sociale en economische doelstellingen van de Europese Unie. Artikel 90, tweede lid, van het Verdrag, geeft de lidstaten de mogelijkheid af te wijken van de mededingingsregels van het Verdrag, voor zover de mededingingsregels het aan ondernemingen die door de lidstaten belast zijn met diensten van algemeen economisch belang, verhinderen hun taak uit te voeren. De Commissie heeft de plicht, via het derde lid van artikel 90 van het Verdrag, er op toe te zien dat deze uitzondering van de mededingingsregels niet misbruikt wordt. De Commissie heeft hier een zelfstandige bevoegdheid passende richtlijnen of beschikkingen tot de lidstaten te richten. Ook artikel 100A van het Verdrag houdt reeds rekening met de belangen van de Europese burgers. Het derde lid van dit artikel legt de Commissie de plicht op om bij haar voorstellen in het kader van de instelling en de werking van de Interne Markt uit te gaan van een hoog beschermingsniveau op de gebieden volksgezondheid, veiligheid, milieubescherming en consumentenbescherming. Een verdere nadruk, via wijziging van het Verdrag, op de diensten van algemeen belang ten koste van de werking van de Interne Markt is naar mijn mening ongewenst. Met name het eventuele schrappen van de zelfstandige bevoegdheid van de Commissie in artikel 90, derde lid, om op te kunnen treden tegen misbruik van de mededingingsregels door overheidsondernemingen of ondernemingen met bijzondere of exclusieve rechten, baart mij zorgen. De materie¨le consequenties van deze wijziging zijn verstrekkend. Via de diensten van algemeen belang kunnen de lidstaten grote sectoren van de economie (de diensten van algemeen belang komen met name voor in de sectoren telecommunicatie, vervoer, energie- en watervoorziening) aan de werking van de mededingingsregels onttrekken. Naast het veroorzaken van ernstige concurrentieverstoring binnen de Interne Markt, die zich overigens zal uitstrekken tot aangrenzende sectoren van de economie, beperkt het uitzonderen van de marktwerking van deze belangrijke sectoren tevens de reikwijdte van de economische convergentie in het kader van de EMU. </antwoord>
      <antwoord nummer="3">Een onderscheid dient gemaakt te worden tussen diensten van algemeen belang, waarbij bepaalde economische activiteiten door middel van het verlenen van exclusieve rechten aan ondernemingen vrijgesteld wordt van concurrentie, en universele dienstverlening, waarbij het er om gaat de toegankelijkheid van bepaalde vormen van dienstverlening voor de burgers te waarborgen in een situatie waarbij juist concurrentie wordt gecree¨erd in een voorheen exclusieve sector. De door de leden vermelde conclusie van de Europese Raad te Turijn vermeldt slechts dat de IGC zich ook zou kunnen buigen over de vraag naar de verenigbaarheid van concurrentie enerzijds en de beginselen van de universele toegang tot essentie¨le dienstverlening in het belang van de burgers anderzijds. Nederland is geen voorstander van het eventueel opnemen van bepalingen inzake universele dienstverlening in het Verdrag. Wel is het onderwerp universele dienstverlening op dit moment aan de orde in de Telecommunicatieraad te Brussel, met name in het kader van de Europese liberalisatie van de telecommunicatiesector. Van groot belang is derhalve de vraag hoe aan het begrip universele dienstverlening nadere inhoud wordt gegeven. Uitgangspunt van de regering hierbij is een zo beperkt mogelijke definitie van het begrip universele dienstverlening, omdat een ruime definitie van de universele dienstverlening aanleiding kan geven tot het cree¨ren van barrie`res voor nieuwe markttoetreders in sectoren die juist geliberaliseerd dienen te worden. </antwoord>
      <antwoord nummer="4">Ook hier moet een onderscheid gemaakt worden tussen het opnemen van het begrip diensten van algemeen belang in het Verdrag en het geven van een nadere inhoud aan het begrip universele dienstverlening al naar gelang het onderwerp van de verschillende Europese liberalisatiemaatregelen. Zowel de algemene verhouding tussen universele dienstverlening en concurrentie als het opnemen van de diensten van algemeen belang in het Verdrag kunnen aan de orde komen in de IGC. In de betreffende onderhandelingsgremia zal Nederland voor wat betreft de universele dienstverlening het standpunt uitdragen zoals beschreven onder 3. Voor wat betreft het opnemen van de dienst en van algemeen economisch belang is het uitgangspunt van de regering dat Nederland geen voorstander is van de wijziging van het Verdrag ten behoeve van het opnemen van de diensten van algemeen belang in het Verdrag. </antwoord>
      <noten afkomstig="antwoord"/>
   </antwoorden>
</kvr>
