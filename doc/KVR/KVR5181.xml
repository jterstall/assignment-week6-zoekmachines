<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van de Camp (CDA) over lesuitval in het voortgezet onderwijs. (Ingezonden 18 juni 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5181
</item>
         <item attribuut="Inhoud">Vragen over geplande lesuitval in het voortgezet onderwijs vanwege bijv. docentenvergaderingen terwijl de schoolvakanties nog niet begonnen zijn.</item>
         <item attribuut="Rubriek">Voortgezet onderwijs (Kwaliteit van het voortgezet onderwijs)</item>
         <item attribuut="Trefwoorden">Kwaliteit van het voortgezet onderwijs Vakanties</item>
         <item attribuut="Vindplaats">Kamervragen met antwoord 1996-1997, nr. 1433, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="CDA">Van de Camp</persoon>
         </item>
         <item attribuut="Datum_reaktie">1997-06-20</item>
         <item attribuut="Datum_indiening">1997-06-18</item>
         <item attribuut="Document-id">KVR5181</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2925" allpagenumbers="2925 2926" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1433" onderwerp="" indiendatum="1997-06-18">
         <vrager partij="CDA" oorsprong="parlement">Van de Camp</vrager>
         <vraagt-aan/>
      </vraagdata>
      <antwoorddata antwoorddatum="1997-06-20">
         <antwoorder functie="staatssecretaris" ministerie="Onderwijs, Cultuur en Wetenschappen">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennis genomen van het veelvuldig voorkomen van het voortijdig wegsturen van de leerlingen door schooldirecties in het voortgezet onderwijs vanwege docentenvergaderingen terwijl de schoolvakantie nog niet begonnen is? <voetnoot nummer="1"/>
      </vraag>
      <vraag nummer="2">Kunt u aangeven in welke mate het aantal lessen wordt verminderd op jaarbasis? </vraag>
      <vraag nummer="3">Bent u bereid hier op korte termijn nader onderzoek naar te doen en na te gaan welke mogelijkheden er zijn om onnodig lesuitval te voorkomen in het volgend schooljaar? </vraag>
      <vraag nummer="4">Bent u bereid daarbij tevens na te gaan in hoeverre het mogelijk is schoolvergaderingen te verplaatsen naar de eerste weken van de schoolvakantie? </vraag>
      <noten afkomstig="vraag">
         <noot nummer="1" datum="1997-06-14" bron="Schooljournaal">Schooljournaal, 14 juni 1997</noot>
      </noten>
   </vragen>
   <antwoorden aantal="4">
      <antwoord nummer="1" voetnoot="1">Ja. De problematiek van geplande lesuitval, waarvan het voortijdig beëindigen van het schooljaar onderdeel uitmaakt, is mij bekend. Zie mijn brief van 26 april 1996 <voetnoot nummer="1"/>, waarin ik ook speciale aandacht besteed aan lesuitval in verband met de afsluiting van het schooljaar. </antwoord>
      <antwoord nummer="2">Deze vraag is moeilijk in zijn algemeenheid te beantwoorden. Er zijn namelijk grote verschillen tussen de individuele scholen. Bovendien worden gedurende deze periode door sommige scholen activiteiten voor de leerlingen georganiseerd en door andere niet. Maar zelf als de school zich ten aanzien van deze vorm van lesuitval terughoudend opstelt, betekent vijf dagen (één schoolweek) voor de afsluiting van het schooljaar voor een school op jaarbasis 2,5% lesuitval. Ter vergelijking: uit het Inspectie-onderzoek naar lesuitval uit 1989 bleek dat de gemiddelde geplande lesuitval over een heel schooljaar voor vo-scholen 9% bedroeg. Ik heb geen aanwijzingen dat de situatie thans afwijkt van die in 1989. </antwoord>
      <antwoord nummer="3">Zoals ik u meedeelde in mijn brief van 26 april 1996, heb ik de VVO verzocht bouwstenen te leveren om te komen tot handreikingen voor de vo-scholen om de geplande lesuitval tegen te gaan. Helaas bleek dat het voor de VVO niet mogelijk was met voldoende gevarieerde voorbeelden te komen waarvan deze handreikingen zouden kunnen worden afgeleid. Vervolgens heb ik in overleg met de VVO het KPC gevraagd een onderzoek te doen op een beperkt aantal scholen, om te zien wat zij aan terugdringing van de planbare lesuitval deden. Dit onderzoek is inmiddels afgerond. Uit dit onderzoek komt een reeks van maatregelen naar voren die scholen kunnen treffen ter bestrijding van lesuitval. Ik heb moeten vaststellen, mede op basis van de bevindingen van het KPC, dat nog steeds voor veel vo-scholen geldt dat de geplande lesuitval nauwelijks als een probleem wordt gezien. Ik ben dan ook van plan om op korte termijn de besturenorganisaties en de VVO uit te nodigen voor een gesprek over dit onderwerp om te bezien welke maatregelen zullen worden genomen om deze lesuitval terug te dringen. Overigens gaat de Inspectie nu al na hoeveel lesuitval gemoeid is met de jaarafsluiting en spreekt scholen met een hoge lesuitval hierop aan. Hierbij gaat zij ook na of en zo ja welke lesvervangende activiteiten de school voor die periode heeft gepland. </antwoord>
      <antwoord nummer="4">Ik heb reeds aangegeven dat naar mijn overtuiging de omvang van de geplande lesuitval te hoog is en in deze omvang niet is te rechtvaardigen. Reeds eerder heb ik naar aanleiding van een vraag van de Tweede Kamer laten uitzoeken of volgens de vigerende wet- en regelgeving het noodzakelijk is dat alle docenten bij de rapportvergaderingen aanwezig zijn: dit is niet het geval. Er zijn echter scholen die ervan uitgaan dat de gezamenlijke lerarenvergadering moet beslissen over de overgang van alle leerlingen. Ik zal hierover afspraken maken met de besturenorganisaties en de VVO. De mogelijkheid schoolvergaderingen te verplaatsen naar het begin van de schoolvakantie zal ik aan de orde stellen in het gesprek met de besturenorganisaties en de VVO. Rapportvergaderingen lenen zich daar overigens minder goed voor, aangezien de leerlingen voor het einde van het schooljaar moeten weten of ze zijn overgegaan. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="24 400 VIII" documentnummer="82">Kamerstuk 24 400 VIII, nr. 82</noot>
      </noten>
   </antwoorden>
</kvr>
