<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over openbaarheid van medische gegevens. (Ingezonden 8 april 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6919
</item>
         <item attribuut="Inhoud">Vragen over privacy van werknemers naar aanleiding van de uitspraak van de Centrale Raad van Beroep van 25 februari 1998 inzake artikel 88h van de WAO betreffende categorische uitsluiting van openbare behandeling van zaken die betrekking hebben op medische gegevens. De Raad acht deze bepaling strijdig met het voorschrift van artikel 6, eerste lid, van het EVRM.</item>
         <item attribuut="Rubriek">Arbeid (Werknemers) Rechterlijke organisatie (Algemeen) Staats- en bestuursrecht (Privacy)</item>
         <item attribuut="Trefwoorden">Privacy Rechtspraak Werknemers</item>
         <item attribuut="Vindplaats">Kamervragen met antwoord 1997-1998, nr. 1073, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1998-04-10</item>
         <item attribuut="Datum_indiening">1998-04-08</item>
         <item attribuut="Document-id">KVR6919</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2199" allpagenumbers="2199 2200" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6919" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1073" onderwerp="" indiendatum="1998-04-8">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="1998-04-10">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van een uitspraak van de Centrale Raad van Beroep van 25 februari jl., waarbij de Raad zich ambtshalve uitspreekt over het bij de wet Pemba ingevoerde artikel 88h van de WAO (nummer 96/7142 AAW/WAO, inzake Azaid/LISV)? </vraag>
      <vraag nummer="2">Wat is uw oordeel over de uitspraak van de Raad dat een categorische uitsluiting van openbare behandeling, voor zover een zaak betrekking heeft op medische gegevens, zich niet verdraagt met artikel 6, eerste lid van het Europees Verdrag inzake de rechten van de mens? </vraag>
      <vraag nummer="3" voetnoot="1">Hoe verhoudt zich deze uitspraak tot de mededeling op blz. 53 van de Memorie van Toelichting bij het wetsvoorstel Pemba dat bij de vormgeving van de getroffen regeling toepasselijke bepalingen van de Grondwet en internationale verdragen in acht zijn genomen? <voetnoot nummer="1"/>
      </vraag>
      <vraag nummer="4" voetnoot="2">Deelt u de opvatting dat de uitspraak van de CRvB een bres schiet in de door u in de Memorie van Toelichting van het wetsvoorstel Pemba <voetnoot nummer="2"/>gegeven waarborg voor de privacy van werknemers? Zo ja, in hoeverre is het mogelijk deze waarborg alsnog (beter) te realiseren? </vraag>
      <vraag nummer="5">Zullen lagere rechters nu telkens een afweging moeten maken tussen de (grond)rechten van werkgever en werknemer bij de behandeling van WAO-zaken? In hoeverre bestaat het risico van een zwaardere belasting van de Rechtbanken? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="24 698" documentnummer="3" documentpagina="53">Kamerstuk 24 698, nr. 3, blz. 53</noot>
         <noot nummer="2" documenttype="Kamerstuk" kamerstuk-id="24 698" documentnummer="3">Kamerstuk 24 698, nr. 3</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De Centrale Raad van Beroep heeft geoordeeld dat een categorische uitsluiting van openbare behandeling zich niet verdraagt met het voorschrift van artikel 6, eerste lid, van het EVRM. Daarbij overweegt de Raad dat het Europese Hof binnen de beperkingen van de tweede volzin van artikel 6, eerste lid, de mogelijkheid heeft aanvaard dat procespartijen uitdrukkelijk en ondubbelzinnig afstand doen van het recht op een openbare behandeling, mits dit niet in strijd is met enig gewichtig openbaar belang. De Raad verwijst in dit verband naar het arrest Hakansson en Sturesson vs. Zweden, 21 februari 1990, series A, vol. 171. Voorts overweegt de Raad dat de omstandigheden van het geval een inbreuk op de openbaarheid dienen te rechtvaardigen. De Centrale Raad is kennelijk van oordeel dat die rechtvaardiging bij de toepassing van artikel 88h, eerste lid, van de WAO niet zonder meer aanwezig is. </antwoord>
      <antwoord nummer="3">In artikel 88h, eerste lid, van de WAO wordt bepaald dat het onderzoek ter zitting met gesloten deuren plaatsvindt in het geval het onderzoek betrekking heeft op medische gegevens. In deze specifieke omstandigheden heeft de wetgever geoordeeld dat de beslotenheid van de zitting in het licht van artikel 6 EVRM geoorloofd is. De uitspraak van de Centrale Raad maakt uitzonderingen hierop mogelijk, maar laat overigens de door de wetgever gegeven hoofdregel in stand. </antwoord>
      <antwoord nummer="4">Nee, in die zin dat de Centrale Raad in de uitspraak uitdrukkelijk aangeeft dat de behandeling in beginsel met gesloten deuren dient plaats te vinden indien het onderzoek betrekking heeft op medische gegevens. Er is geen aanleiding om te veronderstellen dat de door de Raad toegestane uitzondering niet beperkt blijft tot uitzonderlijke situaties. Anders dan uit de berichten in de pers zou kunnen worden afgeleid betekent de uitspraak niet dat de werkgever nu zonder toestemming van de werknemer inzage kan verkrijgen in diens medische dossier; dat blijft onverminderd voorbehouden aan een arts-gemachtigde van de werkgever. Ik heb in dit licht evenmin aanleiding te veronderstellen dat de privacy van de werknemer niet voldoende gewaarborgd zou zijn. </antwoord>
      <antwoord nummer="5">Als gevolg van de uitspraak van de Centrale Raad kunnen zich situaties voordoen waarin de rechter de in de vraagstelling bedoelde afweging zal moeten maken. Zonder concrete aanleiding zal een dergelijke afweging niet behoeven plaats te vinden. Uitgangspunt is immers dat behandeling met gesloten deuren plaatsvindt. Gelet op het voorgaande acht ik het risico van een zwaardere belasting van de rechtbanken beperkt van aard. </antwoord>
      <noten afkomstig="antwoord"/>
   </antwoorden>
</kvr>
