<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Smits en Van Dijken (beiden PvdA) aan de staatssecretaris van Volksgezondheid Welzijn en Sport over de bekostiging door middel van een PGB gecombineerd met zorg in natura. (Ingezonden 11 juli 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23666
</item>
         <item attribuut="Inhoud">Door de aanscherping van de regels is het moeilijker geworden PGB te krijgen. In het voorbeeld van de vragensteller is voor de verzorging van een dochter thuis het PGB niet meer beschikbaar.</item>
         <item attribuut="Rubriek">Gezondheidszorg (Zorgverzekeringen) Welzijn (Verstandelijk gehandicapten)</item>
         <item attribuut="Trefwoorden">Gehandicapten Ziektekostenverzekeringen</item>
         <item attribuut="Vindplaats">Kamervragen met antwoord 2004-2005, nr. 2226, Tweede Kamer</item>
         <item attribuut="Vraagnr_bij_indiening">2040517970</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Smits</persoon>
            <persoon partij="PvdA">Van Dijken</persoon>
         </item>
         <item attribuut="Datum_reaktie">2005-08-25</item>
         <item attribuut="Datum_indiening">2005-07-11</item>
         <item attribuut="Document-id">KVR23666</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4445" allpagenumbers="4445 4446" vetnummer="2040517970" code="0405tkkvr2226" lopendefooter="Tweede Kamer, vergaderjaar 2004–2005, Aanhangsel" filenaam="KVR23666" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2226" onderwerp="" indiendatum="2005-07-11">
         <vrager partij="PvdA" oorsprong="parlement">Smits</vrager>
         <vrager partij="PvdA" oorsprong="parlement">Van Dijken</vrager>
         <vraagt-aan>de staatssecretaris van Volksgezondheid Welzijn en Sport</vraagt-aan>
      </vraagdata>
      <antwoorddata antwoorddatum="2005-08-25">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u op de hoogte van de problematiek zoals geschetst in de brief van de familie X 12 juni 2005? <voetnoot nummer="1"/>
      </vraag>
      <vraag nummer="2">Acht u het correct dat er maximale flexibiliteit wordt nagestreefd in de zorg voor mensen met een handicap door de bekostiging maximaal te flexibiliseren en de combinatie van een Persoons Gebonden Budget (PGB) en zorg in nature (ZIN) open te houden? Zo neen, waarom niet? </vraag>
      <vraag nummer="3" voetnoot="2">Wie is verantwoordelijk voor de bekostiging van de verzorging van de dochter van de familie X wanneer zij niet op De Pluryn Werkenrode <voetnoot nummer="2"/>verblijft, ongeveer 165 dagen per jaar? </vraag>
      <vraag nummer="4">Is uw inzet om met de verscherpte regeling dubbele bekostiging van verzorging en begeleiding te voorkomen? </vraag>
      <vraag nummer="5">Deelt u de mening dat in deze casus sprake zal zijn van een dubbele bekostiging wanneer De Pluryn Werkenrode voor ca. 200 dagen ZIN vergoed krijgt en de familie X daarnaast voor 165 dagen een PGB voor verzorging en begeleiding van hun dochter wanneer ze thuis verblijft? </vraag>
      <vraag nummer="6">Was het uw inzet om mensen zoals deze familie hun PGB, voor de ca. 165 dagen dat hun dochter thuis verblijft, te ontnemen toen de regels werden aangescherpt waardoor het verkrijgen van een PGB naast ZIN helemaal onmogelijk werd gemaakt? </vraag>
      <vraag nummer="7">Erkent u de onwenselijkheid van de feitelijk enig mogelijke oplossing binnen de huidige regelgeving, om kinderen en jongvolwassenen 365 dagen per jaar op basis van ZIN intramuraal te verplegen waardoor de binding met familie en het ouderlijk huis volledig wordt verbroken? Zo neen, waarom niet? </vraag>
      <vraag nummer="8">Wie is er verantwoordelijk voor het bieden van een oplossing in de onderhavige casus? </vraag>
      <vraag nummer="9">Wat adviseert u deze ouders te doen zodat zij hun dochter in de periodes dat zij geen ZIN ontvangt, ongeveer 165 dagen per jaar, thuis kunnen ontvangen en verzorgen? </vraag>
      <noten afkomstig="vraag">
         <noot nummer="1">Bijlage: Brief en bijlagen van de familie X, 12 juni 2005 zijn bekend bij de griffie van de Tweede Kamer</noot>
         <noot nummer="2">Uit de brief van 12 juni 2005 blijkt dat er voor ongeveer 200 dagen ZIN aan Pluryn Werkenrode wordt betaald</noot>
      </noten>
   </vragen>
   <antwoorden aantal="9">
      <antwoord nummer="1">Ja, in zoverre dat de familie X bij brief van 20 maart 2005 het ministerie van VWS heeft verzocht om hulp over de afwijzing van een aanvraag voor een persoonsgebonden budget (pgb). </antwoord>
      <antwoord nummer="2">Ik acht het correct dat er maximale flexibiliteit wordt nagestreefd in de zorg voor mensen met een handicap en het uitgangspunt is dan ook dat in principe een combinatie van een pgb en zorg in natura mogelijk is. Het is echter niet mogelijk dezelfde functie tegelijkertijd deels in natura en deels in een pgb te verstrekken. Een uitzondering hierop dient gemaakt te worden voor gevallen waarin de verzekerde voor zowel ondersteunende of activerende begeleiding in uren als in dagdelen is geïndiceerd. In deze gevallen moet het mogelijk zijn dat betrokkene de begeleiding gedurende de dagdelen in natura krijgt en de begeleiding over de geïndiceerde uren met behulp van een pgb inkoopt, of andersom. Voorts kan op grond van de pgb-regeling geen pgb worden verleend voor huishoudelijke verzorging, persoonlijke verzorging, verpleging of ondersteunende en activerende begeleiding, indien de verzekerde daarnaast voor verblijf is geïndiceerd en ook werkelijk gebruik maakt van de verblijfsindicatie. Verblijf wordt immers in combinatie met andere vormen van zorg bekostigd. Het toekennen van een pgb naast het leveren van verblijf in natura zou daarom tot een gedeeltelijk dubbele bekostiging leiden. In de onderhavige casus is de verzekerde geïndiceerd voor langdurig verblijf en verblijft in de AWBZ-instelling De Pluryn Werkenrode. De aanvraag voor een pgb om de zorg in de thuissituatie gedurende ongeveer 165 dagen per jaar te bekostigen heeft het zorgkantoor op grond van de regeling pgb-nieuwe-stijl afgewezen. Toekenning van een pgb is slechts mogelijk, indien de verzekerde de aanspraak op verblijf in een AWBZ-instelling niet tot gelding brengt. </antwoord>
      <antwoord nummer="3">In principe krijgt de verzekerde bij verblijf in een AWBZ-instelling alle geïndiceerde zorg van de desbetreffende AWBZ-instelling. Indien de AWBZ-instelling een AWBZ-budget ontvangt voor de functies huishoudelijke verzorging, persoonlijke verzorging, ondersteunende begeleiding, activerende begeleiding en verblijf dat gebaseerd is op een 24-uurs verblijf gedurende het gehele jaar, dient de financiering van de zorg in de thuissituatie uit het instellingsbudget van de AWBZ-instelling plaats te vinden. </antwoord>
      <antwoord nummer="4">Er is geen sprake van een verscherpte regeling. Het voorkomen van dubbele bekostiging van verzorging en begeleiding bestaat al sinds de invoering van het pgb-oude-stijl. Om dubbele bekostiging te voorkomen is het niet mogelijk een pgb te ontvangen naast 24-uurs verblijf in een AWBZ-instelling. </antwoord>
      <antwoord nummer="5">Neen, ik deel deze mening niet. In deze casus blijkt het zo te zijn dat de instelling voor het leveren van zorg gedurende 365 dagen wordt gefinancierd. Als de instelling feitelijk gedurende 200 dagen zorg levert, dient de zorgaanbieder voor de andere 165 dagen de financiële dekking van de zorg tot zijn verantwoordelijkheid te rekenen. Dit kan bijvoorbeeld door, als cliënt thuis bij de ouders verblijft, met een andere zorgaanbieder af te spreken dat deze gedurende de 165 dagen de zorg verleent. </antwoord>
      <antwoord nummer="6">Neen, het was niet mijn inzet om mensen zoals deze familie hun pgb voor de ca. 165 dagen dat hun dochter thuis verblijft, te ontnemen. Immers, de regels zijn niet aangescherpt waardoor het verkrijgen van een pgb naast ZIN helemaal onmogelijk werd gemaakt. Ook bij het pgb-oude-stijl is het niet mogelijk een pgb te verlenen naast verblijf in een AWBZ-instelling die een AWBZ-budget ontvangt dat gebaseerd is op een 24-uurs verblijf. </antwoord>
      <antwoord nummer="7">Ik erken de onwenselijkheid om kinderen en jongvolwassenen 365 dagen per jaar op basis van ZIN intramuraal te verplegen, waardoor de binding met familie en het ouderlijk huis volledig wordt verbroken. Daarom is de regelgeving dat de AWBZ-instelling die een AWBZ-budget ontvangt voor 24-uurs verblijf gedurende het gehele jaar, dient zorg te dragen voor de verzorging en begeleiding in de thuissituatie. Indien dit om logistieke redenen niet mogelijk is, dient de financiering van de benodigde zorg in de thuissituatie uit het instellingsbudget van de AWBZ-instelling plaats te vinden. </antwoord>
      <antwoord nummer="8">Het zorgkantoor dient ervoor zorg te dragen dat de verzekerde de geïndiceerde AWBZ-zorg tot gelding kan maken. Om ervoor te zorgen dat de dochter van familie X niet tussen wal en schip valt, heeft het zorgkantoor als oplossing voor de onderhavige casus gezorgd voor financiering van het verblijf in De Pluryn Werkenrode gedurende circa 200 dagen per jaar en van de thuiszorg voor de resterende 165 dagen per jaar die de dochter thuis verblijft. </antwoord>
      <antwoord nummer="9">Ik verwijs u hiervoor naar mijn antwoord op vraag 8. </antwoord>
      <noten afkomstig="antwoord"/>
   </antwoorden>
</kvr>
