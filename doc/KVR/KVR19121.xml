<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dijsselbloem (PvdA) aan de minister voor Vreemdelingenzaken en Integratie over de ontwikkelingen rond de oprichting van het Contactorgaan Moslims en Overheid (CMO). (Ingezonden 28 november 2003); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19121
</item>
         <item attribuut="Inhoud">Vragen over de samenstelling, achterban en oogmerk van het op te richten Contactorgaan Moslims en Overheid (CMO).</item>
         <item attribuut="Rubriek">Cultuur en taal (Overig) Staats- en bestuursrecht (Adviesorganen) Welzijn (Minderheden)</item>
         <item attribuut="Trefwoorden">Adviescolleges Godsdiensten</item>
         <item attribuut="Vindplaats">Kamervragen met antwoord 2003-2004, nr. 512, Tweede Kamer</item>
         <item attribuut="Vraagnr_bij_indiening">2030403870</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2003-12-17</item>
         <item attribuut="Datum_indiening">2003-11-28</item>
         <item attribuut="Document-id">KVR19121</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1091" allpagenumbers="1091 1092 1093" vetnummer="2030403870" code="0304tkkvr512" lopendefooter="Tweede Kamer, vergaderjaar 2003–2004, Aanhangsel" filenaam="KVR19121" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="512" onderwerp="" indiendatum="2003-11-28">
         <vrager partij="PvdA" oorsprong="parlement">Dijsselbloem</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2003-12-17">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="13">
      <vraag nummer="1">Wat is de stand van zaken rond de oprichting van het Contactorgaan Moslims en Overheid (CMO)? </vraag>
      <vraag nummer="2">Wat is uw oogmerk met het oprichten van het CMO? Komt dit oogmerk nog altijd overeen met het oorspronkelijke doel van uw ambtsvoorganger? </vraag>
      <vraag nummer="3">Houdt u vast aan de opdracht van uw ambtsvoorganger waarin sprake was van «landelijke islamitische (soennitische) organisaties»? Zo ja waarom alleen soennitische organisaties? </vraag>
      <vraag nummer="4">Welke organisaties gaan deel uit maken van het CMO? </vraag>
      <vraag nummer="5">Wat zijn de toelatingscriteria voor het CMO en zijn deze na of in overleg met u tot stand gekomen? </vraag>
      <vraag nummer="6">Op welke wijze voorzien de criteria in een pluriforme samenstelling van het CMO? </vraag>
      <vraag nummer="7">Wat is de achtergrond van deze organisaties en welke doelgroepen vertegenwoordigen zij? </vraag>
      <vraag nummer="8">Hoe representatief zijn deze organisaties voor hun achterban? </vraag>
      <vraag nummer="9">Zijn alle islamitische stromingen in Nederland nu vertegenwoordigd? Zo neen, welke niet en waarom niet? </vraag>
      <vraag nummer="10">Zijn ook liberale islamitische organisaties vertegenwoordigd? Zo neen, waarom niet? </vraag>
      <vraag nummer="11">Zijn ook islamitische vrouwenorganisaties vertegenwoordigd? Zo neen, waarom niet? </vraag>
      <vraag nummer="12">Zijn ook islamitische jongerenorganisaties vertegenwoordigd? Zo neen, waarom niet? </vraag>
      <vraag nummer="13">Zijn er organisaties die deelnamen aan de voorbereidingsbijeenkomst, die afzien van lidmaatschap van het CMO? Zo ja, waarom? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">De werkgroep Contactorgaan Moslims en Overheid heeft op 6 juli 2002 een basisdocument opgesteld. De voorbereidende werkgroep onder voorzitterschap van de heer Sini heeft onlangs aangegeven dat de officiële oprichting van dit Contactorgaan binnenkort gestalte kan krijgen. Aan het Contactorgaan Moslims en Overheid nemen op dit moment zeven landelijke moslimorganisaties deel. Momenteel wordt er door de werkgroep gezocht naar een oprichtingsdatum in januari 2004, waarbij ik zelf aanwezig zal zijn. </antwoord>
      <antwoord nummer="2">Als de bewindspersoon verantwoordelijk voor de coördinatie van het integratiebeleid ben ik in beginsel bereid met het Contactorgaan Moslims en Overheid te overleggen over de maatschappelijke aangelegenheden inzake de islam en moslims in Nederland, voor zover in relatie staande tot de coördinatie van het integratiebeleid etnische minderheden en voor zover zulks geen aangelegenheden betreft die tot de bevoegdheden van de samenwerkingsverbanden ex Wet overleg minderheden (WOM) behoren. </antwoord>
      <antwoord nummer="3">Ik hecht grote waarde aan overleg over de maatschappelijke aspecten van het moslim zijn in Nederland. Daarnaast is het van belang dat het Contactorgaan Moslims en Overheid zich ook kan inzetten op andere overheden en kan bijdragen aan de maatschappelijke discussie over de dialoog tussen moslims en niet-moslims en het samenleven in onze multi-etnische samenleving. Tijdens een overleg tussen de minister voor Grote Steden- en Integratiebeleid en een aantal delegaties van landelijke soennitische-, alevitische- islamitische organisaties,, 23 mei 2001, werd de wenselijkheid geuit om verder te spreken over een representatief contactorgaan van landelijke islamitische organisaties in Nederland. Naar aanleiding hiervan nam de minister voor Grote Steden- en Integratiebeleid, op verzoek van de aanwezige organisaties, het initiatief om op 11 september 2001 «een bijeenkomst te faciliteren van de betrokken landelijke islamitische koepelorganisaties om te spreken over een contactorgaan aangaande zaken die moslims betreffen». Ik hecht eraan, evenals mijn ambtsvoorganger, om er op te wijzen dat er sprake was van een initiatief van de niet alleen landelijke soennitische organisaties om verder te overleggen en dat er geen sprake is van een opdracht. Voor zover bekend bestond er ten tijde van de instelling van de voorbereidende werkgroep Contactorgaan Moslims en Overheid geen sji’itische koepelorganisatie. Op 3 juli 2002 ontving de werkgroep Contactorgaan Moslims en Overheid echter een aanvraag tot toetreding van de vereniging Ahl al-Beyt, welke sinds december 2000 is ingeschreven bij de Kamer van Koophandel en naar eigen zeggen de belangen behartigt van «alle gemeenschappen en moskeeën uit de sji’itische groep van de Nederlandse moslim samenleving». </antwoord>
      <antwoord nummer="4">Naar het zich laat aanzien zullen zeven landelijke soennitische organisaties toetreden: ISN Islamitische Stichting Nederland MGN Milli Görüs Noord Nederland NIF Nederlandse Islamitische Federatie NMR Nederlandse Moslim Raad TICF Turks Islamitische Culturele Federatie UMMON Unie van Marokkaanse Moskee Organisaties in Nederland WIM World Islamic Mission </antwoord>
      <antwoord nummer="5">De toelatingscriteria van het Contactorgaan Moslims en Overheid zijn in onderling overleg tot stand gekomen en weergegeven in het basisdocument. De concept-statuten zijn besproken in de werkgroep en zijn op 13 mei 2003 ter kennisneming voorgelegd aan de minister voor Vreemdelingenzaken en Integratie, aangezien de statuten de instemming van de coördinerend bewindspersoon behoeven. Daarbij zal de coördinerende bewindspersoon geen uitspraak doen over het Contactorgaan Moslims en Overheid als «zendende instantie», aangezien dat een aangelegenheid is van de bewindspersonen van Defensie en Justitie. </antwoord>
      <antwoord nummer="6">Het is aan de geloofsgemeenschappen zelf om te besluiten tot de criteria betreffende de toelating tot het Contactorgaan Moslims en Overheid. Het belangrijkste criterium voor de overheid is dat het Contactorgaan als geheel in afdoende mate als representatief voor de moslims in Nederland kan worden aangemerkt. In de conceptstatuten is opgenomen dat het Contactorgaan Moslims en Overheid binnen anderhalf jaar na haar oprichting een voorziening treft voor de vertegenwoordiging van niet-soennitische organisaties in het Algemeen Bestuur. Een honderd procent representatie is wellicht niet haalbaar. Zo heeft de Raad van Kerken het Interkerkelijk Contact in Overheidszaken (CIO) geformeerd, waarin ook niet alle kerkgenootschappen zitting hebben. Vooralsnog zullen de eerder genoemde landelijke koepelorganisaties,welke participeren in de werkgroep Contactorgaan Moslims en Overheid, deel uitmaken van het Contactorgaan Moslims en Overheid. Gezien het feit dat al deze organisaties een eigen achterban vertegenwoordigen, bestaande uit o.m. aangesloten moskeeën en lidorganisaties, kunnen deze organisaties gezamenlijk worden aangemerkt als voldoende representatief (circa tachtig procent) voor de moslimgemeenschap in Nederland.Ten aanzien van de toetreding van overige islamitische organisaties, gaat het Contactorgaan Moslims en Overheid uit van een groeimodel. Dit betekent dat uitbreiding van het aantal participerende organisaties niet op voorhand wordt uitgesloten. Het Contactorgaan Moslims en Overheid is, uitgaande van dit groeimodel en haar open en democratische structuur, gehouden om alle aanvragen tot toetreding in behandeling te nemen en beargumenteerd te beantwoorden. </antwoord>
      <antwoord nummer="7">De achtergrond van deze organisaties kunt u nalezen in het recent gepubliceerde advies «Imams in Nederland; wie leidt ze op?». De doelgroepen die vertegenwoordigd worden betreffen de Turkse, Marokkaanse en Surinaamse moslims. </antwoord>
      <antwoord nummer="8, 9, 10, 11 en 12">De islam telt een groot aantal richtingen, vooral soennitisch van aard, welke zich vooral naargelang het land van herkomst onderscheiden. Met de in aantal grootste gemeenschappen van Marokkaanse en van Turkse origine en de Surinaamse en Molukse moslimgroepen heeft de recente immigratie vanuit vooral Afghanistan, Bosnië-Herzegovina, Eritrea, Irak, Kosovo, Pakistan en Somalië tot de pluriformiteit van islam bijgedragen. Van de sjiïtische richting zijn enkele organisaties van geringere omvang bekend, oorspronkelijk uit Irak, Iran en Turkije. Een bijzondere vorm vertegenwoordigt het steeds meer op de voorgrond tredende Turkse alevitisme. Een afzonderlijke positie nemen de aanhangers van de Ahmadiyya-bewegingen en van de Baha’i Wereldreligie in. Over de inhoud van de theologische interpretaties van de islamitische onthoud ik mij van mijn bevindingen. De vertegenwoordiging van de organisaties dient tot stand te komen in overeenstemming met de gestelde criteria en statuten van het Contactorgaan Moslims en Overheid. Zoals weergegeven in het basisdocument, dient het Contactorgaan Moslims en Overheid zorg te dragen voor een evenwichtige afspiegeling van de moslimgemeenschap in Nederland. Ik kan geen uitspraken doen over de vertegenwoordiging van alle islamitische stromingen in Nederland, aangezien deze als zodanig niet geregistreerd staan. Met betrekking tot de vraag inzake deelname van jongeren- en vrouwen organisaties, dient er een onderscheid gemaakt te worden tussen de aan de deelnemende organisaties gelieerde jongeren- en vrouwenorganisaties en niet aan de deelnemende organisaties gelieerde organisaties. Voor laatstgenoemde organisaties is er de mogelijkheid om deel te nemen aan het Contactorgaan Moslims en Overheid. </antwoord>
      <antwoord nummer="13">De Federatie van Alevitische/Bektaschitische Sociale en Culturele Verenigingen in Nederland (HAK-DER) heeft geparticipeerd in een aantal besprekingen van de werkgroep Contactorgaan Moslims en Overheid en o.m. de gezamenlijke verklaring ondertekend n.a.v. de aanslagen in de VS op 11 september 2001. Bij de finale bijeenkomst op 6 juli 2002 gaf HAK-DER echter te kennen om haar moverende redenen geen prijs te stellen op deelname aan het Contactorgaan Moslims en Overheid. Overigens heeft de Hak. Der zich onlangs aangesloten bij de Humanitische alliantie (Volkskrant 6 december 2003). </antwoord>
      <noten afkomstig="antwoord"/>
   </antwoorden>
</kvr>
