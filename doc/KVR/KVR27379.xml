<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Bommel (SP) en Peters (GroenLinks) aan de minister van Buitenlandse Zaken over de mogelijke komst van president Mugabe naar Frankrijk. (Ingezonden 2 februari 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27379
</item>
         <item attribuut="Inhoud">Vragen naar aanleiding van bericht op website BBC over uitnodiging door Frankrijk aan president Mugabe van Zimbabwe voor de 24e conferentie van staatshoofden uit Afrika en Frankrijk (15 en 16 februari 2007, Cannes, Frankrijk). Volgens de indieners heeft Mugabe al eerder, tegen de sanctiebepalingen in, naar Frankrijk heeft kunnen reizen voor een vergadering. Indieners verwijzen naar een Gemeenschappelijk Standpunt over Zimbabwe waarin een visumban voor Mugabe is opgenomen, met als enige uitzondering bijeenkomsten die door de EU zijn geïnitieerd of de democratie in Zimbabwe bevorderen. Indieners bepleiten het verlengen van genoemd Standpunt, ook na 20 februari 2007.</item>
         <item attribuut="Rubriek">Handel en economie (Handelsbelemmeringen) Staats- en bestuursrecht (Grondrechten)</item>
         <item attribuut="Trefwoorden">Afrika Economische sancties Frankrijk Mensenrechten Zimbabwe</item>
         <item attribuut="Vindplaats">Kamervragen met antwoord 2006-2007, nr. 868, Tweede Kamer</item>
         <item attribuut="Vraagnr_bij_indiening">2060707000</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SP">Van Bommel</persoon>
            <persoon partij="GroenLinks">Peters</persoon>
         </item>
         <item attribuut="Datum_reaktie">2007-02-20</item>
         <item attribuut="Datum_indiening">2007-02-02</item>
         <item attribuut="Document-id">KVR27379</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1863" allpagenumbers="1863 1864" vetnummer="2060707000" code="0607tkkvr868" lopendefooter="Tweede Kamer, vergaderjaar 2006–2007, Aanhangsel" filenaam="KVR27379" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="868" onderwerp="" indiendatum="2007-02-2">
         <vrager partij="SP" oorsprong="parlement">Van Bommel</vrager>
         <vrager partij="GroenLinks" oorsprong="parlement">Peters</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2007-02-20">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het waar dat president Mugabe van Zimbabwe in het verleden – tegen de sanctiebepalingen in – naar Frankrijk kon reizen voor een vergadering die noch door de Europese Unie werd geïnitieerd, noch de democratie in Zimbabwe bevorderde? <voetnoot nummer="1"/>
      </vraag>
      <vraag nummer="2" voetnoot="2">Deelt u de opvatting dat het Gemeenschappelijk Standpunt ten opzichte van Zimbabwe <voetnoot nummer="2"/>, waarin een visumban voor personen betrokken bij het regime Mugabe is opgenomen met uitzondering van «humanitaire noden of bij vergaderingen van intergouvernementele instanties, met inbegrip van door de Europese Unie geïnitieerde vergaderingen, [...], wanneer een politieke dialoog wordt gevoerd waarbij de democratie, de mensenrechten en de rechtsstaat in Zimbabwe rechtstreeks worden bevorderd», die loopt tot 20 februari 2007, ook na die datum dient te worden voortgezet? Indien ja, wat gaat u doen om dit te bewerkstelligen? Indien neen, waarom niet? </vraag>
      <vraag nummer="3">Zijn er in het laatste half jaar verzoeken gedaan tot ontheffing van deze visumban? Zo ja, welke personen en bijeenkomsten betrof dit? Heeft u overeenkomstig de bepalingen in het Gemeenschappelijk Standpunt bezwaar aangetekend tegen dergelijke verzoeken tot ontheffing? </vraag>
      <vraag nummer="4" voetnoot="3">Bent u bekend met de berichten dat de Franse regering president Mugabe voor de 24e conferentie van de staatshoofden uit Afrika en Frankrijk die gehouden zal worden op 15 en16 februari 2007 in Cannes, zal uitnodigen? <voetnoot nummer="3"/>Kunt u deze uitnodiging bevestigen of kunt u een uitnodiging voor deze conferentie voor een andere persoon die op de sanctielijst staat bevestigen? </vraag>
      <vraag nummer="5">Deelt u de opvatting dat een uitnodiging door Frankrijk aan personen die op de Europese sanctielijst staan, en voor wie een visumban geldt, in tegenspraak is met de gezamenlijke EU-positie ten aanzien van Zimbabwe? Zo ja, bent u bereid om binnen de verplichte 48 uur hiertegen bezwaar in te dienen, ook indien op een latere datum een Franse uitnodiging naar een persoon die op de sanctielijst staat ingediend wordt? Indien neen, waarom niet? </vraag>
      <noten afkomstig="vraag">
         <noot nummer="1" titel="EU backs french invitation to Mugabe">«EU backs french invitation to Mugabe», 13 februari 2003. http://news.bbc.co.uk/1/hi/world/africa/2754251.stm</noot>
         <noot nummer="2">Gemeenschappelijk Standpunt 2004/161/GBVB van de Raad van 19 februari 2004 houdende verlenging van de beperkende maatregelen tegen Zimbabwe, Art 4.4 en 4.5</noot>
         <noot nummer="3" titel="Withdraw Mugabe invitation or face demo, France told">«Withdraw Mugabe invitation or face demo, France told», ZimOnline 24 januari 2007 http://www.zimonline.co.za/Article.aspx? ArticleId=776</noot>
      </noten>
   </vragen>
   <antwoorden aantal="5">
      <antwoord nummer="1">President Mugabe is in 2003 inderdaad afgereisd naar Frankrijk voor een Frans-Afrikaanse top. Dit was mogelijk omdat Frankrijk in dat jaar instemde met de jaarlijkse verlenging van de sancties onder het voorbehoud dat deze niet in werking zouden zijn op het moment dat deze top gehouden werd. Nederland heeft zich hier destijds samen met andere lidstaten tegen verzet, maar wilde in ieder geval garanderen dat de sancties gehandhaafd zouden blijven. </antwoord>
      <antwoord nummer="2">Ja. Nederland heeft zich binnen de EU consequent ingezet voor het handhaven van dit Gemeenschappelijke Standpunt inzake Zimbabwe. </antwoord>
      <antwoord nummer="3">Sinds augustus 2006 is driemaal een visum verleend aan leden van het Zimbabwaanse regime voor wie visumrestricties gelden. Tweemaal door Nederland voor vergaderingen van de Organisatie voor het Verbod op Chemische Wapens (OPCW) en het Internationaal Strafhof (ICC) en eenmaal door Italië voor een vergadering van het Internationaal Centrum voor het Behoud en Restauratie van Cultureel Erfgoed (ICCROM). In deze drie gevallen bleek na onderzoek dat er geen juridische basis bestond om deze visa te weigeren, dan wel bezwaar aan te tekenen. Immers, het betrof in deze gevallen vergaderingen van intergouvernementele instanties waarvoor de uitzonderingsbepalingen van het gemeenschappelijke standpunt gelden. Wel is in al deze gevallen de territoriale geldigheid beperkt tot het betreffende land en gold het visum voor beperkte duur. Overigens heeft Nederland in het verleden meerdere malen bezwaar aangetekend tegen ontheffing van de visumrestricties. Ook heeft Nederland aangedrongen op beperking van de geldigheid van visa tot het minimaal noodzakelijke. Dit heeft er mede toe geleid dat EU-partners nauwlettend toezien op de beperking van visa in het geval dat ontheffing onvermijdelijk is. </antwoord>
      <antwoord nummer="4">Het Franse ministerie van Buitenlandse Zaken heeft laten weten dat er geen uitnodiging verstuurd is aan president Mugabe of anderen op de sanctielijst. Tijdens de Frans-Afrikaanse top in Cannes is het gemeenschappelijke standpunt van kracht. Ik heb geen reden eraan te twijfelen dat Frankrijk zich zal houden aan dit Gemeenschappelijke Standpunt, dat in de Europese Raad is afgesproken. </antwoord>
      <antwoord nummer="5">Mocht Frankrijk toch visa verlenen aan deelnemers aan deze top die op de Europese sanctielijst staan, dan zal Nederland hiertegen bezwaar aantekenen, omdat deze top niet onder de uitzonderingsbepalingen kan vallen. Ik heb echter zoals gezegd geen reden eraan te twijfelen dat Frankrijk zich zal houden aan dit Gemeenschappelijke Standpunt. </antwoord>
      <noten afkomstig="antwoord"/>
   </antwoorden>
</kvr>
