<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de ministers van Buitenlandse Zaken en voor Ontwikkelingssamenwerking over de VN-missie in Soedan en MONUC. (Ingezonden 2 maart 2005); Antwoord</item>
         <item attribuut="Bestand">28Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22477
</item>
         <item attribuut="Inhoud">Vragen over o.a. een mogelijke Nederlandse bijdrage aan de VN-missie in Sudan en MONUC (VN-vredesmissie in Democratische Republiek Congo).</item>
         <item attribuut="Rubriek">Veiligheidsbeleid en defensie (VN-vredesmacht)</item>
         <item attribuut="Trefwoorden">Congo (voormalig Zaïre) Sudan VN-strijdkrachten</item>
         <item attribuut="Vindplaats">Kamervragen met antwoord 2004-2005, nr. 1153, Tweede Kamer</item>
         <item attribuut="Vraagnr_bij_indiening">2040509640</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2005-03-11</item>
         <item attribuut="Datum_indiening">2005-03-02</item>
         <item attribuut="Document-id">KVR22477</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2445" allpagenumbers="2445 2446 2447" vetnummer="2040509640" code="0405tkkvr1153" lopendefooter="Tweede Kamer, vergaderjaar 2004–2005, Aanhangsel" filenaam="KVR22477" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1153" onderwerp="" indiendatum="2005-03-2">
         <vrager partij="PvdA" oorsprong="parlement">Koenders</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2005-03-11">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Acht u een mogelijke Nederlandse bijdrage aan de VN-missie in Soedan van evenveel waarde als een bijdrage aan een militaire missie naar Afghanistan? </vraag>
      <vraag nummer="2" voetnoot="1">Wat is uw standpunt ten aanzien van de betrokkenheid van Duitsland en Noorwegen bij de VN-missie in Soedan? Ziet u mogelijkheden tot samenwerking met bijvoorbeeld deze landen met betrekking tot een Nederlandse bijdrage aan de missie? <voetnoot nummer="1"/>
      </vraag>
      <vraag nummer="3">Kunt u aangeven aan welke landen welke verzoeken zijn gedaan voor bijdragen aan zowel de aanstaande VN-missie in Soedan als aan MONUC? Kunt u daarbij aangeven in hoeverre de gevraagde aantallen troepen zijn geleverd en door welke landen? </vraag>
      <vraag nummer="4" voetnoot="2">Wat is volgens u de reden dat de VN aangeeft zoveel troepen en materieel nodig te hebben, maar aan Nederland nog geen verzoek heeft gedaan? Welke formele en informele contacten hebben precies plaatsgevonden met de VN op deze terreinen? Is er door u actief contact gezocht met respectievelijk de Afrikaanse Unie en de Verenigde Naties in het licht van de door de Tweede Kamer aangenomen moties <voetnoot nummer="2"/>terzake? Gaat het hierbij ook om een vorm van steun ten aanzien van surveillancevliegtuigen? </vraag>
      <vraag nummer="5" voetnoot="3">Ziet u in de nabije toekomst mogelijkheden om een grotere bijdrage te leveren aan VN-missies dan de huidige 20 man? <voetnoot nummer="3"/>
      </vraag>
      <vraag nummer="6" voetnoot="4">Wat is uw reactie op de oproep van UN Emergency Relief Coordinator Egeland tot een vijfvoudige versterking van de AU-monitoring force en een robuuste macht op de grond en dat «too often the world sends us the band aid .. and then they don’t have to take a political and security action»? Deelt u het standpunt dat de Veiligheidsraad en de VN-lidstaten eindelijk tot daadwerkelijke actie en bijdragen over moeten gaan? <voetnoot nummer="4"/>
      </vraag>
      <vraag nummer="7" voetnoot="5">Acht u MONUC in staat het hoofd te bieden aan hernieuwde humanitaire crises en gebrek aan veilige toegang van hulporganisaties in Ituri, door de United Nations Office for the Coordination of Humanitarian Affairs (OCHA) een «larger than usual crisis» genoemd <voetnoot nummer="5"/>, alsook aan een noodzakelijke uitbreiding van het wapenembargo? Zo neen, hoe kan dan een humanitaire ramp worden voorkomen? </vraag>
      <vraag nummer="8">Welke maatregelen worden er op internationaal, EU- en Nederlands niveau genomen om illegale export, waar gewapende groepen mee gefinancierd worden, vanuit de Democratische Replubliek Congo (DRC) te voorkomen? Acht u controle hierop voldoende en kunt u garanderen dat er geen Nederlandse of Europese bedrijven bij betrokken zijn? Zo neen, bent u bereid daartoe stappen te ondernemen? </vraag>
      <noten afkomstig="vraag">
         <noot nummer="1" titel="More Norwegian troops to Afghanistan">Zie «UNO bittet um Bundeswehr-Soldaten fur Sudan», 14-02-05. http://de.news.yahoo.com, «More Norwegian troops to Afghanistan», 15-02-05, www.norwaypost.no</noot>
         <noot nummer="2" documenttype="Kamerstuk" kamerstuk-id="29 800 V, nr.57 en Kamerstuk 29 800" documentnummer="26">Kamerstuk 29 800 V, nr.57 en Kamerstuk 29 800, nr. 26</noot>
         <noot nummer="3">Contributors to United Nations peacekeeping Operations.Monthly summary of Contributions.As of 31 January 2005, www.un.org</noot>
         <noot nummer="4" titel="World must act now on Darfur, with millions of lives at stake-UN relief chief">«World must act now on Darfur, with millions of lives at stake-UN relief chief», UN News Service, 18-02-05</noot>
         <noot nummer="5" titel="56.000 in eastern DR of Congo get emergency aid from relief agencies">«56.000 in eastern DR of Congo get emergency aid from relief agencies», UN News Service, 14-02-05, www.un.org/news</noot>
      </noten>
   </vragen>
   <antwoorden aantal="7">
      <antwoord nummer="1">Besluiten over deelneming van Nederlandse militaire eenheden aan internationale crisisbeheersingsoperaties in het kader van art.100 van de Grondwet worden per geval genomen.Het Toetsingskader 2001 (23 591 en 26 454, nr.7) is de leidraad bij de voorbereiding van uitzendingen van militaire eenheden voor dergelijke operaties.Het Toetsingskader bevat een reeks aandachtspunten die worden gebruikt om over iedere uitzending een weloverwogen politiek en militair oordeel te vellen inzake Nederlandse deelname. </antwoord>
      <antwoord nummer="2">Duitsland en Noorwegen overwegen een bijdrage aan de VN-missie in Soedan.Noorwegen heeft aangegeven een bijdrage aan UNMISUD te overwegen van 30 personen, bestaande uit stafofficieren, militaire waarnemers en medische staf. Duitsland denkt op dit moment aan de inzet van vier à vijf stafofficieren en 45 à 46 militaire waarnemers en zal deze bijdrage rechtstreeks via de VN laten lopen.Gezien de aard van de bijdragen ligt een bilaterale samenwerking met deze landen niet voor de hand. </antwoord>
      <antwoord nummer="3 en 4">De door VN-Veiligheidsraadresolutie 1565 gemandateerde uitbreiding van MONUC met 5900 manschappen wordt grotendeels ingevuld door Pakistaanse en Indiase troepen.De uitbreiding is nog niet volledig gerealiseerd, ontplooiing zal pas begin april zijn voltooid.Voor UNMISUD hebben tot dusver naar verluidt de volgende landen een bijdrage in het vooruitzicht gesteld: Bangladesh, India, Pakistan, Egypte, Kenia, Nepal en Maleisië.Evenals andere VN-lidstaten heeft Nederland een (informeel) verzoek om civiele politie en militaire waarnemers voor UNMISUD ontvangen.De VN heeft SHIRBRIG formeel gevraagd bij te dragen aan de invulling van het hoofdkwartier te Khartoem. Daarnaast heeft DKPO een aantal landen, waaronder Nederland, recent informeel benaderd met hetzelfde verzoek.Nederland zal echter niet deelnemen aan SHIRBRIG omdat thans onvoldoende vertrouwen bestaat in de combinatie van SHIRBRIG en de deelnemende landen in UNMISUD.De verwachting is dat SHIRBRIG als zodanig aan het verzoek van de VN kan voldoen aangezien er voldoende toezeggingen zijn gedaan door in SHIRBRIG deelnemende landen.Andere verzoeken van de VN aan Nederland worden momenteel bestudeerd; besluitvorming daaromtrent is nog niet afgerond. Nederland houdt via de Permanente Vertegenwoordiging bij de Verenigde Naties te New York contact met het VN-secretariaat over de stand van zaken en voorbereiding van VN-operaties.Uiteraard wordt dan ook – informeel – gesproken over de mogelijkheden van eventuele ondersteuning door Nederland.Wat betreft MONUC is uit contacten tussen DPKO en Defensie gebleken dat het gevraagde materieel, met name capaciteit voor het verzamelen en analyseren van informatie zoals surveillancevliegtuigen, zou leiden tot inzet van Nederlands personeel, hetgeen door de regering niet in overeenstemming met het Toetsingskader werd geacht.Op dit moment wordt bezien of Nederland ondersteuning kan bieden uit het Stabiliteitsfonds. De regering spant zich ervoor in om de AU zoveel mogelijk te ondersteunen.Een belangrijk principe in de samenwerking met de AU is dat de donoren alleen een bijdrage kunnen leveren op basis van een formeel verzoek van de AU.Een verzoek om surveillancevliegtuigen ten behoeve van AMISII in Darfur heeft Nederland niet ontvangen.Wel heeft Nederland de inzet van helikopters gefinancierd die door de missie van de AU gebruikt worden om het staakt-het-vuren te monitoren. Zowel Nederland als de EU staan de missie van de AU in Darfur bij. Nederland is één van de grootste bilaterale donoren en heeft de AU reeds ondersteund met circa € 8 mln uit het Stabiliteitsfonds.Hiermee werd o.a. communicatie-apparatuur aangeschaft, alsmede capaciteitsopbouw bij de «Darfur Integrated Task Force» en de vredesonderhandelingen in Abuja ondersteund.Tevens werd het vervoer van AU-troepen en de inzet van hogergenoemde helikopters gefinancierd.Voorts ondersteunt Nederland de missie met waarnemers en experts. Binnen de EU heeft Nederland een actieve rol gespeeld om ruime financiële steun vanuit de «African Peace Facility» (APF) beschikbaar te stellen.De EU heeft inmiddels € 92 mln bijgedragen. </antwoord>
      <antwoord nummer="5">Voor deelname aan VN-missies zal, zoals steeds, een op de specifieke operatie toegesneden afweging worden gemaakt, waarbij de regering zich laat leiden door het Toetsingskader 2001 en de politieke uitgangspunten zoals vervat in de beleidsnotitie van 8 april 2004 (kenmerk 29 521, nr.1) in reactie op de motie van lid Koenders c.s., voorgesteld 17 december 2003 (kenmerk 29 200 V, nr.31). </antwoord>
      <antwoord nummer="6">Juist vanwege de zorgen over de situatie in Darfur, oefent de regering permanente druk uit op zowel de regering van Soedan, recentelijk nog tijdens het bezoek van de minister voor Ontwikkelingssamenwerking, als op de rebellen om tot een duurzame politieke oplossing te komen.In dit verband roept Nederland de partijen op tijdens de komende onderhandelingsronde in Abuja, die voorzien is voor de derde week van maart, met urgentie en ter goeder trouw te onderhandelen.Tevens dienen de Soedanese autoriteiten de veiligheid van de hulpverleners te garanderen en de humanitaire toegang te verbeteren.Voor wat betreft het alomvattend vredesakkoord tussen noord- en zuid-Soedan gaat het om een spoedige en volledige implementatie door de regering van Soedan en de SPLM.Een nieuwe regering in Khartoem zal een grote impuls aan het vredesproces in Darfur kunnen geven. Het is van groot belang voor het slagen van de AU-missie in Darfur dat de opbouw van militaire, logistieke en planningscapaciteit binnen de AU gelijke tred houdt met de troepenopbouw.De AU onderzoekt momenteel hoe de missie in Darfur versterkt kan worden.Een vijfvoudige versterking is daarbij niet aan de orde.Voordat evenwel gesproken kan worden van een uitbreiding van de waarnemingsmissie van de AU zal eerst de ontplooiing van de huidige missie voltooid moeten zijn.Deze is momenteel nog niet op de volledige sterkte van 3320 personen. Ondersteuning van de AU missie is één van de prioriteiten van het Nederlands beleid t.a.v. Soedan. De VN-Veiligheidsraad buigt zich momenteel over een nieuwe resolutie voor Soedan, die ondermeer het mandaat van UNMISUD zal moeten vaststellen.Binnen de VN-Veiligheidsraad is nog geen overeenstemming over deze resolutie, waarin aanvullende maatregelen t.a.v. de situatie in Darfur worden overwogen. </antwoord>
      <antwoord nummer="7">Op 25 februari jl.kwamen bij een aanval door Congolese rebellen op de VN-vredesmacht MONUC negen militairen uit Bangladesh om het leven.Dit vormde een dieptepunt in de geschiedenis van MONUC.Enkele dagen later heeft MONUC met harde hand een nieuwe aanval op haar posities afgeslagen, waarbij een zestigtal militieleden is gedood. Direct hierna is een aantal leiders van de rebellengroep die voor de aanval verantwoordelijk wordt gehouden door de Congolese autoriteiten gearresteerd.Hiermee is de milities in Ituri duidelijk gemaakt dat zij niet langer een vrijbrief voor geweld hebben.De gebeurtenissen tonen tevens aan dat MONUC in staat is indien nodig krachtdadig op te treden.Ook het vervolgoptreden van het Congolese leger en de politie wijst op het begin van een herschikking van de krachtverhoudingen in oost-Congo, waarbij de rol van de milities afneemt ten gunste van MONUC en de centrale overheid. Sinds de laatste mandaatswijziging in september jl.is MONUC in zowel kwantitatief als kwalitatief opzicht aanzienlijk versterkt.Zo is ondermeer de commandostructuur sterk verbeterd.Inmiddels zijn er in het oosten van de DRC ongeveer 10.000 VN-militairen aanwezig.Tot hun belangrijkste taken behoren het beschermen van de burgerbevolking, het bieden van veiligheid voor het leveren van humanitaire hulp en het toezien op de naleving van het wapenembargo.Mede gezien de omvang van het gebied is het van groot belang dat MONUC over de middelen beschikt om een zo efficiënt mogelijke inzet van haar troepen te kunnen realiseren (zie ook antwoord op vraag 3 en 4). Ter voorkoming van nieuwe crises moet echter tegelijkertijd worden gewerkt aan een duurzaam herstel van de veiligheid in het gebied, hetgeen primair de taak is van de regering in Kinshasa.Hervorming van de veiligheidssector, zowel leger als politie, blijft de komende tijd dan ook van cruciaal belang.Een hoopgevende ontwikkeling op dit punt zijn de positieve geluiden over de inzet van de eerste geïntegreerde brigade in Ituri.Nederland is voorstander van de uitbreiding van het wapenembargo over het hele grondgebied van de DRC (m.u.v. de geïntegreerde eenheden en MONUC), maar erkent dat dit alleen zinvol is als kan worden toegezien op de naleving ervan.Dit betekent niet alleen dat MONUC over de juiste middelen en (informatie)technologie zal moeten beschikken, maar ook dat Congolese instanties zoals de luchtvaartautoriteiten en douane moeten worden hervormd. </antwoord>
      <antwoord nummer="8">Zoals aangegeven in de brief aan de Tweede Kamer d.d.10 februari jl.is Nederland bezorgd over de schendingen van het wapenembargo in het oosten van de DRC en de daarmee samenhangende illegale exploitatie van grondstoffen waar gewapende groepen mee gefinancierd worden.Nederland dringt aan op een spoedige behandeling van het wapenembargorapport (d.d. 25 januari jl.) in de Veiligheidsraad. Er zijn geen aanwijzingen dat Nederlandse bedrijven bij deze activiteiten zijn betrokken.Nederland zal er op blijven toezien dat dit onderwerp de komende tijd ook in EU-verband voldoende aandacht krijgt. Er is voor de Nederlandse overheid geen juridische grondslag op basis waarvan strafrechtelijke maatregelen kunnen worden genomen om de illegale export van grondstoffen door Nederlandse bedrijven te voorkomen. Wel kan hier gewezen worden op de bestaande OESO-richtlijnen voor Multinationale Ondernemingen. Bedrijven, werknemersorganisaties of andere betrokkenen maatschappelijke organisaties kunnen over het gedrag van een onderneming ten aanzien van het navolgen van de OESO-richtlijnen vragen voorleggen bij het Nationaal Contactpunt (NCP). De Nederlandse regering is van mening dat dit systeem in voldoende mate functioneert. </antwoord>
      <noten afkomstig="antwoord"/>
   </antwoorden>
</kvr>
