<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Vlies (SGP) over de totstandkoming van een kindercode voor reclame-uitingen (Ingezonden 17 mei 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1565
</item>
         <item attribuut="Rubriek">Communicatie, media en informatievoorziening (Reclame)</item>
         <item attribuut="Trefwoorden">Reclame</item>
         <item attribuut="Vindplaats">Kamervragen met antwoord 1994-1995, nr. 918, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="SGP">Van der Vlies</persoon>
         </item>
         <item attribuut="Datum_reaktie">1995-06-15</item>
         <item attribuut="Datum_indiening">1995-05-17</item>
         <item attribuut="Document-id">KVR1565</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1875" allpagenumbers="1875 1876" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="918" onderwerp="" indiendatum="1995-05-17">
         <vrager partij="SGP" oorsprong="parlement">Van der Vlies</vrager>
         <vraagt-aan/>
      </vraagdata>
      <antwoorddata antwoorddatum="15 juni 1995).">
         <antwoorder functie="staatssecretaris" ministerie="Economische Zaken">Van Dok-van Weele</antwoorder>
         <mede-antwoorder>de staatssecretarissen van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is de Consumentenbond met vertegenwoordigers uit de reclamesector in overleg om te komen tot een «kindercode» als aanvulling op de bestaande, algemene reclamecode? <voetnoot nummer="1"/>
      </vraag>
      <vraag nummer="2">In welke Europese landen is thans reeds een dergelijke code van kracht? </vraag>
      <vraag nummer="3">Deelt u de opvatting, dat een vorm van regulering van reclame-uitingen speciaal gericht op kinderen, gewenst is? </vraag>
      <vraag nummer="4">Bent u bereid de totstandkoming van een kindercode voor reclame-uitingen te bevorderen? </vraag>
      <vraag nummer="5">Beschikt u over aanwijzingen, dat fabrikanten samples van produkten aan basisscholen aanbieden ter verspreiding onder schoolgaande kinderen? </vraag>
      <vraag nummer="6">Komt sponsoring van leslokalen door het bedrijfsleven voor? </vraag>
      <vraag nummer="7">Hoe beoordeelt u de ontwikkelingen als genoemd in de vragen 5 en 6? </vraag>
      <noten afkomstig="vraag">
         <noot nummer="1" datum="1995-05-11" bron="De NRC">De NRC, 11 mei 1995</noot>
      </noten>
   </vragen>
   <antwoorden aantal="4">
      <antwoord nummer="1 t/m 4">Momenteel bestaan er een algemene Nederlandse Reclame Code en een aantal reclamecodes ten aanzien van specifieke produkten/onderwerpen. Deze codes bevatten zowel bepalingen gericht op de bescherming van de gehele bevolking – waaronder minderjarigen – als bepalingen die specifiek zijn gericht op de bescherming van minderjarigen. Deze codes zijn tot stand gekomen in overleg tussen ondernemingsorganisaties, de media en consumentenorganisaties in het kader van de Stichting Reclamecode. Het Kabinet onderschrijft het belang van de totstandkoming van reclamecodes in de vorm van door de betrokken partijen onderling afgesproken gedragsregels. Tevens deelt het Kabinet de opvatting dat een vorm van regulering van reclame-uitingen die speciaal worden gericht op kinderen gewenst is. Zelfregulering heeft hierbij de voorkeur. De Consumentenbond pleit nu voor een speciale «kindercode» gericht op kinderen tot 12 jaar als aanvulling op de bestaande algemene Reclamecode. Voorzover bekend is er in geen ander Europees land sprake van een aparte kindercode. Wel kent bij voorbeeld de Britse reclamecode een apart onderdeel met betrekking tot reclame die op kinderen is gericht. Ook andere Europese landen hebben regelgeving gericht op de bescherming van kinderen tegen het gebruik van kinderen bij reclame-uitingen. Inmiddels is overleg gestart tussen de Consumentenbond en de Stichting Stuurgroep Reclame over de wenselijkheid van een kindercode. Het Kabinet acht het primair van belang dat er een adequate regulering bestaat van op kinderen gerichte reclame-uitingen. Daarbij is van secundair belang of dit geschiedt via een algemene Reclame-code en codes met betrekking tot specifieke produkten dan wel via een speciale kindercode. </antwoord>
      <antwoord nummer="5">Uit recent onderzoek van de Consumentenbond bij een veertigtal basisscholen is gebleken, dat deze scholen regelmatig benaderd worden met het verzoek om produkten uit te delen. Door circa 25% van de scholen is wel eens ingegaan op dergelijke aanbiedingen. Als voorbeeld van produkten die geaccepteerd zijn werden onder andere genoemd: tandpasta, speelgoedfolders, kleurplaten en een middel tegen hoofdluis. Als voorbeelden van produkten waarop niet is ingegaan werden onder andere genoemd toetjes of zuivelprodukten. </antwoord>
      <antwoord nummer="6">Bij het ministerie van Onderwijs, Cultuur en Wetenschappen is een beperkt aantal gevallen bekend waarbij scholen leslokalen geheel of gedeeltelijk door het bedrijfsleven hebben laten sponsoren. </antwoord>
      <antwoord nummer="7">Ervan uitgaande dat de leiding van scholen in staat is te voorkomen dat leerlingen eenzijdig beı¨nvloed worden en bij deze commercie¨le contacten een kritische instelling weet te bewaren bestaat tegen de acceptatie van produkten en sponsoring door het bedrijfsleven geen bezwaar. </antwoord>
      <noten afkomstig="antwoord"/>
   </antwoorden>
</kvr>
