<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Halsema (GroenLinks), Hoekema (D66) en De Wit (SP) aan de staatssecretaris van Justitie over het leeftijdsonderzoek (rÃ¶ntgenfoto's waarmee de sluiting van de groeischijven beoordeeld wordt) van Claudette Boloko Mduri. (Ingezonden 19 maart 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15994
</item>
         <item attribuut="Inhoud">Vragen naar aanleiding van een artikel in Trouw van 5 maart 2002 over de wijze waarop leeftijdsonderzoek bij jeugdige asielzoekers wordt uitgevoerd (Zie ook Aanhangsel Handelingen nr. 1228, Vergaderjaar 2001-2002).</item>
         <item attribuut="Rubriek">Welzijn (Jeugdigen) Welzijn (Vreemdelingen en asielzoekers)</item>
         <item attribuut="Trefwoorden">Jeugdigen Vreemdelingen</item>
         <item attribuut="Vindplaats">Kamervragen met antwoord 2001-2002, nr. 1430, Tweede Kamer</item>
         <item attribuut="Vraagnr_bij_indiening">2010208010</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
            <persoon partij="D66">Hoekema</persoon>
            <persoon partij="SP">De Wit</persoon>
         </item>
         <item attribuut="Datum_reaktie">2002-07-18</item>
         <item attribuut="Datum_indiening">2002-03-19</item>
         <item attribuut="Document-id">KVR15994</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3033" allpagenumbers="3033 3034 3035" vetnummer="2010208010" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15994" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1430" onderwerp="" indiendatum="2002-03-19">
         <vrager partij="GroenLinks" oorsprong="parlement">Halsema</vrager>
         <vrager partij="D66" oorsprong="parlement">Hoekema</vrager>
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="18 juli 2002), zie ook Aanhangsel Handelingen nr. 1228, vergaderjaar 2001–2002">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u bekend met de berichtgeving over Claudette Boloko Mduri uit de Democratische Republiek Congo? <voetnoot nummer="1"/>
      </vraag>
      <vraag nummer="2" voetnoot="1">Hoe beoordeelt u de in dit artikel naar voren gebrachte stelling dat röntgenfoto’s waarmee de sluiting van de groeischijven beoordeeld moet worden, naar wordt beweerd onduidelijk zijn en zodoende niet c.q. niet adequaat te gebruiken zijn voor een uitspraak daarover? <voetnoot nummer="1"/>
      </vraag>
      <vraag nummer="3">Wat is uw mening over het feit dat de uitvoering van het onderzoek in de handen van één persoon ligt, die geen geneeskundige achtergrond heeft? </vraag>
      <vraag nummer="4" voetnoot="3">Wat vindt u van de kritiek van de Inspectie voor de Gezondheidszorg <voetnoot nummer="3"/>dat een toetsing van het protocol aan wetenschappelijke en ethische normen door de onderzoeker, tevens opsteller van het protocol, niet juist is omdat de onderzoeker daardoor zijn eigen onafhankelijke begeleidingscommissie is? </vraag>
      <vraag nummer="5" voetnoot="2">Hoe beoordeelt u vervolgens het feit dat de epidemiologen Dr. C. Uiterwaal en dr. K. Moons zich kritisch over de onderzoeksmethode hebben uitgelaten en betogen dat de leeftijdschattingen die met deze methode worden behaald niet valide zijn? <voetnoot nummer="2"/>
      </vraag>
      <vraag nummer="6">Bent u bereid een onderzoek in te stellen naar de wijze waarop het leeftijdsonderzoek wordt uitgevoerd en naar de wetenschappelijk acceptatie van deze methode? Overweegt u een medisch-ethische begeleidingscommissie in te stellen? Zo neen, waarom niet? </vraag>
      <vraag nummer="7">Is het in bedoeld krantenartikel voorkomend citaat «de IND hanteert de stelregel dat wie liegt over zijn leeftijd ook wel zal liegen over zijn asielmotieven» juist weergegeven? </vraag>
      <vraag nummer="8">Klopt het dat de term «manifest bedrog» door de IND wordt gebruikt als getwijfeld wordt aan de minderjarige leeftijd, en de rechter deze terminologie overneemt in zijn vonnis? </vraag>
      <vraag nummer="9">Kunt u bevestigen dat asielzoekers die mogelijk minderjarig zijn in vreemdelingenbewaring worden genomen? Zo ja, in welke gevallen gebeurt dat en hoe vaak? Vindt u dit verantwoord nu zij alsdan terechtkomen tussen de meerderjarigen? </vraag>
      <vraag nummer="10">Wilt u deze vragen beantwoorden vóór het algemeen overleg van dinsdag 26 maart aanstaande? </vraag>
      <noten afkomstig="vraag">
         <noot nummer="1" datum="2002-03-5" bron="Trouw">Trouw, 5 maart 2002</noot>
         <noot nummer="2">Brief van Uiterwaal en Moons, 10 juli 2000 aan Stichting Medisch Advies Kollektief, als bijlage bij deze vragen gevoegd</noot>
         <noot nummer="3">Brief van 29 november 2001 aan de IND</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">In het bedoelde krantenartikel wordt aangegeven dat de röntgenfoto’s, die door het Medisch Advies Kollektief waren opgevraagd, te onduidelijk waren voor een contra-expertise. Deze stelling is niet juist gebleken, getuige het feit dat in deze zaak inmiddels op verzoek van de gemachtigde een contra expertise is uitgevoerd door dr. S. Robben van het Academisch Ziekenhuis Maastricht. Dr. Robben omschrijft de foto’s als «radiologisch van goede kwaliteit, rekening houdend met het feit dat het sterno claviculaire gewricht zich moeilijk laat afbeelden». </antwoord>
      <antwoord nummer="3">Het leeftijdsonderzoek is een antropobiologisch onderzoek, dat wordt uitgevoerd onder verantwoordelijkheid van de antropoloog drs. Van der Pas. Het vervaardigen en beoordelen van de röntgenfoto wordt uitgevoerd door radiologen, die de daartoe vereiste geneeskundige achtergrond hebben. Per onderzoek worden de foto’s beoordeeld door twee radiologen die onafhankelijk van elkaar hun visie geven. Op basis van deze beoordelingen wordt het onderzoeksrapport opgesteld. Tijdens het onderzoek worden de verschillende handelingen en beoordelingen derhalve verricht door personen die op het gebied van die handeling de benodigde deskundigheid hebben. </antwoord>
      <antwoord nummer="4">De onderzoeker handelt volgens de normen van de wet op de Geneeskundige behandelingsovereenkomst (Boek 7, titel 7, afdeling 5 van het Burgerlijk Wetboek). Daarbij wordt de asielzoeker steeds op de hoogte gesteld van doel, inhoud en de gevolgen van het leeftijdsonderzoek. Indien de onderzoeker twijfelt aan de uitslag van zijn onderzoek, schakelt hij een onafhankelijke expert in. Ook steekproefsgewijs voert hij, op eigen initiatief, contra-expertises uit. De vreemdeling heeft eveneens de mogelijkheid om, op eigen kosten, een contra-expertise uit te voeren. De onderzoeker faciliteert dit door de vreemdeling de beschikking te geven over de röntgenfoto’s. Het onderzoek vindt uiteindelijk zijn weerslag in de beschikking op de aanvraag van de vreemdeling. Indien de vreemdeling het niet eens is met de motivering van de beschikking (en hoe deze middels het onderzoek tot stand is gekomen) heeft de vreemdeling de mogelijkheid om hiertegen rechtsmiddelen in te stellen. Op deze wijze is ten slotte een externe toetsing van de gevolgde procedure mogelijk. De suggestie van de Inspectie als zou de onderzoeker zijn eigen onafhankelijke begeleidingscommissie vormen dient dan ook van de hand te worden gewezen. </antwoord>
      <antwoord nummer="5">De kritische uitlatingen van de epidemiologen dr. C. Uiterwaal en dr. K. Moons dateren van juli 2000. Deze opvattingen zijn door de wederpartij ingebracht in de rechtszaak die heeft geleid tot de uitspraak van de Meervoudige Kamer te Den Bosch van 10 oktober 2000. De rechtbank heeft de bedoelde brief meegewogen in haar uitspraak en aan deze brief geen consequenties verbonden voor het gebruik van het leeftijdsonderzoek in vreemdelingrechtelijke procedures ter bepaling van de leeftijd als zodanig. De genoemde uitspraak heeft wel op een andere wijze consequentie gehad voor de toepassing van het leeftijdsonderzoek. Naar aanleiding van de uitspraak en bij de Inspectie voor de Gezondheidszorg en het Leids Universitair Centrum ingewonnen adviezen heb ik besloten om in geval van een volledig gesloten sleutelbeen beleidsmatig een leeftijd van 20 jaar te hanteren, in plaats van een leeftijd van 21 jaar. Hierover heb ik uw Kamer bericht in het Algemeen Overleg van 15 februari 2001 (zie ook Aanhangsel Handelingen nr. 844, Tweede Kamer, vergaderjaar 2000–2001) en in mijn brief betreffende de voortgang implementatie ama-beleidsnota van 1 mei 2001. </antwoord>
      <antwoord nummer="6">Neen. Ik ben niet bereid tot het instellen van een onderzoek naar de wijze waarop het leeftijdsonderzoek wordt uitgevoerd. De wijze waarop en de voorwaarden waaronder het leeftijdsonderzoek wordt uitgevoerd is, zo blijkt ook uit het antwoord op de vragen 3 en 4, duidelijk. Tot een onderzoek naar de wetenschappelijke acceptatie van het leeftijdsonderzoek ben ik, mede gelet op het antwoord op vraag 5, evenmin bereid. Ten slotte acht ik het instellen van een medisch-ethische begeleidingscommissie niet noodzakelijk. Nogmaals zij gezegd dat het leeftijdsonderzoek met voldoende kwalitatieve en ethische waarborgen is omkleed. Daarenboven geldt dat de vreemdeling te allen tijde de mogelijkheid heeft het onderzoek aan een contra-expertise te onderwerpen en, zo mogelijk op basis van de resultaten van deze contra-expertise, in rechte het geschil inhoudelijk en in volle omvang te laten toetsen. Aldus is reeds voorzien in een externe toetsing door een onafhankelijke derde naar de vraag of het onderzoek (en de daaraan in de beschikking verbonden conclusies over de leeftijd van de vreemdeling) voldoende zorgvuldig heeft plaatsgevonden. Wel heb ik besloten tot het laten uitvoeren van een audit van het protocol. De Inspectie voor de Gezondsheidszorg wordt gevraagd op welke wijze deze audit kan worden uitgevoerd. </antwoord>
      <antwoord nummer="7">Nee. Een onjuiste leeftijdsopgave brengt niet automatisch met zich dat het asielrelaas als ongeloofwaardig wordt beoordeeld. Ook indien uit het leeftijdsonderzoek blijkt dat een vreemdeling meerderjarig is, kan hij valide asielmotieven hebben die kunnen leiden tot het verlenen van een verblijfsvergunning. Wel zal de onjuiste leeftijdsopgave worden meegewogen bij de beoordeling van het asielrelaas in die zin, dat bij de vreemdeling een zwaardere bewijslast ligt om het relaas aannemelijk te maken. </antwoord>
      <antwoord nummer="8">Indien een vreemdeling een onjuiste leeftijdsopgave heeft gedaan en ook voor het overige onjuiste, tegenstrijdige of anderszins ongeloofwaardige verklaringen heeft afgelegd, kan dit in individuele gevallen tot de conclusie leiden dat de vreemdeling zijn onjuiste verklaringen heeft afgelegd teneinde te bewerkstelligen dat hij in een gunstiger positie komt te verkeren dan waarin hij zonder deze onjuiste gegevens zou verkeren. Deze conclusie wordt ook wel aangeduid als «manifest bedrog». De Afdeling Bestuursrechtspraak van de Raad van State heeft op 21 februari 2002 uitspraak gedaan in een zaak van een vreemdeling uit Guinee. Deze had herhaaldelijk ondubbelzinnig verklaard dat hij vijftien jaar oud was, maar uit het leeftijdsonderzoek was gebleken dat hij minimaal twintig jaar oud was. De Afdeling heeft overwogen dat in dit geval mocht worden aangenomen dat appellant heeft getracht de Nederlandse autoriteiten doelbewust te misleiden teneinde verblijf hier te lande te verkrijgen en dat daarom sprake is van manifest bedrog. </antwoord>
      <antwoord nummer="9">Vreemdelingenbewaring van asielzoekers, en derhalve ook van hen die (mogelijk) minderjarig zijn, geschiedt incidenteel. (Mogelijk) minderjarige asielzoekers kunnen op grond van de huidige wet- en regelgeving in bewaring worden gesteld wanneer om redenen van manifest bedrog of andere gronden genoemd in de Vreemdelingencirculaire 2000 kan worden aangenomen dat zij zich aan eventuele uitzetting zullen gaan onttrekken. Voor wat betreft het regime waarin (mogelijk) minderjarige asielzoekers alsdan worden ondergebracht gelden wel enige beperkingen. Zo is vreemdelingenbewaring van jeugdigen van twaalf tot zestien jaar alleen mogelijk indien zij binnen vier dagen na de inbewaringstelling worden ondergebracht in een jeugdinrichting. Kinderen jonger dan twaalf jaar dienen direct te worden overgebracht naar een jeugdinrichting. Voor het in bewaring stellen van vreemdelingen van zestien tot achttien jaar gelden geen bijzondere voorwaarden. Deze vreemdelingen worden in beginsel gescheiden van volwassenen ondergebracht in de jeugdafdeling van het huis van bewaring voor vreemdelingen te Tilburg. Op deze wijze wordt naar mijn oordeel voldoende gewaarborgd dat minderjarige vreemdelingen zo kort mogelijk verblijven tussen meerderjarigen. </antwoord>
      <antwoord nummer="10">Tot mijn spijt is het niet mogelijk gebleken deze vragen voor 26 maart jl. te beantwoorden, omdat op dat moment nog niet alle noodzakelijke informatie voorhanden was. </antwoord>
      <noten afkomstig="antwoord"/>
   </antwoorden>
</kvr>
