<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister voor Ontwikkelingssamenwerking en de staatssecretaris van Economische Zaken over de toegang tot goedkope medicijnen voor arme landen. (Ingezonden 1 juli 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15961
</item>
         <item attribuut="Inhoud">Vragen over het EU-plan om arme landen makkelijker toegang te geven tot goedkope medicijnen. Het plan lijkt door de strenge en complexe voorwaarden onuitvoerbaar.</item>
         <item attribuut="Rubriek">Gezondheidszorg (Geneesmiddelen) Ontwikkelingssamenwerking (Algemeen)</item>
         <item attribuut="Trefwoorden">Geneesmiddelen Ontwikkelingssamenwerking</item>
         <item attribuut="Vindplaats">Kamervragen met antwoord 2001-2002, nr. 1402, Tweede Kamer</item>
         <item attribuut="Vraagnr_bij_indiening">2010212120</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2002-07-15</item>
         <item attribuut="Datum_indiening">2002-07-01</item>
         <item attribuut="Document-id">KVR15961</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2969" allpagenumbers="2969 2970" vetnummer="2010212120" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15961" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1402" onderwerp="" indiendatum="2002-07-1">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister voor Ontwikkelingssamenwerking en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2002-07-15">
         <antwoorder functie="minister" ministerie="Ontwikkelingssamenwerking">Herfkens</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het bericht «EU-plan medicijnen stap terug»? <voetnoot nummer="1"/>
      </vraag>
      <vraag nummer="2">Bent op de hoogte van de voorstellen van de Europese Commissie om arme landen makkelijker toegang te geven tot goedkope medicijnen? Zo ja, sinds wanneer bent u hiervan op de hoogte? </vraag>
      <vraag nummer="3">Wat is uw algemene oordeel over dit plan? </vraag>
      <vraag nummer="4">Vindt u dat dit plan feitelijk «een stap terug is» en dat het door de «strenge en complexe voorwaarden» eigenlijk onuitvoerbaar is, zoals Artsen zonder Grenzen van mening is? </vraag>
      <vraag nummer="5">In hoeverre is voorliggend plan in strijd met de Nederlandse inzet op dit dossier in de internationale fora? </vraag>
      <vraag nummer="6">Op welke wijze zult u er binnen de EU voor zorgen dat arme landen daadwerkelijk op de minst omslachtige wijze ruim toegang krijgen tot noodzakelijke medicijnen (vooral ter bestrijding van HIV/AIDS)? </vraag>
      <noten afkomstig="vraag">
         <noot nummer="1" datum="2002-06-26" bron="Trouw">Trouw, 26 juni 2002</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja, sinds de aanloop tot de Ministeriële Conferentie van de Wereldhandelsorganisatie (WTO) in Doha, Qatar, van vorig jaar. De nadere uitwerking hiervan is laatstelijk vervat in een discussiestuk dat verschillende mogelijkheden voor een oplossing omvat. Het document werd op 23 mei jl., in de toenmalige concept-vorm, aan Nederland voorgelegd. Het definitieve document is vorige maand bij de WTO (TRIPS-raad) ingediend. </antwoord>
      <antwoord nummer="3">Naar aanleiding van hetgeen in Doha is overeengekomen, vinden er binnen de WTO onderhandelingen plaats over de problematiek dat landen zonder productiecapaciteit voor farmaceutische producten geen dwanglicenties aan de eigen industrie kunnen afgeven (para. 6 van de Doha-Verklaring over TRIPS en Volksgezondheid). Nederland is voorstander van een snelle start van de discussies over dit onderwerp, zodat de TRIPS Raad voor het einde van 2002 concreet advies kan geven aan de Algemene Raad van de WTO. In dat kader steunt Nederland de EU-inbreng, gezien de aard van het document als discussiestuk waarin verschillende opties voor de oplossing van het probleem worden aangegeven. Nederland pleit ervoor om binnen de voorgestelde opties ook een oplossing te zoeken voor de landen die voor een bepaald geneesmiddel geen octrooibescherming bieden en om die reden geen dwanglicentie kunnen afgeven, zoals de minst ontwikkelde landen die tot 2016 uitstel hebben gekregen om het TRIPS-verdrag te implementeren als het gaat om farmaceutische producten. </antwoord>
      <antwoord nummer="4">Nee. Nederland heeft zich hard gemaakt om bij de uitwerking rekening te houden met de «werkbaarheid» voor ontwikkelingslanden. De te nemen maatregelen dienen redelijk en proportioneel te zijn in relatie tot de capaciteit van ontwikkelingslanden en tot het risico van parallelimport. De productdekking is conform de Doha-tekst en de mogelijke producerende landen zijn niet beperkt tot de ontwikkelings- of minst ontwikkelde landen. De gekozen benadering moet er voor zorgen dat landen zonder productiecapaciteit geen slechter arrangement inzake dwanglicenties krijgen dan WTO-leden die wel productiecapaciteit hebben. Er is derhalve geen sprake van dat de EU een onderhandelingsvoorstel heeft ingediend dat door «strenge en complexe voorwaarden eigenlijk onuitvoerbaar is». Daarnaast houdt het document, onder andere op verzoek van Nederland, expliciet verschillende opties open voor een oplossing van het vraagstuk (zie ook het antwoord op vraag 3). </antwoord>
      <antwoord nummer="5">Het plan van de EU is geenszins in strijd met de Nederlandse inzet op het dossier. Met het oog op de aanverwante problematiek van landen die geen dwanglicentie kunnen afgeven omdat ze voor een bepaald geneesmiddel geen octrooibescherming bieden, heeft Nederland een voorkeur voor een interpretatieve verklaring van artikel 30 van het TRIPS-verdrag. Dit is één van de opties, die in het document open gehouden worden. </antwoord>
      <antwoord nummer="6">Zoals aangegeven in antwoord 3 hecht Nederland in dit kader belang aan een snelle start van de onderhandelingen over dit onderwerp, zodat de TRIPS Raad voor het einde van 2002 concreet advies kan geven aan de Algemene Raad van de WTO. De werkbaarheid voor ontwikkelingslanden van de mogelijke opties vormt daarbij voor Nederland een belangrijk criterium. Tegen deze achtergrond ondersteunt Nederland het ingediende document, en zal nauw betrokken blijven bij de EU-inbreng in Genève op dit terrein en een redelijke oplossing blijven benaderen. </antwoord>
      <noten afkomstig="antwoord"/>
   </antwoorden>
</kvr>
