<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de ministers van Financiën en van Justitie over beloning van de top in aandelen. (Ingezonden 13 januari 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22103
</item>
         <item attribuut="Inhoud">Nederlandse topbestuurders blijken steeds vaker in aandelen beloond te worden. Volgens VEB onstaat hierdoor kortzichtig gedrag en is het nauwelijks controleerbaar en transparant.</item>
         <item attribuut="Rubriek">Bedrijfsleven en industrie (Ondernemingen) Geld- en kapitaalmarkt (Beleggingen) Inkomen en rechtspositie (Inkomens)</item>
         <item attribuut="Trefwoorden">Aandelen Inkomens Management Ondernemingen</item>
         <item attribuut="Vindplaats">Kamervragen met antwoord 2004-2005, nr. 817, Tweede Kamer</item>
         <item attribuut="Vraagnr_bij_indiening">2040506230</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2005-01-25</item>
         <item attribuut="Datum_indiening">2005-01-13</item>
         <item attribuut="Document-id">KVR22103</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1731" allpagenumbers="1731 1732 1733" vetnummer="2040506230" code="0405tkkvr817" lopendefooter="Tweede Kamer, vergaderjaar 2004–2005, Aanhangsel" filenaam="KVR22103" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="817" onderwerp="" indiendatum="2005-01-13">
         <vrager partij="SP" oorsprong="parlement">Kant</vrager>
         <vraagt-aan>de ministers van Financiën en van Justitie</vraagt-aan>
      </vraagdata>
      <antwoorddata antwoorddatum="2005-01-25">
         <antwoorder functie="minister" ministerie="Financiën">Zalm</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw reactie op de feiten in het artikel «Loon topman steeds vaker in aandelen»? <voetnoot nummer="1"/>
      </vraag>
      <vraag nummer="2">Bent u het met de Vereniging van Effectenbezitters (VEB) eens dat beloning van de top in aandelen aanzet tot kortzichtig gedrag? Zo ja, waarom? Zo neen, waarom niet? </vraag>
      <vraag nummer="3">Deelt u de mening dat beloning in opties en aandelen één van de oorzaken van de boekhoudschandalen bijAhold en Enron is? Zo ja, waarom? Zo neen, waarom niet? </vraag>
      <vraag nummer="4">Deelt u de mening van de VEB dat de beloning in aandelen en opties helaas niet te stoppen lijkt? Zo ja, overweegt u wettelijke maatregelen hiertegen? Zo neen, waarom niet? </vraag>
      <vraag nummer="5">Deelt u de mening van de VEB dat de beloning in aandelen nauwelijks controleerbaar en transparant is? Zo ja, overweegt u hier nadere eisen aan te stellen? Zo neen, waarom niet? </vraag>
      <vraag nummer="6">Kunt u aangeven welk deel van de Nederlandse topbestuurders met aandelen in het eigen bedrijf zich houdt aan de Code Tabaksblat? Zo ja, bent u daar tevreden over? Zo neen, waarom niet? </vraag>
      <vraag nummer="7">Hebt u een voorkeur voor het Rijnlandse ondernemingsmodel boven het Angelsaksische? Zo ja, hoe beoordeelt u de toegenomen beloning op beurskoersen in het licht daarvan? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-01-11" bron="De Volkskrant">De Volkskrant, 11 januari 2005</noot>
      </noten>
   </vragen>
   <antwoorden aantal="4">
      <antwoord nummer="1">Ik ben niet verrast door de conclusie van het door de vragensteller genoemde artikel in De Volkskrant dat bestuurders steeds vaker met aandelen worden beloond. Sinds de jaren ’90 van de vorige eeuw is er een tendens om de bezoldiging van bestuurders voor een steeds groter deel uit beurskoersafhankelijke elementen te laten bestaan, zoals aandelen en opties op aandelen. De toekenning van aandelen en opties leidt er toe dat het belang van een bestuurder (meer) parallel loopt met het belang van de vennootschap en haar aandeelhouders. Als bestuurders goed presteren, dan heeft dat normaal gesproken een positief gevolg voor de (beurs)waarde van de vennootschap. Dit is van belang voor zowel de aandeelhouders, de bestuurders als de overige werknemers met het oog op de continuïteit van de vennootschap. In de jaren ’90 van de vorige eeuw kwam vooral de toekenning van opties in zwang. Sinds het begin van deze eeuw wordt, als onderdeel van het bezoldigingspakket, een groeiend aantal bestuurders van beursgenoteerde ondernemingen aandelen toegekend. Deze verschuiving heeft waarschijnlijk mede te maken met het feit dat de kosten van de toekenning van opties vanaf boekjaar 2005 dienen te worden verwerkt in de jaarrekening van de vennootschap (zie ook hierna) en met wijzigingen in de fiscale behandeling van opties (op 1 januari 2005 is het keuzeregime voor de belastbaarheid van opties in de loonbelasting afgeschaft). </antwoord>
      <antwoord nummer="2 t/m 5">In de kabinetsreactie op de Nederlandse corporate governance code (kamerstukken II 2003/04, 29 449, nr. 1) zijn de factoren achter de verschillende boekhoudaffaires in zowel de Verenigde Staten als Europa besproken. Eén van de factoren was de inadequate vormgeving van het optieplan voor bestuurders. Wanneer de bezoldiging voor een relatief groot deel uit beurskoersafhankelijke elementen bestaat, bestaat het risico dat bestuurders hun kortetermijnbelangen prevaleren boven de langetermijnbelangen van de vennootschap. Een dergelijke prikkel kan met name ontstaan wanneer de toekenning van aandelen en opties niet is gebonden aan de realisatie van lange termijn doelstellingen voor de bestuurders en de vennootschap. Bestuurders kunnen in het geval van een slechte vormgeving van het aandelen(optie)plan en ontoereikend toezicht door de raad van commissarissen geneigd zijn om de winstverwachtingen te sturen teneinde zoveel mogelijk te profiteren van de aandelen(opties). Een stabiel, voorspelbaar winstpatroon, waarbij telkenmale wordt voldaan aan analistenverwachtingen, kan een gestaag stijgende beurskoers opleveren, zonder dat bestuurders zich verdiepen in de vraag naar de langetermijneffecten van hun gedrag. Een dergelijke neiging werd in de hand gewerkt door het feit dat de kosten van opties tot dit jaar niet hoefden te worden verwerkt in de jaarrekening van de vennootschap. Dit leidde tot een overschatting van de gerapporteerde nettowinst. Mits het aandelen(optie)plan goed is vormgegeven, behoeft de toekenning van aandelen echter niet te leiden tot «kortzichtig gedrag». Nieuwe wetgeving en de Nederlandse corporate governance code (Tabaksblat code) zullen er naar mijn mening toe bijdragen dat de potentieel negatieve effecten van de toekenning van aandelen en opties worden verminderd en de potentieel positieve effecten kunnen overheersen. Sinds 1 oktober 2004 dienen aandelen- en optieplannen voor bestuurders te worden goedgekeurd door de algemene vergadering van aandeelhouders (artikel 2:135, vierde lid, BW). De algemene vergadering kan op grond van dit nieuwe recht zelf een besluit nemen tot invoering van een aandelen- of optieplan en, wanneer zijhiertoe overgaat, aangeven hoeveel aandelen of opties aan bestuurders mogen worden toegekend. De aandeelhouders hebben hiermee een controle-instrument in handen gekregen. De «checks and balances» betreffende de vaststelling van de bezoldiging zijn versterkt. Daarnaast zal de Europese Commissie naar verwachting binnenkort International Financial Reporting Standard (IFRS) 2 «Share-based payment» betreffende de verwerking van de optiekosten in de jaarrekening voor gebruik in de Europese Unie (EU) goedkeuren. Zoals bekend dienen alle beursgenoteerde vennootschappen met statutaire zetel in de EU hun geconsolideerde jaarrekening vanaf boekjaar 2005 op te stellen aan de hand van de IFRS. De Tabaksblat code bevat een aantal bepalingen over de vormgeving van optie- en aandelenplannen. Opties mogen op grond van best practice bepaling II.2.1 nog slechts voorwaardelijk worden toegekend. De opties kunnen pas worden uitgeoefend wanneer bestuurders na een periode van ten minste drie jaar de vooraf vastgestelde prestatiecriteria hebben gerealiseerd. Best practice bepaling II.2.3 bepaalt dat het aantal toe te kennen aandelen afhankelijk dient te worden gesteld van de realisatie van vooraf aangegeven, duidelijk kwantificeerbare en uitdagende doelen. Daarnaast dienen de aandelen te worden aangehouden voor een periode van ten minste vijf jaar of tot ten minste het einde van het dienstverband van de bestuurder indien deze periode korter is dan vijf jaar. De gekozen prestatiecriteria bij de toekenning van opties en/of aandelen moeten op grond van best practice bepaling II.2.10 worden verantwoord in het zogenoemde remuneratierapport. Daarenboven geldt voor bestuurders de wettelijke verplichting het aandelen- en optiebezit bijde Autoriteit Financiële Markten te melden, alsmede de wijzigingen hierin (artikel 2a Wet melding zeggenschap in ter beurze genoteerde vennootschappen). De AFM houdt deze meldingen bijin een openbaar register. De hiervoor genoemde wettelijke bepalingen in combinatie met de voorschriften van de Tabaksblat code acht ik voldoende voor de transparantie van en verantwoording over de aandelen- en optieplannen voor bestuurders. Ik overweeg dan ook geen verdere wettelijke maatregelen. </antwoord>
      <antwoord nummer="6">De Tabaksblat code geldt vanaf het boekjaar dat op of na 1 januari 2004 is begonnen. De jaarverslagen over boekjaar 2004 zullen een beeld opleveren in hoeverre de beursgenoteerde vennootschappen de Tabaksblat code naleven. Deze jaarverslagen verschijnen dit voorjaar. De Monitoring Commissie Corporate Governance Code, die op 6 december 2004 door mij, mede namens de Minister van Justitie en de Staatssecretaris van Economische Zaken is ingesteld (Stcrt nr. 241 van 14 december 2004), zal aan het eind van dit jaar het eerste rapport over de mate van naleving van de code publiceren. Pas met het verschijnen van dit rapport is bekend in hoeverre best practice bepaling II.2.3 van de Tabaksblat code over de vormgeving van aandelenplannen wordt nageleefd, en kan hierover ook een oordeel worden gegeven. </antwoord>
      <antwoord nummer="7">Goede corporate governance betekent efficiënt toezicht op het bestuur van beursgenoteerde vennootschappen, een evenwichtige verdeling van de invloed tussen het bestuur, de raad van commissarissen en de algemene vergadering van aandeelhouders (goede «checks and balances») en een adequate verantwoording door het bestuur en de raad van commissarissen, met het oog op de continuïteit van de vennootschap en een zorgvuldige afweging van de verschillende belangen, waaronder die van de werknemers en andere stakeholders van de vennootschap. Goed bestuurde vennootschappen dragen bijaan een vertrouwenwekkend arbeidsklimaat en kunnen tegen relatief lage kosten kapitaal aantrekken. Goede corporate governance verkleint ook het risico op boekhoudaffaires. Goede corporate governance is niet te vangen in één model. De boekhoudaffaires deden zich per slot van rekening zowel voor in landen met een sterke positie voor de aandeelhouders (ook wel aangeduid als het Angelsaksische model) als in landen waarin de medezeggenschap van werknemers zich eveneens een positie heeft verworven (ook wel aangeduid als het Rijnlandse model). Voor verschillende vennootschappen, in verschillende stadia van ontwikkeling, van verschillende omvang, met een verschillende mate van internationalisering, met verschillende aandeelhoudersstructuren en met een verschillende historische ontwikkeling, zijn verschillende benaderingen of modellen denkbaar. Goede corporate governance is derhalve een kwestie van maatwerk. Ik spreek om deze reden dan ook geen voorkeur uit voor één model. Een toenemend belang van beurskoersafhankelijke elementen in de bezoldiging van bestuurders heeft vooral te maken met de toegenomen internationalisering van het aandeelhouderschap van de Nederlandse beursgenoteerde vennootschappen. In 2002 was bijvoorbeeld gemiddeld 66,5% van de aandelen van de Nederlandse beursgenoteerde vennootschappen in buitenlandse handen. Vooral grote buitenlandse beleggers hebben het afgelopen decennium op raden van commissarissen druk uitgeoefend om de bestuurders te belonen met aandelen en opties, teneinde een belangenparallellie te creëren tussen bestuurders en aandeelhouders. Ook bestuurders (en overige werknemers) van snelgroeiende, innovatieve vennootschappen worden in het algemeen ook relatief sterk beloond met beurskoersafhankelijke bezoldigingselementen. Dat heeft dan vaak te maken met de nog beperkte kasstroom van deze vennootschappen om een toereikende vaste bezoldiging aan bestuurders (en overige werknemers) toe te kennen. Om toch hooggekwalificeerde bestuurders en overig personeel te kunnen aantrekken of te behouden, is het variabele bezoldigingsdeel relatief hoog teneinde hen te laten meeprofiteren in het eventuele succes van de vennootschap op de langere termijn. </antwoord>
      <noten afkomstig="antwoord"/>
   </antwoorden>
</kvr>
