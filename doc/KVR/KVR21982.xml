<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="14">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de ministers van Volksgezondheid, Welzijn en Sport en van Landbouw, Natuur en Voedselkwaliteit over dierproeven. (Ingezonden 27 oktober 2004); Antwoord</item>
         <item attribuut="Bestand">28Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21982
</item>
         <item attribuut="Inhoud">Hoewel al wetenschappelijk vaststaat dat (mee)roken schadelijk is, worden er toch dierproeven uitgevoerd naar de schadelijke effecten van (mee)roken. Ook worden dierproeven uitgevoerd naar de effecten van andere genotsmiddelen zoals alcohol en drugs. Wat zijn de doelstellingen van deze proeven en zijn er alternatieven.</item>
         <item attribuut="Rubriek">Consument (Levensmiddelen) Natuur (Dierenbescherming) Wetenschap en technologie (Toegepast onderzoek)</item>
         <item attribuut="Trefwoorden">Alcohol Dierproeven Drugs</item>
         <item attribuut="Vindplaats">Kamervragen met antwoord 2004-2005, nr. 707, Tweede Kamer</item>
         <item attribuut="Vraagnr_bij_indiening">2040502400</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2005-01-11</item>
         <item attribuut="Datum_indiening">2004-10-27</item>
         <item attribuut="Document-id">KVR21982</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1495" allpagenumbers="1495 1496 1497 1498" vetnummer="2040502400" code="0405tkkvr707" lopendefooter="Tweede Kamer, vergaderjaar 2004–2005, Aanhangsel" filenaam="KVR21982" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="707" onderwerp="" indiendatum="2004-10-27">
         <vrager partij="SP" oorsprong="parlement">Van Velzen</vrager>
         <vraagt-aan>de ministers van Volksgezondheid, Welzijn en Sport en van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="11 januari 2005), zie ook Aanhangsel Handelingen nr. 478, vergaderjaar 2004–2005">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de minister van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="14">
      <vraag nummer="1" voetnoot="1">Wat is uw reactie op het feit dat nog steeds dierproeven naar de schadelijke effecten van (mee)roken worden uitgevoerd, terwijl door humane studies al onomstotelijk is bewezen dat (mee)roken schadelijk is? <voetnoot nummer="1"/>
      </vraag>
      <vraag nummer="2">Wat is uw standpunt over de aanvaardbaarheid van dierproeven op het gebied van drugs en genotsmiddelen? Voor welke doeleinden mag naar uw mening het effect van (mee)roken op dieren getest worden en voor welke doeleinden niet? </vraag>
      <vraag nummer="3">Kunt u een overzicht geven over de afgelopen vier jaar van proeven bij instituten en bedrijven in Nederland waarbij de effecten van drugs en genotsmiddelen, zoals tabak en alcohol, op dieren werden getest? Wat waren de precieze doelstellingen van deze dierproeven, welke diersoorten werden erbij gebruikt en wie was de uitvoerende organisatie? </vraag>
      <vraag nummer="4">Welk onderzoek is in de afgelopen vier jaar gedaan naar alternatieven voor dierproeven op het gebied van drugs en genotsmiddelen? Hoeveel budget was daarmee gemoeid? </vraag>
      <vraag nummer="5">Waarom wordt in de begroting van Volksgezondheid, Welzijn en Sport voor 2005 geen budget vrijgemaakt voor onderzoek naar alternatieven voor dierproeven? </vraag>
      <vraag nummer="6">Hoeveel budget wordt binnen de begroting van Landbouw, Natuur en Voedselkwaliteit voor 2005 vrijgemaakt voor onderzoek naar alternatieven voor dierproeven? </vraag>
      <vraag nummer="7" voetnoot="2">Welke maatregelen gaat u nemen opdat de Voedsel en Waren Autoriteit, na jarenlang tekortschieten in de handhaving van de Wet op de Dierproeven, in 2005 wél in staat zal zijn om het aantal voorgenomen inspecties te verwezenlijken? <voetnoot nummer="2"/>
      </vraag>
      <vraag nummer="8" voetnoot="3">Kunt u een inschatting maken van het aantal dieren dat wordt gefokt als potentieel proefdier maar niet als zodanig wordt verkocht, en daarom niet in de statistieken over proefdieren wordt opgenomen? <voetnoot nummer="3"/>
      </vraag>
      <vraag nummer="9">Waarom is het momenteel niet mogelijk proefdieren op aanvraag te fokken? </vraag>
      <vraag nummer="10">Bent u bereid samen met de proefdiersector te zoeken naar een alternatieve organisatie van de proefdierfokkerijketen, opdat het aantal onverkochte proefdieren vermindert? Zo ja, wanneer licht u de Kamer in over uw bevindingen? Zo neen, waarom niet? </vraag>
      <vraag nummer="11">Deelt u de mening dat, indien het voor de voortgang van wetenschappelijk onderzoek noodzakelijk is om voorraden potentiële proefdieren aan te houden, het aantal niet verkochte – dus geruimde – potentiële proefdieren zou moeten worden geregistreerd, daar dit een indirect effect van dierproeven betreft? Zo ja, hoe en op welke termijn gaat u dit bewerkstelligen? Zo neen, waarom niet? </vraag>
      <vraag nummer="12">Deelt u de mening dat het aantal dieren dat voor fokdoeleinden binnen onderzoeksinstituten en proefdierfokkerijen wordt gehouden, dient te worden gerapporteerd in de jaarlijkse registratie, daar dit een indirect effect van dierproeven betreft? Zo ja, hoe en op welke termijn gaat u dit bewerkstelligen? Zo neen, waarom niet? </vraag>
      <vraag nummer="13">Deelt u de mening dat het aantal proefdieren dat in de diervoederindustrie smaakproeven ondergaat, zou moeten worden geregistreerd, daar zij onder laboratoriumomstandigheden leven? Zo ja, hoe en op welke termijn gaat u dit bewerkstelligen? Zo neen, waarom niet? </vraag>
      <vraag nummer="14">Zijn de statistieken over het gebruik van proefdieren in Nederland voor onderzoeksdoeleinden naar uw mening bedoeld om inzicht te verschaffen in het aantal dieren dat expliciet lichamelijk lijdt, of om inzicht te verschaffen in het aantal dieren dat binnen onderzoeksinstellingen en proefdierfokkerijen wordt gehouden? Kan uw antwoord worden toegelicht? </vraag>
      <noten afkomstig="vraag">
         <noot nummer="1">website van Physicians Committee for Responsible Medicine, http://www.pcrm.org</noot>
         <noot nummer="2">Zo doende 2003, jaaroverzicht van de Voedsel en Waren Autoriteit over dierproeven en proefdieren</noot>
         <noot nummer="3" datum="2004-10-2" bron="Algemeen Dagblad" titel="Niet eens een proefdier">Algemeen Dagblad, 2 oktober 2004: «Niet eens een proefdier»</noot>
      </noten>
   </vragen>
   <antwoorden aantal="14">
      <antwoord nummer="1">Ik ga er vanuit dat met de verwijzing gedoeld wordt op het artikel van Dr. Jonathan Balcombe op de betreffende website. In dit artikel noemt Dr. Balcombe een aantal studies en publicaties op gebied van tabaksonderzoek. Geen van deze onderzoeken is in Nederland uitgevoerd. De Nederlandse overheid heeft dus ook geen rol bij toelating van en toezicht op de genoemde onderzoeken. Mede daarom zijn de achtergrond en de specifieke onderzoeksvragen van deze publicaties mij ook niet bekend. Ik wil dan ook geen oordeel vellen over het nut of noodzaak van deze specifieke studies. In Nederland is in de Wet op de dierproeven vastgelegd, dat het verboden is om onderzoek uit te voeren, als de onderzoeksvraag op een alternatieve wijze beantwoord kan worden. Mogelijk alternatieven zijn literatuurstudies of gebruikmaking van resultaten van reeds uitgevoerde experimenten. Bij de ethische toetsing voorafgaand aan ieder experiment komt dit aspect aan bod. </antwoord>
      <antwoord nummer="2">Dierproeven op het gebied van genotsmiddelen en drugs zijn, net als al het andere dierexperimenteel werk, alleen toegestaan onder bepaalde voorwaarden. Natuurlijk moet voldaan worden aan alle randvoorwaarden (vergunning, eisen aan de deskundigheid van het personeel, eisen aan de huisvesting, eisen aan de verzorging etc.). Daarnaast moet een valide onderzoeksvraag aan het onderzoek ten grondslag liggen, verwoord in een degelijk onderzoeksplan dat voldoen moet aan de wettelijke eisen. Tevens moet worden aangetoond dat er sprake is van een goed onderbouwde maatschappelijke relevantie. Het onderzoek moet direct of indirect van belang zijn voor de gezondheid of voeding van mens of dier, als er geen wetenschappelijke vraag aan ten grondslag ligt (zie art. 1, lid 1; art. 2 lid 2, 3 van de Wet op de dierproeven). Ook moet duidelijk worden gemaakt, dat er geen alternatieve weg is om de onderzoeksvraag te beantwoorden. Om dit alles te kunnen onderbouwen, levert de onderzoeker alle daartoe strekkende informatie aan in het onderzoeksplan. De Dier Experimenten Commissie (DEC) toetst zorgvuldig of aan alle daarvoor geldende voorwaarden is voldaan (o.a. wetenschappelijke en maatschappelijke relevantie, geen alternatieven). </antwoord>
      <antwoord nummer="3">In de diverse jaargangen van «Zo doende» (jaaroverzicht van de Voedsel en Waren Autoriteit (VWA) over dierproeven en proefdieren) staan de gegevens over in dat jaar afgeronde dierexperimenten. De gegevens zijn onder meer uitgesplitst naar het doel van de proef. Eén van de gevraagde categorieën is «onderzoek naar de schadelijkheid van stoffen die voorkomen in tabak of rookwaren». In de jaren 2000–2003 zijn alleen in 2003 dierproeven verricht die in deze categorie vallen. Het betrof 236 dierproeven op muizen (tabel 3b van «Zo doende»). Onderzoek waarbij de effecten van andere genotsmiddelen worden beoordeeld, worden niet als aparte categorie geregistreerd. Afhankelijk van de exacte onderzoeksvraagstelling kan dit onderzoek in een aantal categorieën belanden. Als het bijvoorbeeld onderzoek in het kader van de samenstelling van een veiligheidsdossier betreft naar een stof die als toevoeging aan een voedingsmiddel zou kunnen gaan dienen, zal het onderzoek vallen onder «Onderzoek naar de schadelijkheid van stoffen bestemd voor gebruik als toevoegingen in voedingsmiddelen voor humane consumptie». Als het onderzoek betreft naar een beter begrip van bepaalde pathofysiologische mechanismen en effecten op het organisme door drugs of genotmiddelen, zal het onderzoek terecht komen in één van de groepen horend bij: «Een antwoord te verkrijgen op een wetenschappelijke vraag met betrekking tot...». Noch de Europese noch de Nederlandse registratie kent voor de categorie wetenschappelijk onderzoek een subcategorie voor onderzoek naar stoffen. Nader gedifferentieerde gegevens per vergunninghouder zijn niet openbaar gemaakt in «Zo doende». </antwoord>
      <antwoord nummer="4">De budgetten voor onderzoek naar alternatieven zijn niet specifiek ingezet voor onderzoek naar drugs en genotmiddelen. Lettend op het aantal dieren dat in de periode 2000–2003 werd gebruikt voor onderzoek naar tabaks- en rookwaren is dat ook niet zinvol. Trachten om alternatieven te ontwikkelen voor onderzoek waarvoor veel dieren worden ingezet, is zinvoller bij beperkte middelen. Per saldo levert dat immers de meeste winst aan dierenwelzijn op. Wel is het zo, dat binnen het ZonMw-programma «dierproeven begrensd» en vroeger bij het Platform Alternatieven voor Dierproeven, subsidies zijn verstrekt voor het uitvoeren van onderzoek naar alternatieven die bruikbaar zijn in het opstellen van beoordelingsdossiers. Dat maakt de potentiële alternatieven veel breder inzetbaar, dan alleen voor drugs en genotmiddelen. </antwoord>
      <antwoord nummer="5">Er is voor 2005 € 300.000 beschikbaar gesteld aan ZonMw en € 200.000 aan RIVM voor onderzoek naar alternatieven voor dierproeven. </antwoord>
      <antwoord nummer="6">Binnen de begroting van Landbouw, Natuur en Voedselkwaliteit wordt geen geld vrijgemaakt voor onderzoek specifiek gericht op alternatieven voor dierproeven. Wel wordt er binnen Wageningen Universiteit en Research Centrum onderzoek gefinancierd naar bijvoorbeeld de ontwikkeling van nieuwe detectiemethoden in het kader van voedselveiligheid, die als effect kunnen hebben dat er alternatieven voor dierproeven komen. </antwoord>
      <antwoord nummer="7">De VWA geeft in haar Jaarplan nauwkeurig aan hoeveel inspecties zijn opgenomen in de planning en met welke differentiatie. Ik ben, met de VWA, van mening dat de kwaliteit van de inspecties (breedte en diepgang aangevuld met specifieke, risicogerichte thema’s) moet prevaleren. Als er goede argumenten zijn (zie «Zo doende 2003») waarom het beoogde aantal niet werd gehaald, dan stemt het tot tevredenheid dat de VWA gekozen heeft voor behoud van kwaliteit van de wél uitgevoerde inspecties. Ik verwerp om deze redenen de aantijging dat de VWA jarenlang tekort geschoten zou zijn in de handhaving. Temeer omdat de VWA in «Zo doende» blijk geeft van kritische reflectie op dit punt. Binnen de VWA neemt het toezicht op en de handhaving van de Wet op de dierproeven een bijzondere plaats in. De betreffende inspecteurs zijn gespecialiseerd in dit vakgebied en hebben de post-doctorale Beroepsopleiding Proefdierkunde met goed gevolg doorlopen. Andere VWA-inspecteurs hebben deze expertise niet en kunnen daarom niet (incidenteel) ingezet worden. Een structurele uitbreiding van het aantal inspecties kan alleen door het aantal speciaal opgeleide inspecteurs uit te breiden. Gezien de benodigde expertise heeft dat geen direct effect. Ook dient bij uitbreiding van het aantal inspecteurs dat toezicht houdt op de Wet op de dierproeven, meer budget beschikbaar te worden gemaakt. Het huidige budget laat één of meer extra inspecteurs niet toe. Vooralsnog zie ik geen reden om binnen de VWA met budget en prioriteiten te gaan schuiven, gezien het huidige nalevingsniveau van de wet en de regelgeving op het gebied van proefdieren. </antwoord>
      <antwoord nummer="8">Gegevens over dieren die worden gedood zonder in een proef te zijn gebruikt zijn wel degelijk opgenomen in «Zo doende». Ze horen echter niet bij de gegevens over dierproeven, immers het fokken van dieren wordt niet gezien als dierproef. Op deze regel wordt één uitzondering gemaakt. Sommige dieren ondervinden ongerief vanwege hun constitutie of aangeboren defect. Juist dit gebrek of deze constitutie maakt hen onmisbaar voor specifiek onderzoek. Het fokken van proefdieren met zulke defecten of zo’n constitutie wordt wél gezien als dierproef. Dit wordt dan ook als zodanig in de dierproefstatistieken geregistreerd en gerapporteerd. In «Zo doende 2003» (p. 20–22) wordt de herkomst van de in 2003 door vergunninghouders verworven dieren aangegeven. Hieruit blijkt dat de vergunninghouders in totaal 892.651 dieren verwierven in 2003. Hiervan werden 546.094 dieren door deze instellingen zelf werden gefokt. Dit is ruim 61%. Het aantal verworven dieren vermeerderd met het aantal dieren dat op 1 januari 2003 aanwezig was, geeft het totaal in 2003 aanwezige aantal dieren weer. Van dit totaal werden 227.641 dieren gedood voordat en zonder dat er sprake was van een proef. De redenen voor het doden worden ook uiteengezet. Een inschatting over de gegevens van de overtollige fokdieren van de proefdierfokkerijen is moeilijker te herleiden uit de gegevens in «Zo doende». Voor daar aanwezige overtollige dieren wordt een andere bestemming gevonden, waarvoor vaak anders speciaal dieren gefokt zouden moeten worden. Een voorbeeld hiervan is voer voor reptielen en roofvogels. De fokinstellingen zijn wel verplicht om de administratie rondom herkomst en bestemming van hun dieren bij te houden (art. 10, lid 1 van het Dierproevenbesluit). Daarmee zijn deze gegevens beschikbaar voor de toezichthouder om in te zien en te controleren. </antwoord>
      <antwoord nummer="9">Het leeuwendeel van de proefdieren wordt reeds op aanvraag gefokt. Dat wil zeggen dat vraag en aanbod zorgvuldig op elkaar worden afgestemd. Voor zover dieren worden betrokken van fokinstellingen die zelf geen proeven verrichten, geldt dat deze om uiteenlopende redenen hetzelfde principe volgen. Het opzetten van een gestandaardiseerde of speciale foklijn kost veel energie, tijd en geld. Om resultaten te kunnen reproduceren of vergelijken, dient een (genetisch-gestandaardiseerd) identiek dier beschikbaar te zijn ook maanden of jaren later. Om dat te kunnen garanderen dienen ouderparen van deze dieren steeds voorradig te zijn. Met name bij de belangrijkste proefdieren, de knaagdieren (bijna 75% van de dierproeven in Nederland worden uitgevoerd met knaagdieren), zijn de generatie-intervallen kort en de gemiddelde worpgrootte groot. Beide factoren hebben een positief effect op de flexibiliteit en daarmee op het minimum aantal dieren dat aangehouden moet worden als fokdier. Aangezien fokken en afleveren van proefdieren vergunning- en registratieplichtig is, heeft de VWA inzicht in de realisatie van het principe dat vraag en aanbod zoveel mogelijk op elkaar worden afgestemd. Proefdieren houden en verzorgen is niet goedkoop en bedrijfseconomisch is het voor (commerciële) proefdierfokkers niet verstandig om ondoordacht te gaan fokken. </antwoord>
      <antwoord nummer="10">Ik ben mede gezien de beantwoording van de vorige vraag, van mening dat een alternatieve organisatie van de proefdierfokkerij, niet wezenlijk zal bijdragen aan het realiseren van het door de vragensteller geschetste doel. Vanwege de eisen (toezicht, huisvesting etc.) die de Wet op de dierproeven stelt aan het fokken en afleveren van proefdieren en de relatief hoge kosten die deze met zich meebrengen, zal de sector zelf uit financieel oogpunt er ook alles aan doen om te voorkomen dat er onnodig veel dieren worden gefokt. Enige surplus zal er te allen tijde blijven gezien de eisen in bepaald wettelijk voorgeschreven onderzoek of vanwege biologische argumenten (bijvoorbeeld alleen dieren van een bepaald geslacht mogen worden ingezet, of het teratogene effect van een bepaalde stof dient te worden beoordeeld). Zoals in het aangehaalde artikel al wordt aangegeven worden sommige proefdieren die niet zijn gebruikt als proefdier, gebruikt als voer voor bijvoorbeeld gehouden reptielen en roofvogels. Voor veel van deze predatoren maken (jonge) knaagdieren onderdeel uit van hun natuurlijke dieet en zou het hun welzijn niet ten goede komen als ze niet gevoerd worden met soms nog levende (jonge) knaagdieren. Als er geen «surplus»-proefdieren zouden zijn moeten er dus via andere routes (meer) knaagdieren gefokt worden voor het voeren van predatoren. Toezicht op de fok van dergelijke knaagdieren valt niet onder de Wet op de dierproeven, maar onder de lex generalis op het gebied van dierwelzijn, de Gezondheids- en Welzijnswet voor Dieren. Al met al zie ik vooralsnog geen reden om in te grijpen. </antwoord>
      <antwoord nummer="11">Ik vind het belangrijk dat alle dieren die worden gehouden als proefdier of potentieel proefdier of als fokdier van proefdieren vallen onder het toezicht op de Wet op de dierproeven en dat er minimale eisen aan hun huisvesting en verzorging worden gesteld. Dit is het geval. De gegevens van de dieren die worden gehouden binnen de vergunninghoudende instellingen worden reeds bijgehouden en aan de VWA verstrekt. Over de herkomst van deze dieren wordt, evenals over de dieren gedood voordat ze in een proef worden ingezet, al gerapporteerd in «Zo doende». Ik verwijs u hiervoor graag naar mijn antwoord op vraag 8. Het jaarrapport van de VWA, «Zo doende» rapporteert over het aantal dierproeven dat er in een jaar wordt uitgevoerd. Dat is de primaire functie van het rapport. Het toezicht is breder, dat dekt alle dieren die zich bij vergunninghouders bevinden. Alle vergunninghouders zijn verplicht de herkomst van dieren bij te houden. Daarnaast is het wenselijk om de rapportages in de verschillende landen zoveel mogelijk vergelijkbaar te houden. Zoals uit «Zo doende» blijkt worden er met de Nederlandse registratiewijze al meer dierproeven geregistreerd, dan met registratie conform de eisen van de Europese Unie. Een ander punt wat nog een rol speelt is dat dit kabinet staat voor verdere terugdringing van administratieve lasten. Introductie van nieuwe (op nationale regelgeving gebaseerde) lasten, zal slechts dan acceptabel zijn, als het een zeer wenselijk doel dient dat op geen andere wijze bereikt of ingevuld kan worden. In dit specifieke geval zie ik er geen positief effect voor de gebruikte dieren uit voortvloeien. Ik ben dan ook niet van plan om de registratiewijze te veranderen op dit punt. </antwoord>
      <antwoord nummer="12">Zoals ik al bij vraag 11 aangaf deel ik deze mening niet volledig. De gegevens over het aantal dieren dat bij een vergunninghouder wordt gehouden binnen onderzoeksinstituten en proefdierfokkerijen worden al aan de VWA verstrekt door middel van de jaarlijkse registratie. Er is uitdrukkelijk voor gekozen in «Zo doende» niet uitgebreid te rapporteren over de dieren die bij de instellingen aanwezig zijn. Het doel van «Zo doende» is te rapporteren over de afgeronde dierproeven. Ik acht het niet zinvol hierin wijzigingen aan te brengen. </antwoord>
      <antwoord nummer="13">Nee, die mening deel ik niet zondermeer. De Wet op de dierproeven bepaalt, wanneer er sprake is van een dierproef. In artikel 1, lid 1 van de Wet op de dierproeven staat expliciet benoemd dat pas van een dierproef kan worden gesproken, als de proef gericht is op één van de vijf aldaar genoemde doelen en als er sprake is van ongerief voor het betreffende dier. De Centrale Handhaving Dierproeven heeft een onderzoek ingesteld en geconstateerd dat er geen sprake is van dierproeven in het kader van de Wet op de dierproeven. De betreffende instellingen zijn dan ook niet verplicht een vergunning op basis van de Wet op de dierproeven aan te vragen. Ook het toezicht op en het houden van de dieren valt daarmee niet onder de lex specialis (Wet op de dierproeven), maar onder de lex generalis op het gebied van dieren en het houden daarvan: de Gezondheids- en Welzijnswet voor Dieren. </antwoord>
      <antwoord nummer="14">«Zo doende», het jaaroverzicht van dierproeven en proefdieren in Nederland, is er in eerste instantie op gericht inzicht te geven in het aantal dierproeven dat wordt verricht. Conform de Wet op de dierproeven betreft dat dieren die worden ingezet in een dierproef en daarbij ongerief (het berokkenen van pijn, lijden, ongemak of blijvend letsel) ondervinden. Van deze proeven en dieren dient aantekening te worden gehouden. Onder de lex specialis, de Wet op de dierproeven, worden deze dieren extra beschermd. Het houden van proefdieren op zichzelf wordt niet als dierproef beschouwd. Met als uitzondering de al bij het antwoord op vraag 8 genoemde dieren met een aangeboren gebrek of constitutie dat aanleiding geeft tot ongerief. Om de discussie over dierproeven zuiver te houden, wordt alleen zijdelings gerapporteerd over de herkomst van de gehouden dieren. Het jaaroverzicht is er in eerste instantie dus niet op gericht om inzicht te geven, in het aantal dieren dat binnen onderzoeksinstellingen wordt gehouden. Deze dieren vallen, omdat ze direct of indirect gefokt worden met de intentie om te worden gebruikt in dieproeven, echter wél onder het toezicht bij de vergunninghouders en krijgen dezelfde bescherming als de dieren waarop een dierproef wordt verricht. Bovenstaande is geheel in lijn met de rapportage en handelwijze elders in Europa. </antwoord>
      <noten afkomstig="antwoord"/>
   </antwoorden>
</kvr>
