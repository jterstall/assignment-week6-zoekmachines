<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Boxtel (D66) over Diners Provita levensverzekering. (Ingezonden 23 mei 1997); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5288
</item>
         <item attribuut="Inhoud">Vragen over de 'Diners Provita levensverzekering zonder medische keuring' die op 24 april 1997 schriftelijk exclusief werd aangeboden aan Diners Club leden, en over de daarin gestelde gezondheidsvragen.</item>
         <item attribuut="Rubriek">Bedrijfsleven en industrie (Bank- en verzekeringswezen) Burgerlijk recht en burgerlijk procesrecht (Verzekeringsrecht) Gezondheidszorg (Ziekten en ziektepreventie)</item>
         <item attribuut="Trefwoorden">Levensverzekeringen Medische keuringen</item>
         <item attribuut="Vindplaats">Kamervragen met antwoord 1996-1997, nr. 1528, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="D66">Van Boxtel</persoon>
         </item>
         <item attribuut="Datum_reaktie">1997-07-07</item>
         <item attribuut="Datum_indiening">1997-05-23</item>
         <item attribuut="Document-id">KVR5288</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3125" allpagenumbers="3125 3126 3127" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1528" onderwerp="" indiendatum="1997-05-23">
         <vrager partij="D66" oorsprong="parlement">Van Boxtel</vrager>
         <vraagt-aan/>
      </vraagdata>
      <antwoorddata antwoorddatum="7 juli 1997), zie ook Aanhangsel Handelingen nr. 1422, vergaderjaar 1996–1997">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Hebt u kennis genomen van de «Diners Provita levensverzekering zonder medische keuring» die schriftelijk exclusief werd aangeboden op 24 april aan Diners Club leden? </vraag>
      <vraag nummer="2">Acht u de gestelde gezondheidsvragen geoorloofd? Zo neen, waarom niet? Zijn de vragen in strijd met de HIV-gedragscode en/of het moratorium erfelijkheidsonderzoek van het Verbond van Verzekeraars en is Diners Provita als internationaal verzekeraar aan de code respectievelijk het moratorium gebonden? Is er strijd met de Wet op de Medische Keuringen? </vraag>
      <vraag nummer="3">Wat is uw oordeel over de gevraagde schriftelijke volmacht van de aspirant-verzekerde om iedere arts aan de raadgevend arts van CIGNA alle nuttige inlichtingen te verschaffen in verband met de gezondheidstoestand, in geval van ongeval, ziekte of overlijden? Is dit in strijd met de «Vrede van Tilburg», waarvan is vastgelegd dat informatie over de doodsoorzaak niet beschikbaar mag worden gesteld om de rechtmatigheid van een uitkering te kunnen beoordelen? Is het in strijd met bepalingen in de Wet Geneeskundige Behandelings Overeenkomst en/of in het Wetboek van Strafrecht? </vraag>
      <vraag nummer="4">Wat is uw oordeel over de gevraagde bijzondere toestemming van de aspirant-verzekerde voor de verwerking van de medische gegevens die op de aspirant-verzekerde betrekking hebben, met het oog op een vlot beheer van de polis en/of een toekomstig schadedossier? </vraag>
      <vraag nummer="5">Is de aanbieding van Diners Provita cq. zijn de voorwaarden die worden gesteld in strijd met de Europese Privacyrichtlijn? </vraag>
      <vraag nummer="6">Is het toelaatbaar, dat een overlijdensrisicoverzekeraar slechts mensen verzekerd laat blijven tot hun 75-ste jaar? </vraag>
      <vraag nummer="7">Hoe oordeelt de Verzekeringskamer over de aangeboden polis? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Alvorens in te gaan op de voorgelegde casus wordt eerst het algemene kader geschetst. De HIV-gedragscode en het moratorium erfelijkheidsonderzoek zijn door het Verbond van Verzekeraars opgesteld en hebben beide betrekking op levens- en arbeidsongeschiktheidsverzekeringen. Alle leden van het Verbond die deze verzekeringen aanbieden hebben zich gebonden aan zowel de code als het moratorium. Het lidmaatschap van het Verbond staat echter niet open voor verzekeraars die louter via dienstverrichting op de Nederlandse markt actief zijn. Ter zake van de casus die de vragensteller aan ons voorlegt, wordt aangenomen dat de vragensteller de verzekeraar CIGNA Life Insurance Company of Europe SA/NV (verder CIGNA Leven) op het oog heeft gehad, die de risicodrager van Diners-ProVita-verzekering is. CIGNA Leven heeft haar zetel in België en is op de Nederlandse markt actief via dienstverrichting. CIGNA Leven is dus geen lid van het Verbond van Verzekeraars. Desgevraagd heeft de directie van CIGNA Leven bij brief van 2 juli 1997 aan de Minister van VWS verklaard zich ervan bewust te zijn dat bij het aanbieden van verzekeringen op de Nederlandse markt, de Nederlandse regels in acht dienen te worden genomen. Met het vragenformulier voor Diners ProVita beoogt CIGNA Leven derhalve geenszins in te gaan tegen deze regels. CIGNA Leven realiseert zich dat het vragenformulier anders geïnterpreteerd kan worden dan de bedoeling is en is bereid in het vervolg de vragen zoveel mogelijk in overeenstemming te brengen met de relevante teksten van het Nederlandse Verbond van Verzekeraars. CIGNA Leven geeft verder aan uiteraard steeds alle wettelijke toepasselijke regels te zullen respecteren. Ten slotte verklaart CIGNA Leven in de brief aan de Minister van VWS, haar zo spoedig mogelijk een exemplaar van het aangepaste vragenformulier te zullen zenden. Wij merken ter aanvulling daarop nog op dat de eveneens in België gevestigde CIGNA Insurance Company of Europe SA/NV in Nederland over een bijkantoor beschikt dat arbeidsongeschiktheidsrisico’s schrijft. Dit bijkantoor is lid van het Verbond van Verzekeraars en heeft zich gebonden aan de code en het moratorium. Vanaf het moment van inwerkingtreding van de Wet op de medische keuringen – naar verwachting per 1 januari 1998 – zal CIGNA Leven ook wettelijk gebonden zijn aan de hieruit voortvloeiende bepalingen, voor zover CIGNA Leven in dienstverrichting in Nederland actief is. Thans zijn enkele van de gezondheidsvragen van de Diners ProVita overlijdensrisicoverzekering niet geheel conform de tussen de leden van het Verbond van Verzekeraars overeengekomen HIV-gedragscode, onderscheidenlijk het moratorium erfelijkheidsonderzoek. Zo stemt de onder 3 gestelde gezondheidsvraag «Heeft u een AIDS-test gehad?» niet overeen met de vragen die conform de HIV-gedragscode kunnen worden gesteld. Verder gaan de in het aangeboden overlijdensrisicoverzekering gestelde gezondheidsvragen weliswaar niet rechtstreeks in op erfelijke aandoeningen of eerder verricht erfelijkheidsonderzoek, doch de vragen 1, 2 en 4 kunnen leiden tot vervolgvragen en dan neerkomen op vragen als waaraan artikel 5, eerste lid, van de Wet op de medische keuringen beperkingen stelt. Bij gezondheidsvraag 2 wordt – bij wijze van voorbeeld – gevraagd of de aanvrager «aan een ernstige ziekte lijdt». Gelet op de formulering zou dit in beginsel ook betrekking kunnen hebben op een erfelijke ziekte. Op grond van zowel het moratorium als artikel 5 van de nog niet in werking getreden Wet op de medische keuringen is het de verzekeraar alleen toegestaan hiernaar te informeren voor zover «de ziekteverschijnselen zich hebben geopenbaard», respectievelijk de op erfelijkheid betrekking hebbende ziekte «manifest» is. </antwoord>
      <antwoord nummer="3">De schriftelijke volmacht als in deze vraag bedoeld, heeft geen betekenis in relatie tot de zogenaamde «Vrede van Tilburg», hetgeen een stelsel van afspraken is tussen (de rechtsvoorgangers van) de KNMG (de koepelorganisatie van en voor artsen in Nederland) en het Verbond van Verzekeraars. De schriftelijke volmacht heeft namelijk betrekking op het tot stand brengen van een akkoord tussen een aspirantverzekerde en een verzekeringsmaatschappij. Naar aanleiding van de vraag of er sprake is van strijd met bepalingen in de Wet op de geneeskundige behandelingsovereenkomst, merken wij op dat deze wet ervan uit gaat dat voor het verstrekken van medische gegevens aan derden de toestemming van de patiënt nodig is. Het is en blijft echter de arts zelf – ook al is er toestemming – die beslist of hij al dan niet zijn geheimhoudingsplicht zal doorbreken. In die zin is er derhalve geen strijd met de beide door de vragensteller genoemde wetten. Voor het overige wordt verwezen naar het antwoord op vraag 4. </antwoord>
      <antwoord nummer="4">De mogelijkheden tot verwerking van medische gegevens wordt geregeld in diverse wetten en protocollen. Op de aspecten die verbonden zijn aan de WGBO is reeds ingegaan bij het antwoord op vraag 3; op die verbonden aan de WPR en de Europese Privacyrichtlijn zal worden ingegaan op vraag 5. Uitgangspunt is dat niet meer gegevens worden gevraagd dan noodzakelijk voor het beoogde doel. Voorts moet een verzekeraar er voor waken dat door (aspirant)verzekerden verstrekte informatie strikt vertrouwelijk blijkt, zeker indien het medische en dus gevoelige informatie betreft. De mogelijke aantasting van de persoonlijke levenssfeer is hierbij namelijk in het geding. De gezondheidsinformatie door een aspirantverzekerde aan een geneeskundig adviseur van een verzekeringsmaatschappij wordt verstrekt, met als doelstelling het tot stand brengen van de beoogde verzekeringsovereenkomst, is onder voorwaarden toelaatbaar. Deze geneeskundig adviseur heeft als arts immers ook een wettelijk geheimhoudingsplicht en zal derhalve aan de acceptatieafdeling van de verzekeraar slechts die informatie kunnen verstrekken die noodzakelijk is voor het tot stand komen van de beoogde verzekeringsovereenkomst. </antwoord>
      <antwoord nummer="5">De huidige formulering van de «volmachtvraag» is niet in strijd met artikel 12 van de huidige Wpr. In de Privacyrichtlijn (Richtlijn nr. 95/46/EEG van de Raad van de Europese Gemeenschappen van 24 oktober 1995 betreffende de bescherming van natuurlijke personen in verband met de verwerking van persoonsgegevens en betreffende het vrije verkeer van die gegevens), die voor 24 oktober 1998 moet zijn geïmplementeerd, worden nauwe eisen gesteld aan verwerking van gegevens die de gezondheid betreffen. In het algemeen geldt een verbod om van dergelijke gegevens gebruik te maken. Van dit verbod kan echter worden afgeweken indien de betrokkene uitdrukkelijk heeft toegestemd in een dergelijke verwerking. De door CIGNA Leven in het kader van de Diners ProVita-risicoverzekering gevraagde volmacht voldoet inhoudelijk aan de eisen die de richtlijn stelt. Wat de vorm betreft kan evenwel worden gesteld dat de richtlijn nauwere eisen stelt. Volledigheidshalve zij opgemerkt dat de Privacyrichtlijn in de Nederlandse regelgeving zal worden geïmplementeerd door middel van het voorstel van Wet bescherming persoonsgegevens, dat thans voor advies bij de Raad van State aanhangig is gemaakt. Vanaf de inwerkingtreding van dit wetsvoorstel zal CIGNA Leven ook voor wat betreft de vorm aan de eisen moeten voldoen. </antwoord>
      <antwoord nummer="6" voetnoot="1">Zoals reeds eerder beantwoord naar aanleiding van vragen van het lid Van Wingerden (AOV) <voetnoot nummer="1"/>, alsmede van het lid Leerkes (Unie 55+) (zie Aanhangsel Handelingen TK 1995–1996, nr. 678) over leeftijdsdiscriminatie bij het afsluiten van verzekeringen, is het kabinet van mening dat verzekeraars met leeftijd zorgvuldig dienen om te gaan en terzake ook een maatschappelijke verantwoordelijkheid hebben. Dit laat onverlet dat leeftijd voor verzekeraars een legitieme factor is waarmee bij risicoinschatting rekening kan worden gehouden. Het is evident dat bij het afsluiten van een levens- of pensioenverzekering leeftijdgebonden criteria worden gebruikt. In de praktijk is de tijdelijke risicoverzekering, waartoe ook het verzekeringsproduct Diners ProVita geschaard kan worden, dan ook beslist geen onbekende figuur. Ook de Algemene wet gelijke behandeling verzet zich niet tegen het hanteren van leeftijd als onderscheidend criterium ten aanzien van het acceptatie- en uitkeringsbeleid van verzekeraars. </antwoord>
      <antwoord nummer="7">Nederland kent van oudsher een normatief toezichtssysteem, welk systeem sinds de totstandkoming van de derde generatie verzekeringsrichtlijnen in de gehele Europese Unie van kracht is. Het normatieve toezichtssysteem houdt onder meer in dat geen voorafgaande goedkeuring of systematische mededeling mag worden geëist van polisvoorwaarden en andere verzekeringsbescheiden. De Verzekeringskamer kan derhalve ook niet systematisch toetsen of aan de Nederlandse wetgeving is voldaan. Indien de Verzekeringskamer op de met de wetgeving strijdige polisvoorwaarden stuit, hetzij via een speerpuntenonderzoek bij een verzekeraar, hetzij anderszins, dan zal zij gebruik maken van het haar ten dienste staande instrumentarium, zoals een dwingende aanwijzing, om dit te corrigeren. Voor wat betreft het oordeel van de Verzekeringskamer ten aanzien van deze polis heeft het kabinet van de Verzekeringskamer vernomen dat zij zich aansluit bij hetgeen het kabinet bij de beantwoording van de voorgaande vragen heeft opgemerkt. </antwoord>
      <noten afkomstig="antwoord">
         <noot nummer="1">Zie Aanhangsel Handelingen nr. 648, vergaderjaar 1994–1995</noot>
      </noten>
   </antwoorden>
</kvr>
