<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de staatssecretaris van Onderwijs, Cultuur en Wetenschappen, mw. Adelmund, over het te hoge mavo-niveau. (Ingezonden 18 oktober 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12608
</item>
         <item attribuut="Inhoud">Vragen naar aanleiding van het artikel 'Niveau van mavo te hoog' in de Haagsche Courant van 12 oktober 2000. De vragen betreffen onder meer het lage slagingspercentage van mavo-leerlingen in Den Haag, het misverstand dat bij veel ouders bestaat dat de mavo een hogere opleiding is dan het vmbo en de verwarring over het laten voortbestaan van de mavo naast het vmbo.</item>
         <item attribuut="Rubriek">Voortgezet onderwijs (Kwaliteit van het voortgezet onderwijs)</item>
         <item attribuut="Trefwoorden">Kwaliteit van het voortgezet onderwijs Mavo</item>
         <item attribuut="Vindplaats">Kamervragen met antwoord 2000-2001, nr. 246, Tweede Kamer</item>
         <item attribuut="Vraagnr_bij_indiening">2000101180</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2000-11-10</item>
         <item attribuut="Datum_indiening">2000-10-18</item>
         <item attribuut="Document-id">KVR12608</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="507" allpagenumbers="507 508" vetnummer="2000101180" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12607" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="246" onderwerp="" indiendatum="2000-10-18">
         <vrager partij="SP" oorsprong="parlement">Van Bommel</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="2000-11-10">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het artikel «Niveau van mavo te hoog»? <voetnoot nummer="1"/>
      </vraag>
      <vraag nummer="2">Is het waar dat op dit moment gemiddeld 35% van de mavo-leerlingen in de gemeente Den Haag de eindstreep in één keer haalt? Hoe verhoudt dit percentage zich tot de landelijke slagingspercentages? </vraag>
      <vraag nummer="3">Wat voor verklaring(en) heeft u voor het lage slagingspercentage in Den Haag? </vraag>
      <vraag nummer="4">Is het u bekend dat (veel) ouders kiezen voor scholen met een mavo en niet voor vmbo-scholen omdat zij de indruk hebben dat dit een hogere opleiding is? Wat gaat u doen om te voorkomen dat dit misverstand voortduurt? </vraag>
      <vraag nummer="5">Wat is uw oordeel over de suggestie dat het behoud van de naam mavo een negatieve invloed heeft op het slagen van het vmbo? Wat is uw oordeel over de suggestie dat het behoud van categoriale mavo-scholen en mavo-havo-vwo-scholen een negatieve invloed heeft op het slagen van het vmbo? Kunt u uw antwoord toelichten? </vraag>
      <vraag nummer="6">Is het waar dat scholen bij de toelating «niet goed kijken» of de leerling de (mavo-) opleiding wel aan kan? Wat gaat u hiertegen ondernemen? </vraag>
      <vraag nummer="7">Wat gaat u doen als scholen – nadat zij zijn aangesproken door de inspectie – nog steeds niet voltstrekt duidelijk zijn in de voorlichting aan leerlingen en ouders over de haalbaarheid van een bepaald opleidingsniveau? </vraag>
      <noten afkomstig="vraag">
         <noot nummer="1" datum="2000-10-12" bron="Haagsche Courant">Haagsche Courant, 12 oktober 2000</noot>
      </noten>
   </vragen>
   <antwoorden aantal="7">
      <antwoord nummer="1">Ja, ik ken het artikel «Niveau van mavo te hoog» uit de Haagsche Courant, 12 oktober jl. </antwoord>
      <antwoord nummer="2">Uit een landelijke schoolloopbaanonderzoek (CBS-cohort) zijn de navolgende relevante percentages bekend: – circa 80% van dit leerlingen-cohort die zijn gestart in de mavo behalen het mavo-diploma. – Circa 67% van de mavo-leerlingen haalt het diploma in één keer. – Circa 13% van de leerlingen heeft een jaar meer nodig. – De categorie leerlingen die geen mavo-diploma behalen (20%) kan als volgt uitgesplitst worden: 13% stromen door naar ander onderwijs en 7% verlaten het voltijd onderwijs. Er zijn geen schoolloopbaanonderzoeken beschikbaar voor mavo-leerlingen in Den Haag. De inspectie kan wel recente doorstroompercentages voor de Haagse scholen met mavo bepalen. Uit deze indicatieve cijfers blijkt dat circa 54% (vergelijk 67% cohortonderzoek) van de Haagse leerlingen die starten in de mavo het mavo-diploma in één keer haalt. </antwoord>
      <antwoord nummer="3">Het jaarlijkse slagingspercentage voor mavo-leerlingen in Den Haag ligt eind jaren ’90 rond de 90%. Dit percentage wijkt nagenoeg niet af van het landelijke jaarlijkse slagingspercentage (bron: VO in Cijfers 1998, inspectiegegevens 1997). Op dit punt onderscheiden de Haagse scholen zich dus niet van het landelijke beeld. Ik ben me ervan bewust dat in Den Haag op dit moment de kans groot is dat meer leerlingen meer tijd nodig hebben om het diploma te behalen. Dit kan afgeleid worden uit het verschil tussen de uitkomsten van het cohortonderzoek en de indicatieve percentages van de inspectie. Dit heeft onder andere te maken met cumulatieve problemen waarmee Den Haag als «grote stad» te maken heeft. Voor de «4 grote steden» zijn we gestart met het Onderwijskansenplan om te zorgen dat ook deze leerlingen zo goed mogelijk worden bediend. Het bovenstaande is een bevestiging van het belang dat Den Haag mee doet met dit onderwijskansenplan. </antwoord>
      <antwoord nummer="4">Het is mij bekend dat sommige ouders kiezen voor scholen met een mavo en niet voor vmbo-scholen omdat zij de indruk hebben dat dit een hogere opleiding is. Het is van groot belang dat scholen in goed overleg met de ouders en leerlingen bekijken welke leerweg het meest geschikt is. Scholen worden gewezen op hun verantwoordelijkheid in deze. Zij verzorgen voor het merendeel de voorlichting aan ouders aan het einde van het basisonderwijs. In deze voorlichting dienen scholen onder andere aan te geven dat ook met de beroepsgerichte leerwegen alle opties voor doorstroming naar het mbo nog open zijn. Een categorale mavo of mavo-havo-vwo-school heeft daarbij de verantwoordelijkheid de ouders erop te wijzen dat er voor hun kind op de betreffende school beperkte vmbo-mogelijkheden zijn: er is slechts de keuze voor de theoretische leerweg mogelijk. De Cito-adviesscore voor de theoretische leerweg ligt immers hoger dan voor de andere leerwegen. De school heeft dus een zware verantwoordelijkheid bij het toelaten van een leerling. De school zal in staat moeten zijn om de leerling de theoretische leerweg met succes af te laten leggen. In haar aannamebeleid heeft de school de ruimte om in overleg met ouders en de leerling te bekijken wat voor de leerling de mogelijkheden zijn en wat daarbij de voor- en nadelen zijn. </antwoord>
      <antwoord nummer="5">Ik ben het niet eens met de suggestie dat het behoud van de naam mavo en het behoud van categorale mavo-scholen en mavo-havo-vwo-scholen negatieve invloed hebben op het slagen van het vmbo. Het behoud van de naam en de bovengenoemde schoolsoorten, maar ook van categorale vbo-scholen heeft een groot politiek draagvlak. Door het behoud van deze schoolsoorten is er meer keuzevrijheid voor de ouders. Zolang ouders behoefte hebben aan de keuze voor verschillende schoolsoorten voor hun kinderen zullen zij blijven bestaan. Het slagen van het vmbo wordt vooral bepaald door het goed plaatsen van leerlingen in de voor hen meest geschikte leerwegen. Daarbij dragen de scholen een grote verantwoordelijkheid. Zoals hierboven aangegeven, heeft een categorale mavo of mavo-havo-vwo-school de verantwoordelijkheid te bepalen of zij in staat zal zijn een leerling de theoretische leerweg met succes te laten afleggen, gezien het beperkte vmbo-aanbod dat de school kan bieden. </antwoord>
      <antwoord nummer="6">Gezien het feit dat elk jaar meer dan 90% van de leerlingen op dit moment voor het mavo-diploma slaagt, lijkt het onwaarschijnlijk dat scholen op dit moment «niet goed kijken» of de leerling de opleiding wel aan kan. Met de invoering van het vmbo vervalt de mogelijkheid voor leerlingen om op het laatste moment in 1 tot 3 vakken op C-niveau examen te doen. Dit houdt in dat nu in een vroeger stadium bekeken moet worden of een leerling in staat zal zijn om 6 algemene vakken, inclusief het verrijkingsdeel te behalen. Hierover worden de scholen via verschillende kanalen geïnformeerd. Onder andere de VVO (Vereniging van Management voor het Voortgezet Onderwijs) organiseert voorlichtingsbijeenkomsten voor schoolleiders over dit thema. Daarnaast is reeds een Platform Determinatie gestart waarin de VVO, de Nederlandse Vereniging voor Schooldecanen, de projectorganisatie vmbo en OCenW dit thema verder uitwerken. </antwoord>
      <antwoord nummer="7">De inspectie houdt in de gaten wat er met hun opmerkingen wordt gedaan. Wordt daar door de school niet voldoende mee gedaan, dan zal de inspectie opnieuw optreden. </antwoord>
      <noten afkomstig="antwoord"/>
   </antwoorden>
</kvr>
