<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rietkerk en Jager (beiden CDA) aan de minister van Justitie over wiettelers. (Ingezonden 2 september 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16468
</item>
         <item attribuut="Inhoud">Vragen over beëindiging van verstrekken informatie uit strafrechtelijk onderzoek aan verhuurders (over wiettelende huurder), in verband met inwerkingtreding Wet bescherming persoonsgegevens (zie ook Aanhangsel Handelingen nr. 26, vergaderjaar 2002-2003).</item>
         <item attribuut="Rubriek">Criminaliteit en openbare orde (Drugsbestrijding) Criminaliteit en openbare orde (Politie) Staats- en bestuursrecht (Privacy)</item>
         <item attribuut="Trefwoorden">Drugsbestrijding Politie Privacy</item>
         <item attribuut="Vindplaats">Kamervragen met antwoord 2002-2003, nr. 167, Tweede Kamer</item>
         <item attribuut="Vraagnr_bij_indiening">2010214760</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Rietkerk</persoon>
            <persoon partij="CDA">Jager</persoon>
         </item>
         <item attribuut="Datum_reaktie">2002-10-16</item>
         <item attribuut="Datum_indiening">2002-09-02</item>
         <item attribuut="Document-id">KVR16468</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="349" allpagenumbers="349 350" vetnummer="2010214760" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16468" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="167" onderwerp="" indiendatum="2002-09-2">
         <vrager partij="CDA" oorsprong="parlement">Rietkerk</vrager>
         <vrager partij="CDA" oorsprong="parlement">Jager</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="16 oktober 2002), zie ook Aanhangsel Handelingen nr. 26, vergaderjaar 2002–2003">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Hebt u kennisgenomen van het artikel in het Algemeen Dagblad van 22 augustus jl. «Justitie beschermt wiettelers»? </vraag>
      <vraag nummer="2">Is het waar, dat verhuurders die een wiettelende huurder de huur opzeggen, niet meer kunnen rekenen op hulp van justitie? </vraag>
      <vraag nummer="3">Is het voorts waar, dat de politie geen informatie meer verstrekt uit het strafrechtelijk onderzoek, terwijl de media vaak wel op de hoogte zijn van ontruimingen? </vraag>
      <vraag nummer="4">Waarom heeft het College van Procureurs-Generaal een aanwijzing uitgevaardigd om bovengenoemde gegevens niet langer te verstrekken? </vraag>
      <vraag nummer="5">Is deze aanwijzing het gevolg van het van kracht worden van de Wet bescherming persoonsgegevens? Hoe beoordeeld u deze situatie? </vraag>
      <vraag nummer="6">Bent u bereid om met een voorstel te komen tot wijziging van de Wet bescherming persoonsgegevens omdat bescherming van privacy goed is, maar verhuurders van woningen niet de dupe mogen worden van de richtlijn om geen proces-verbaal bij ontruiming van woningen meer mogen inzien? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2, 4 en 5">In het artikel in het Algemeen Dagblad wordt gesteld dat de politie geen informatie uit het strafrechtelijk onderzoek kan verstrekken aan de hier bedoelde verhuurders vanwege een Aanwijzing van het College van procureurs-generaal. Dit is niet juist. Allereerst wijs ik erop dat in de meeste gevallen de verhuurder zeker in de positie is om zelfstandig informatie in te winnen bij de huurder en omwonenden. Wat betreft de rol van het Openbaar Ministerie bij informatieverstrekking over strafdossiers merk ik het volgende op. Het College van procureurs-generaal heeft naar aanleiding van de Wet bescherming persoonsgegevens (Wbp, die op 1 september 2001 in werking is getreden), de «Aanwijzing verstrekking van strafrechtelijke gegevens aan derden voor buiten de strafrechtspleging gelegen doeleinden» vastgesteld. Deze Aanwijzing regelt in welke gevallen en op welke wijze door het Openbaar Ministerie informatie kan worden verstrekt uit strafdossiers aan derden voor buiten de strafrechtspleging gelegen doeleinden. Het verstrekken van informatie voor buiten de strafrechtspleging gelegen doeleinden is alleen mogelijk indien dit past binnen de taakuitoefening van de officier van justitie en voor zover dit genoodzaakt wordt door een zwaarwegend openbaar belang. De Aanwijzing houdt de mogelijkheid open dat het openbaar ministerie verhuurders, als hier bedoeld, voorziet van informatie uit het strafrechtelijk onderzoek, hetgeen in bepaalde gevallen ook gebeurt. Wel zal altijd een afweging dienen plaats te vinden aan de hand van de feiten en omstandigheden van het concrete geval. Die afweging kan er in bepaalde gevallen toe leiden, en heeft er in sommige gevallen ook toe geleid, dat verhuurders informatie uit het strafrechtelijk onderzoek wordt geweigerd. Maar een absoluut verbod op een dergelijke informatieverstrekking volgt niet uit de Aanwijzing en is ook niet beoogd. Wanneer er sprake is van een geïsoleerde, kleinschalige kwekerij die gezien de omvang kennelijk is bedoeld voor eigen gebruik, wordt in beginsel informatie aan een verhuurder verstrekt, indien de huurder bij herhaling een hennepplantage in zijn woning heeft. Gaat het daarentegen om een grootschalige kwekerij, die een (bijna) bedrijfsmatig karakter draagt, waarbij al dan niet meerdere omwonenden zijn betrokken en die gezien de omvang kennelijk bedoeld is voor het handelen in wiet, dan zal het openbaar ministerie in beginsel direct de verhuurder die informatie verschaffen, waarover deze noodzakelijkerwijs moet beschikken om maatregelen te treffen tegen de huurder. De achtergrond van dit beleid is dat ten opzichte van een kleine thuiskweker afgewacht kan worden of de strafrechtelijke interventie het beoogde effect, te weten het voorkomen van herhaling, heeft. Daarbij moet in het oog worden gehouden dat, wanneer een hennepkwekerij wordt opgerold, de overlastveroorzakende situatie daarmee wordt beëindigd. Mocht later blijken dat de betrokkene zich opnieuw aan hennepkweek in zijn woning schuldig maakt, dan moet naar andere middelen (bijvoorbeeld huuropzegging en ontruiming) worden gezocht om de omwonenden van overlast te vrijwaren. Bij een grootschalige hennepkwekerij, waarmee kennelijk handelsdoeleinden worden nagestreefd, brengt de grotere ernst van het strafbare feit met zich mee dat het openbaar ministerie in beginsel reeds bij een eerste constatering de verhuurder informeert. In beide gevallen geldt dat de omstandigheden van het geval in de afweging, om de verhuurder wel of niet van informatie te voorzien, worden betrokken. Die afweging per geval schrijft de privacywetgeving ook voor. </antwoord>
      <antwoord nummer="3">Welke informatie de politie wel of niet mag verstrekken, wordt bepaald door de Wet en het Besluit politieregisters. De korpsbeheerder is bij uitsluiting bevoegd te beslissen welke informatie uit de politieregisters wordt verstrekt. De Aanwijzing verstrekking van strafrechtelijke gegevens aan derden voor buiten de strafrechtspleging gelegen doeleinden heeft hierop geen betrekking. Hetgeen de media omtrent ontruimingen al dan niet bekend is, is voor de beoordeling in het kader van de Wet en het Besluit politieregisters niet relevant. </antwoord>
      <antwoord nummer="6">Artikel 8 van de Wbp gaat uit van het beginsel dat persoonsgegevens mogen worden verwerkt indien daarvoor een goede rechtvaardiging bestaat. Voor bijzondere persoonsgegevens, waaronder strafrechtelijke persoonsgegevens, geldt dat artikel 22 van de Wbp bepaalt in welke gevallen deze verwerkt mogen worden. Het verstrekken van persoonsgegevens door het OM aan de verhuurder is in beginsel toegelaten onder de Wbp. De Wbp vereist wel dat in ieder afzonderlijk geval de afweging gemaakt moet worden of het verstrekken van persoonsgegevens noodzakelijk is en of er geen ander middel voorhanden is dat minder inbreuk op de persoonlijke levenssfeer maakt. Op deze wijze houden de Wbp en de Aanwijzing van het College rekening met zowel het belang van de verhuurder als het belang van de bescherming van de persoonlijke levenssfeer zoals verwoord in artikel 8 van het Europees Verdrag tot bescherming van de rechten van de mens en de fundamentele vrijheden. Ik zie derhalve dan ook geen aanleiding om met een voorstel te komen tot wijziging van de Wet bescherming persoonsgegevens. </antwoord>
      <noten afkomstig="antwoord"/>
   </antwoorden>
</kvr>
