<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de ministers van Buitenlandse Zaken en van Defensie over Amerikaanse kernwapens op Nederlands grondgebied. (Ingezonden 11 februari 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22469
</item>
         <item attribuut="Inhoud">Vragen naar aanleiding van artikelen in New York Times en Volkskrant en bericht op Radio 1 Journaal, over aantallen Amerikaanse kernwapens in Europa (onder meer twintig Amerikaanse kernwapens op vliegbasis Volkel) [Aanvulling op eerdere vragen terzake van de leden Timmermans en Koenders (beiden PvdA), eveneens ingezonden 11 februari 2005].</item>
         <item attribuut="Rubriek">Energie, water en grondstoffen (Kernenergie) Veiligheidsbeleid en defensie (Militair materieel) Veiligheidsbeleid en defensie (NAVO)</item>
         <item attribuut="Trefwoorden">Kernwapens NAVO</item>
         <item attribuut="Vindplaats">Kamervragen met antwoord 2004-2005, nr. 1145, Tweede Kamer</item>
         <item attribuut="Vraagnr_bij_indiening">2040508320</item>
         <item attribuut="Afkomstig_van">Buitenlandse Zaken (BUZA) Defensie (DEF)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2005-03-11</item>
         <item attribuut="Datum_indiening">2005-02-11</item>
         <item attribuut="Document-id">KVR22469</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2429" allpagenumbers="2429 2430" vetnummer="2040508320" code="0405tkkvr1145" lopendefooter="Tweede Kamer, vergaderjaar 2004–2005, Aanhangsel" filenaam="KVR22469" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1145" onderwerp="" indiendatum="2005-02-11">
         <vrager partij="GroenLinks" oorsprong="parlement">Karimi</vrager>
         <vraagt-aan>de ministers van Buitenlandse Zaken en van Defensie</vraagt-aan>
      </vraagdata>
      <antwoorddata antwoorddatum="2005-03-11">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1 2">Hebt u de artikelen «US said to remove its nukes from Greece» <voetnoot nummer="1"/>en «In Europa staan 480 kernwapens» <voetnoot nummer="2"/>gelezen? </vraag>
      <vraag nummer="2">Kunt u bevestigen dat het totaal aantal Amerikaanse kernwapens dat in de Europese NAVO-landen ligt opgeslagen ongeveer 480 bedraagt? Zo neen, waarom niet? </vraag>
      <vraag nummer="3" voetnoot="3">Klopt de bewering van William Arkin, auteur van het in de NY Times aangehaalde boek, dat twintig Amerikaanse kernwapens zijn opgeslagen op vliegveld Volkel? <voetnoot nummer="3"/>Zo neen, om hoeveel wapens gaat het dan wel? </vraag>
      <vraag nummer="4">Kunt u bevestigen dat de in Griekenland opgeslagen kernwapens inmiddels verwijderd zijn? Zo neen, waarom niet? </vraag>
      <vraag nummer="5">Onderschrijft u de stelling dat, aangezien Nederland partij is bij het Non-proliferatie Verdrag (NPV), de regering alles in het werk moet stellen om te streven naar een kernwapenvrije wereld? </vraag>
      <vraag nummer="6">Bent u bereid om de Amerikaanse regering ertoe te bewegen om de resterende kernwapens die op Nederlands grondgebied liggen opgeslagen, terug te halen? Zo neen, waarom niet? Is een dergelijke opstelling in strijd met het NPV, waarbij Nederland partij is? Wilt u uw antwoord toelichten? </vraag>
      <vraag nummer="7">Klopt het dat de opperbevelhebben van de NAVO, generaal James L. Jones, voorstander is van het weghalen van de Amerikaanse kernwapens in Europa, maar dat dit stuit op verzet van sommige politici? Zo ja, welke politici zijn dat? Bent u bereid om zijn pleidooi te ondersteunen? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-02-9" bron="New York Times">New York Times, 9 februari 2005</noot>
         <noot nummer="2" datum="2005-02-10" bron="de Volkskrant">de Volkskrant, 10 februari 2005</noot>
         <noot nummer="3">Radio 1 journaal, 10 februari. 2005</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden Timmermans en Koenders (beiden PvdA), eveneens ingezonden 11 februari 2005, (vraagnummer 2040508310). </toelichting>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 t/m 4">Over aantallen en locaties van in Europa aanwezige Amerikaanse kernwapens kunnen op grond van bondgenootschappelijke afspraken geen mededelingen worden gedaan. </antwoord>
      <antwoord nummer="5">Artikel VIvan het Non-Proliferatie Verdrag schrijft voor dat partijen bij het Verdrag streven naar kernontwapening, alsmede naar een verdrag inzake algemene en volledige ontwapening. De regering onderschrijft dit volledig en meent dat moet worden voortgegaan met het nemen van zinvolle stappen om dit doel naderbij te brengen. In deze context moge worden verwezen naar het zogeheten NAVO3-paper, dat eerder toeging aan de Tweede Kamer (vergaderjaar 2003–2004, 29 200 V, nr. 101) waarin een aantal van dergelijke concrete stappen wordt aanbevolen, zoals spoedige inwerkingtreding van het Alomvattende kernstopverdrag (CTBT) en het instandhouden van een moratorium op kernproeven zolang dit verdrag nog niet in werking is getreden. Daarnaast heeft Nederland als voorzitter van de Ontwapeningsconferentie te Genève actieve pogingen ondernomen om overeenstemming te bereiken over de agenda zodat onder andere vooruitgang kon worden geboekt met betrekking tot een onderhandelingsmandaat voor een Fissile-Material Cut-off Treaty (FMCT). De regering verwelkomt, tenslotte, de ondertekening van het Verdrag van Moskou; uitvoering van dit verdrag dient te leiden tot verdere afname van het totale aantal strategische kernwapens van de VS en de Russische Federatie. </antwoord>
      <antwoord nummer="6">De aanwezigheid van Amerikaanse kernwapens op Europees grondgebied in het kader van de bondgenootschappelijke verdediging is niet in strijd met het NPV. Er is immers geen sprake van overdracht van nucleaire wapens of de controle over de wapens. </antwoord>
      <antwoord nummer="7">Het in 1999 herziene Strategisch Concept van de NAVO onderstreept dat de aanwezigheid van Amerikaanse kernwapens op Europees grondgebied en de kernwapentaken van Europese bondgenoten onmisbare politieke en militaire elementen blijven vormen in de transatlantische verbondenheid. Het Bondgenootschap zal nucleaire strijdkrachten in Europa handhaven op het minimumniveau dat benodigd is voor de handhaving van vrede en stabiliteit. Er hebben zich sedert 1999 geen wezenlijke veranderingen voorgedaan in de strategische omgeving van de NAVO die tot herziening van dit beleid nopen. De regering neemt niet aan dat Generaal James L. Jones (Supreme Allied Commander Operations) het Strategisch Concept op dit punt in twijfel zou willen trekken. </antwoord>
      <noten afkomstig="antwoord"/>
   </antwoorden>
</kvr>
