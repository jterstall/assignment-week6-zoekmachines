<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Eijsink en Timmermans (beiden PvdA) aan de minister van Defensie over een onderzoek naar gifgas verstopt in de doofpot. (Ingezonden 19 april 2005); Antwoord</item>
         <item attribuut="Bestand">26Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23003
</item>
         <item attribuut="Inhoud">Vragen naar aanleiding van uitlatingen van minister Kamp (Def), die de aanwijzingen voor een Golfoorlogsyndroom bij Nederlandse militairen niet wil onderzoeken. Inventarisatierapporten over blootstelling aan strijdgas zouden niet breed in de organisatie zijn verspreid.</item>
         <item attribuut="Rubriek">Arbeid (Arbeidsbescherming) Veiligheidsbeleid en defensie (Militairen) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Arbeidsbescherming Internationale conflicten Militairen</item>
         <item attribuut="Vindplaats">Kamervragen met antwoord 2004-2005, nr. 1635, Tweede Kamer</item>
         <item attribuut="Vraagnr_bij_indiening">2040513320</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="PvdA">Eijsink</persoon>
            <persoon partij="PvdA">Timmermans</persoon>
         </item>
         <item attribuut="Datum_reaktie">2005-05-13</item>
         <item attribuut="Datum_indiening">2005-04-19</item>
         <item attribuut="Document-id">KVR23003</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3485" allpagenumbers="3485 3486 3487" vetnummer="2040513320" code="0405tkkvr1635" lopendefooter="Tweede Kamer, vergaderjaar 2004–2005, Aanhangsel" filenaam="KVR23003" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1635" onderwerp="" indiendatum="2005-04-19">
         <vrager partij="PvdA" oorsprong="parlement">Eijsink</vrager>
         <vrager partij="PvdA" oorsprong="parlement">Timmermans</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="22">
      <vraag nummer="1" voetnoot="1">Klopt het bericht dat u het Golfoorlogsyndroom niet wilt onderzoeken en dat u een «halfbakken onderzoek verstopt heeft in een la»? <voetnoot nummer="1"/>
      </vraag>
      <vraag nummer="2">Hebt u zelf geen gedegen onderzoek uitgevoerd naar het Golfoorlogsyndroom bij Nederlandse militairen? </vraag>
      <vraag nummer="3">Behoren het vertoeven tussen mijnenvelden, kadavers en ongedierte, het tot je enkels staan in opgedroogd menselijk bloed, het zich beschermen met onbestemde pesticiden tegen muggen en het krijgen van dysenterie, diarree en infectieziekten tot de normale beroepsrisico’s van de door Nederland uitgezonden militairen? </vraag>
      <vraag nummer="4">Welke preventieve maatregelen zijn er vooraf en tijdens de uitzending van militairen in 1991 genomen om hen zo veel mogelijk te beschermen in het gebied waarvan bekend was dat er chemische strijdgassen waren ingezet? </vraag>
      <vraag nummer="5">Heeft u pas na 9 jaar (in 2000) een inventarisatie gemaakt van de klachten van de uitgezonden militairen? Zo ja, waarom? </vraag>
      <vraag nummer="6">Wat waren de uitkomsten van de door de bedrijfsarts Sanches uitgevoerde inventarisatie in 2000? </vraag>
      <vraag nummer="7">Hoe is de onafhankelijkheid gewaarborgd van de bij Defensie aangesloten bedrijfsartsen? </vraag>
      <vraag nummer="8">Vindt er geen Periodiek Arbeids Gezondheidskundig Onderzoek (PAGO) onder deze uitgezonden militairen plaats? Zo neen, waarom niet? Zo ja, wat waren hiervan de resultaten? </vraag>
      <vraag nummer="9">Moesten de zieke militairen zelf vragenlijsten onder hun collega’s verspreiden ten behoeve van de door de Arbo-dienst uit te voeren inventarisatie? Zo ja, waarom? </vraag>
      <vraag nummer="10">Hoe verhoudt de rol van de curatief arts (huisarts) zich tot de rol van de bedrijfsarts? </vraag>
      <vraag nummer="11">Is met de aanbevelingen van de bedrijfsarts in 2000 iets gedaan om een nadere inventarisatie op te zetten? Zo neen, waarom niet? </vraag>
      <vraag nummer="12">Kunt u aangeven waarop ir. C.W. Hommes, arbeidshygiënist en toxicoloog, zich baseert met zijn uitspraak «Zelfs als er sprake is geweest van blootstelling aan geringe hoeveelheden strijdgas is het niet waarschijnlijk dat deze gezondheidsklachten kunnen veroorzaken»? Is het niet zo dat een dergelijke uitspraak waaraan consequenties worden verbonden, tot het vakgebied van uitsluitend de arts behoort? </vraag>
      <vraag nummer="13" voetnoot="2">Wilt u het door de Arbo-dienst KM gemaakte inventarisatierapport ter beschikking stellen van de Kamer? <voetnoot nummer="2"/>
      </vraag>
      <vraag nummer="14">Waarom is het rapport van de heer Hommes niet breed verspreid in de organisatie zoals hij adviseert? </vraag>
      <vraag nummer="15" voetnoot="3">Kent u het in november 2004 door de Research Advisory Committee gepresenteerde onderzoek <voetnoot nummer="3"/>on Gulf War Veterans’ Illnesses en de uitkomsten van een grootschalig en langdurig wetenschappelijk onderzoek verricht in opdracht van het Amerikaans Congres? Zo ja, wat betekenen de conclusies voor de betrokken Nederlandse militairen? </vraag>
      <vraag nummer="16">Is het Hoofd van de Arbo-dienst de bevoegde autoriteit om te bepalen dat mariniers niet actief over hun situatie worden benaderd? Zo ja, waarom? </vraag>
      <vraag nummer="17">Heeft de gecertificeerde Arbo-dienst zich op de hoogte gesteld van de ontwikkelingen in de wetenschap en de techniek op het terrein van de arbeid? </vraag>
      <vraag nummer="18">Waarom was Defensie niet op de hoogte van publicaties over ontwikkelingen in Amerikaans wetenschappelijk onderzoek die in 2002 zijn ontdekt door marinier Boon en die in een geheel andere richting wijzen dan de door de militaire artsen bij hem gestelde diagnose? </vraag>
      <vraag nummer="19">Hoe hoog waren de onderzoekskosten die Boon via de rechter trachtte te verhalen? </vraag>
      <vraag nummer="20">Acht Defensie zich aansprakelijk voor de persoonsschade (materieel en immaterieel) die de betrokken militairen ondervinden? Zo ja, worden deze dan ook vergoed? Zo neen, waarom niet? </vraag>
      <vraag nummer="21">Gaat u aandacht schenken aan deze problematiek in de in juni 2005 aan de Kamer toegezegde Veteranennota? </vraag>
      <vraag nummer="22">Gaat u het Arbo-beleid bijstellen op basis van deze informatie? </vraag>
      <noten afkomstig="vraag">
         <noot nummer="1" datum="2005-04-16" bron="Algemeen Dagblad">Algemeen Dagblad, 16 april 2005</noot>
         <noot nummer="2" documenttype="Kamerstuk" kamerstuk-id="27 580" documentnummer="3" documentpagina="7">Kamerstuk 27 580, nr. 3, blz. 7</noot>
         <noot nummer="3" weblink="http://www1.va.gov/RAC-GWVI/">http://www1.va.gov/RAC-GWVI/</noot>
      </noten>
   </vragen>
   <antwoorden aantal="16">
      <antwoord nummer="1, 2 en 15">De benaming Golfoorlogsyndroom is in de literatuur van toepassing op militairen die aan de eerste Golfoorlog deelgenomen hebben. Nederlandse militairen hebben niet direct deelgenomen aan gevechtsacties in Koeweit en Zuid-Irak tijdens de eerste Golfoorlog. Derhalve is er geen aanleiding geweest om onderzoek naar het Golfoorlogsyndroom onder Nederlandse militairen te verrichten. De resultaten van lopende Amerikaanse onderzoeken worden wel nauwlettend gevolgd. Het algemene beeld van het Golfoorlogsyndroom is dat het een aandoening betreft met meerdere oorzaken en dat de klachten veelal aspecifiek zijn. De omstandigheden waaronder inzet van Nederlandse militairen in Noord-Irak heeft plaatsgehad ruim 3 jaar na het gebruik van de strijdgassen, wijken af van de omstandigheden die in de gerefereerde onderzoeken beschreven worden. De Arbodienst van de Koninklijke Marine heeft in samenwerking met het Prins Maurits Laboratorium van TNO een inventarisatie-onderzoek gehouden naar de gezondheidsrisico’s voor personeelsleden van de marine die hebben deelgenomen aan de operatie «Provide Comfort», rekening houdend met de specifieke lokale situatie. Van een «halfbakken onderzoek verstopt in een la» is geen sprake. Dit rapport is aangeboden aan de betrokken militairen met gezondheidsklachten, de commandant van het Korps mariniers, de Bevelhebber der Landstrijdkrachten en de Ambtenaren Centrale. </antwoord>
      <antwoord nummer="3">Het kan voorkomen dat militairen tijdens de uitoefening van hun werkzaamheden in uitzonderlijke situaties belanden. Door een zorgvuldige planning en risico-inventarisatie middels «fact finding missions» voorafgaande aan een daadwerkelijke inzet wordt zoveel mogelijk geanticipeerd op mogelijke gezondheidsrisico’s. Goede preventieve zorg draagt er vervolgens aan bij de infectierisico’s voor de militair zoveel mogelijk beperkt te houden. </antwoord>
      <antwoord nummer="4">De militairen die destijds naar Irak zijn uitgezonden hadden een korte voorbereidingstijd van vier dagen. De militairen waren voorzien van de standaard Persoonsgebonden uitrusting (PGU) inclusief NBC-uitrusting bestaande uit pak en gasmasker. Van deze beschermingsmiddelen is echter geen gebruik gemaakt omdat in het missiegebied geen gevechtshandelingen hebben plaatsgehad. Verder werd het missiegebied door de Amerikaanse medische inlichtingenbronnen als niet bedreigend omschreven. </antwoord>
      <antwoord nummer="5, 6, 9, 11 en 16">Eerst in 2000 hebben zich vier militairen gemeld met klachten die zij in verband brachten met mogelijke blootstelling aan gifgas tijdens hun uitzending in Noord-Irak. Van de vier militairen met klachten zijn er drie op het spreekuur van de bedrijfsarts Sanches verschenen. Tijdens het spreekuur zijn de vragenlijsten ingevuld. Omdat het gezondheidseffecten betreft van een zeer kleine populatie zijn de uitkomsten terug te brengen tot het individu. Derhalve is het niet mogelijk informatie te verstrekken over de aard van de klachten omdat Defensie dan in strijd met de Wet Bescherming Persoonsgegevens zou handelen. Omdat de onderzoekspopulatie van drie militairen te gering was om statistisch onderbouwde gezondheidseffecten vast te stellen is getracht de onderzoeksgroep te vergroten. In overleg met en op uitdrukkelijk verzoek van de betrokken militairen is gekozen voor verspreiding van de vragenlijsten door betrokken militairen zelf. Helaas was de respons hierop nihil. Vervolgens heeft de Commandant van het Korps mariniers, in overleg met het hoofd Arbodienst, afgezien van een brede verspreiding van de vragenlijsten. </antwoord>
      <antwoord nummer="7">Bedrijfsartsen die binnen Defensie werkzaam zijn hebben de professionele onafhankelijkheid die past bij hun beroepsuitoefening. Daarnaast zijn de Arbodiensten gecertificeerd, waarmee zij voldoen aan de in Nederland gangbare kwaliteitsnormen. </antwoord>
      <antwoord nummer="8">Ja, er vindt geen Periodiek Arbeids Gezondheidskundig Onderzoek (PAGO) plaats, gericht op hun uitzending naar Noord-Irak in 1991. Een PAGO wordt in beginsel gehouden op grond van tijdens een risico-inventarisatie (RI&amp;E) onderkende gezondheidsrisico’s. Hierbij moeten de negatieve gezondheidseffecten eenduidig zijn te relateren aan het risico. Indien een gezondheidsrisico is onderkend en bij continue dan wel langdurige blootstelling leidt tot mogelijke gezondheidsschade, dan kan de werkgever in overleg met de arbodienst overgaan tot het opzetten van een PAGO. Het op een onjuiste indicatie aanbieden van een PAGO leidt tot ongewenste medicalisering. Om enig beeld te krijgen op de gezondheidsproblematiek na uitzendingen wordt thans conform de adviezen van de commissie Tiesinga (2000) zes maanden na iedere uitzending aan de hand van zogeheten nazorgvragenlijsten geïnventariseerd of militairen klachten hebben. </antwoord>
      <antwoord nummer="10">De betrokken militairen hebben zich in eerste instantie gewend tot een militaire huisarts. Deze arts heeft op grond van het aantal meldingen een mogelijk bedrijfsgeneeskundig probleem onderkend en heeft vervolgens contact opgenomen met het hoofd van de Arbodienst. Het hoofd Arbodienst heeft vervolgens een plan van aanpak opgesteld met het verzoek aan de betrokken militaire huisarts om de vier militairen te verwijzen naar de bedrijfsarts alsmede een verzoek aan alle militaire curatieve artsen alert te zijn op militairen met een vergelijkbaar klachtenpatroon. Concluderend kan worden gesteld dat gebruik is gemaakt van de kerncompetenties van de huisarts en bedrijfsarts, waarbij de goede onderlinge samenwerking heeft geleid tot de signalering van en verder onderzoek naar het mogelijke bedrijfsgeneeskundige probleem. Verder hecht ik eraan om te stellen dat de zorg binnen Defensie laagdrempelig is georganiseerd. </antwoord>
      <antwoord nummer="12">De uitspraak is gebaseerd op het advies van het Prins Maurits Laboratorium van TNO. Dit advies is opgesteld door een toxicologisch onderzoeker. De beoordelingen van risico’s en consequenties voor de gezondheid behoren tot de taak van een toxicoloog. Inmiddels heb ik contact opgenomen met het RIVM om te laten beschouwen of de conclusies valide zijn. Ik heb de Directie Militaire Gezondheidszorg verzocht technische maatregelen te nemen om het onderzoek te laten uitvoeren. Als de resultaten van dit onderzoek bekend zijn, zult u worden geïnformeerd </antwoord>
      <antwoord nummer="13">Het rapport van ir C.W. Hommes wordt de Kamer hierbij aangeboden. De inventarisatie van bedrijfsarts Sanches kan in verband met de Wet Bescherming Persoonsgegevens niet beschikbaar worden gesteld aan de Kamer (zie ook antwoord op vraag 6). </antwoord>
      <antwoord nummer="14">Het rapport van de heer Hommes is een technische analyse die zich niet leent voor brede verspreiding in de organisatie. De relevante conclusies uit de rapportage zijn verspreid binnen de geneeskundige dienst van de Koninklijke marine (zie ook antwoord op vraag 10). </antwoord>
      <antwoord nummer="17">De Arbo-dienst is gecertificeerd en voldoet als zodanig aan de criteria die waarborgen dat zij op de hoogte is van de laatste ontwikkelingen in de wetenschap op het gebied van arbeid en gezondheid. </antwoord>
      <antwoord nummer="18">Mij is niet duidelijk naar welk specifiek onderzoek hier wordt verwezen. Defensie is op de hoogte van wetenschappelijk onderzoek waaruit blijkt dat lage doses van sommige chemische strijdmiddelen klachten kunnen veroorzaken zoals concentratie- en geheugenstoornissen alsmede stoornissen in het immuunsysteem. Het betreft de directe blootstelling aan lage doses chemische strijdmiddelen en niet de blootstelling aan (afbraak)producten van deze strijdmiddelen ruim drie jaar na gebruik daarvan, zoals in het geval van de Nederlandse militairen die naar Noord-Irak uitgezonden waren. </antwoord>
      <antwoord nummer="19">Het betrof een bedrag van € 6.170 voor kosten van de aanschaf van boeken, het gebruik van internet en een uurvergoeding voor het lezen van de documentatie. </antwoord>
      <antwoord nummer="20">Ja, mits er een eenduidige oorzaak en gevolgrelatie wordt aangetoond. Indien sprake is van gezondheidsklachten van blijvende aard als gevolg van de uitoefening van de militaire dienst en er sprake is van invaliditeit voor tenminste 10 procent, dan kan bij ontslag een militair invaliditeitspensioen worden toegekend. Afhankelijk van de mate van invaliditeit kan tevens een bijzondere invaliditeitsverhoging worden toegekend, ook wel smartengeld genoemd. Daarnaast kunnen vanuit de «Voorzieningenregeling voor militaire oorlogs- en dienstslachtoffers» voorzieningen en verstrekkingen worden toegekend voor aandoeningen die verband houden met de uitoefening van de militaire dienst. Dit kan worden beschouwd als een vorm van risicoaansprakelijkheid. Het voorzieningenpakket is zodanig dat in principe geen persoonsschade resteert. </antwoord>
      <antwoord nummer="21">De nota veteranenzorg zal in een breed perspectief beschrijven hoe de materiële en immateriële zorg voor veteranen is geregeld en op welke wijze Defensie haar verantwoordelijkheden invult op het gebied van de zorgverlening aan veteranen met een uitzendingsgerelateerde problematiek. Een specifiek probleem als het onderhavige leent zich niet om in deze nota aan de orde te stellen. </antwoord>
      <antwoord nummer="22">Na diverse onderzoeken in de tweede helft van de jaren ’90 onder militairen met klachten na een uitzending zijn uitvoerige maatregelen getroffen om de omgevingsrisico’s voor de gezondheid tijdens de uitzendingen goed te onderzoeken en te controleren. De militairen worden voorafgaand aan hun uitzending zorgvuldig voorbereid en goed geïnformeerd over de zorg en nazorg tijdens en na de uitzending. Er zijn momenteel geen nieuwe gezichtspunten op grond waarvan het arbo-beleid zou moeten worden bijgesteld (zie ook antwoord op vraag 8). </antwoord>
      <noten afkomstig="antwoord"/>
   </antwoorden>
</kvr>
