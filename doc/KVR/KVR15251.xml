<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de staatssecretaris van Justitie en de minister van Volksgezondheid, Welzijn en Sport over de dood van een baby na uitblijven van medische zorg in het asielzoekerscentrum Leusden. (Ingezonden 14 februari 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15251
</item>
         <item attribuut="Inhoud">Deze vragen dienen ter aanvulling op eerdere vragen terzake van de Tweede-Kamerleden Arib en Middel, ingezonden 11 februari 2002, en van het Tweede-Kamerlid Hoekema, ingezonden 14 februari 2002 (Aanhangsel van de Handelingen II, 2001-2002, 741 en 787).</item>
         <item attribuut="Rubriek">Gezondheidszorg (Ziekten en ziektepreventie) Welzijn (Vreemdelingen en asielzoekers)</item>
         <item attribuut="Trefwoorden">Gezondheidszorg Vluchtelingen</item>
         <item attribuut="Vindplaats">Kamervragen met antwoord 2001-2002, nr. 788, Tweede Kamer</item>
         <item attribuut="Vraagnr_bij_indiening">2010206190</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2002-03-11</item>
         <item attribuut="Datum_indiening">2002-02-14</item>
         <item attribuut="Document-id">KVR15251</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1651" allpagenumbers="1651 1652 1653" vetnummer="2010206190" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15251" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="788" onderwerp="" indiendatum="2002-02-14">
         <vrager partij="GroenLinks" oorsprong="parlement">Halsema</vrager>
         <vraagt-aan>de staatssecretaris van Justitie en de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-03-11">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Bent u bereid te onderzoeken of de medische dienst en medewerkers van het asielzoekerscentrum Leusden adequaat hebben gehandeld op de hulpvraag van de ouders van de overleden baby? </vraag>
      <vraag nummer="2">Op welke wijze is de medische zorg voor asielzoekers in asielzoekerscentra geregeld en op welke manier bent u, naast de minister van Volksgezondheid, Welzijn en Sport, betrokken bij de verlening van medische zorg? </vraag>
      <vraag nummer="3">Heeft u de beschikking over studies waarin de praktijk van medische zorg voor asielzoekers is beschreven? </vraag>
      <vraag nummer="4" voetnoot="1">Kent u de publicatie van Van Dijk c.s. <voetnoot nummer="1"/>inzake medische voorzieningen voor asielzoekers in Nederland? </vraag>
      <vraag nummer="5">Kent u de casus waaraan Van Dijk c.s. refereert? </vraag>
      <vraag nummer="6">Onderschrijft u de constatering van Van Dijk c.s. dat toegang van asielzoekers tot medische zorg geblokkeerd wordt door het afdoen van niet-somatische gezondheidsproblemen als individuele psychische reacties op gebeurtenissen in het land van herkomst? </vraag>
      <noten afkomstig="vraag">
         <noot nummer="1" titel="Now we have lost everything. Asylumseekers in the Netherlands and their experiences with health care">Rob van Dijk, Julia Bala, Ferko Öry en Sander Kramer, «Now we have lost everything. Asylumseekers in the Netherlands and their experiences with health care», in: Medische Antropologie , december 2001</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden Arib, Middel en Hoekema over hetzelfde onderwerp aan de minister van Volksgezondheid, Welzijn en Sport. (Ingezonden 11 februari 2002) </toelichting>
   <antwoorden aantal="6">
      <antwoord nummer="1">De Medische Opvang Asielzoekers (MOA) werkt conform de Kwaliteitswet Zorginstellingen. Conform afspraken tussen de Inspectie en MOA volgt MOA procedures waarbij een actief meldingsbeleid wordt gevoerd naar de Inspectie voor de Gezondheidszorg. Dit leidt er i.c. toe dat, volgens de gebruikelijke werkwijze in de zorgsector, de resultaten van het door de MOA/GGD gedane interne onderzoek worden voorgelegd aan de Regionale Inspecteur. Deze oordeelt op basis van het interne onderzoek over de situatie en zal zonodig nader onderzoek verrichten. </antwoord>
      <antwoord nummer="2">Bij de medische zorg voor asielzoekers zijn de drie belangrijkste partijen: GGD/MOA, ziektekostenverzekeraar VGZ en het onder het ministerie van Justitie ressorterende zelfstandig bestuursorgaan COA. De rolverdeling tussen deze partijen is als volgt: Het COA is opdrachtgever van en inkoper bij MOA en VGZ COA koopt in: – de preventieve zorg bij de samenwerkingsverbanden MOA – de diensten ten behoeve van de uitvoering van de ziektekostenregeling voor asielzoekers alsmede de reguliere gezondheidszorg bij de zorgverzekeraar VGZ. De MOA is verantwoordelijk voor de kwaliteit en de uitvoering van de preventieve zorgtaak en de toegeleiding naar de reguliere gezondheidszorg. Met ingang van 1 januari 2000 heeft het COA deze taken in het kader van professionalisering en in opdracht van de ministeries van Justitie en van Volksgezondheid uitbesteed aan de hiervoor opgerichte zeven Samenwerkingsverbanden van de GGD’en, genaamd de Medische Opvang Asielzoekers (MOA). Het COA heeft hiervoor met GGD Nederland en de zeven Samenwerkingsverbanden contracten gesloten. De Samenwerkingsverbanden zijn verantwoordelijk voor de kwaliteit en organisatie van de preventieve zorg en de toegeleiding naar de reguliere gezondheidszorg. Dit laatste wijkt af van de reguliere systematiek van het Nederlandse zorgbestel in die zin dat daarmee een tussenschakel is gecreëerd naar de zorg, afgestemd op de specifieke kenmerken en behoeften van de doelgroep. Gedurende de asielprocedure hebben asielzoekers toegang tot een pakket van zorgvoorzieningen dat, op enkele uitzonderingen na, overeenkomt met het Nederlandse ziekenfondspakket en het AWBZ-pakket. Via de ziektekostenregeling asielzoekers (ZRA) zijn asielzoekers verzekerd bij Zorgverzekeraar VGZ/IZA. Deze draagt ten behoeve van het COA en de asielzoekers zorg voor de inkoop van de curatieve gezondheidszorg; dit betreft onder andere de huisartsenzorg, farmacie, tandartsenzorg, verloskundige zorg, ziekenhuisverpleging, verpleging en verzorging, thuiszorg en de geestelijke gezondheidszorg. In samenwerking tussen zorgverzekeraar VGZ-IZ en de MOA en de regionale en lokale zorgaanbieders komt het geheel van de daadwerkelijke gezondheidszorg voor asielzoekers tot stand. </antwoord>
      <antwoord nummer="3" voetnoot="1">Systematische kennis over de gezondheidssituatie van migranten, vluchtelingen en asielzoekers en de gezondheidszorg voor deze doelgroepen is beperkt. In november 2001 is door TNO een literatuurstudie uitgevoerd en een Invitational Conference georganiseerd met het doel te komen tot een inventarisatie van onderzoeken op het terrein van de gezondheidszorg voor asielzoekers en illegalen. Deze activiteiten werden uitgevoerd in opdracht van het ministerie van VWS en in samenspraak met de commissie medische aspecten van het vreemdelingenbeleid (Commissie Smeets). T.a.v. onderzoeken naar de gezondheidszorg voor asielzoekers werd geconcludeerd dat uitgevoerde onderzoeken veelal kleinschalig zijn en slechts deelaspecten van de zorg betreffen. Daarnaast is een aanzienlijk deel van de onderzoeken uitgevoerd voorafgaand aan de invoering van de reorganisatie van de zorg aan asielzoekers per 1 januari 2000. Beschikbare gegevens over de gezondheidszorg en het zorggebruik moeten daarom terughoudend worden geïnterpreteerd. De inspanningen in het veld zijn er op gericht het uitvoeren van onderzoek en het gebruik van onderzoeksresultaten te bevorderen. Op dit moment is onder meer sprake van de volgende onderzoeksactiviteiten: Het Landelijk Service Bureau MOA van GGD Nederland voert het project een Gezond AZC uit. Dit project wordt gefinancierd door ZonMw en het COA (zie brief van de minister van VWS aan de Kamer, 25 februari 2002). De begeleiding wordt verzorgd door een breed samengestelde adviesgroep (COA, MOA, VON, Vluchtelingenwerk, de Universiteiten van Wageningen en Maastricht, VNG, NIGZ <voetnoot nummer="1"/>en Pharos). In dit project worden onder andere de wensen en behoeften van asielzoekers t.a.v. gezondheid in de brede zin van het woord, geïnventariseerd en op basis hiervan worden activiteiten ontwikkeld. Participatie van de doelgroep staat hierin centraal. In opdracht van de LHV en de ziektekostenverzekeraar VGZ voert het NIVEL op dit moment het onderzoek «Monitoring van de huisartsenzorg voor asielzoekers», uit. Dit onderzoek zal inzicht verschaffen in het volume en de inhoud van het werk van praktijkverpleegkundigen en huisartsen ten behoeve van asielzoekers. Tevens wordt gekeken naar de verwachtingen van praktijkverpleegkundigen MOA en huisartsen t.a.v. hun werkrelatie. In Oost Nederland loopt een onderzoek naar de zorgvragen van AMA’s. Dit onderzoek zal onder meer kunnen dienen als basis voor het versterken van de gezondheidszorg voor AMA’s door zowel de MOA als de reguliere zorg onder het nieuwe opvangbeleid. In opdracht van het COA en de ziektekostenverzekeraar VGZ wordt momenteel het GGZ-onderzoek «Making sense of the experience» uitgevoerd. Met het onderzoek wordt beoogd een bijdrage te leveren aan het verbeteren en vernieuwen van het hulpaanbod van instellingen voor de geestelijke gezondheidszorg en psychosociale hulpverlening voor asielzoekers in Nederland. Dit door middel van het verkrijgen van inzicht in de moeilijkheden en problemen van asielzoekers en de verwachtingen ten aanzien van de hulpverlening die daarmee samenhangen. Met het onderzoek wordt tevens beoogd de copingmechanismen en hulpbronnen van asielzoekers te beschrijven en het hulpaanbod voor asielzoekers te analyseren. Het onderzoek wordt verricht door onderzoekers van de Universiteit van Utrecht, Stichting Pharos, TNO Preventie en Gezondheid en het Allegro-project te Rotterdam. In het RVZ-advies Interculturalisatie van de Gezondheidszorg worden continue monitoring en andere vormen van onderzoek aanbevolen, om de gezondheidstoestand en de zorgconsumptie van allochtone zorgvragers te kunnen volgen (aanbeveling 8). In de kabinetsreactie op het RVZ-advies is door de minister van VWS aangegeven, dat vanaf 2001 f 6 miljoen beschikbaar wordt gesteld aan ZON met het verzoek een onderzoeksprogramma Interculturalisatie van de zorg op te stellen met bijzondere aandacht voor vluchtelingen en asielzoekers. In het overleg met de Kamer over het RVZ-advies op 22 februari 2001 heeft de minister aangegeven dat monitoring de basis moet zijn voor het verbeteren van de kwaliteit en de toegankelijkheid van de zorg. Daarnaast is de MOA, in samenwerking met GGD’en, bezig met het ontwikkelen van een onderzoeksprogramma m.b.t. de gezondheid van en de preventieve zorg voor asielzoekers. GGZ Nederland werkt onder andere aan de vraag hoe door middel van monitoring en onderzoek meer inzicht kan worden verkregen in het gebruik van de geestelijke gezondheidszorg door asielzoekers. </antwoord>
      <antwoord nummer="4">Ja. </antwoord>
      <antwoord nummer="5">Mij is niet duidelijk aan welke casus wordt gerefereerd. </antwoord>
      <antwoord nummer="6">Zonder afbreuk te willen doen aan de blijkens de publicatie van Van Dijk cs. door individuele asielzoekers gedane uitlatingen over de toegankelijkheid van de medische zorg, kan naar mijn idee op basis van deze publicatie niet de algemene conclusie worden getrokken dat de toegang tot medische zorg voor asielzoekers is geblokkeerd. </antwoord>
      <noten afkomstig="antwoord">
         <noot nummer="1">NIGZ is Nationaal Instituut voor Gezondheidsbevordering en Ziektepreventie</noot>
      </noten>
   </antwoorden>
</kvr>
