<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Tjon-A-Ten (PvdA) aan de minister voor Ontwikkelingssamenwerking over hulp aan kinderen in de Democratische Republiek Congo. (Ingezonden 14 februari 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22560
</item>
         <item attribuut="Inhoud">Vragen over mogelijke Nederlandse steun aan een project van de Verenigde Naties, waarover bericht wordt in 'UN Daily News' van 8 februari 2005.</item>
         <item attribuut="Rubriek">Internationale betrekkingen (Verenigde Naties) Ontwikkelingssamenwerking (Ontwikkelingshulp Afrika)</item>
         <item attribuut="Trefwoorden">Congo (voormalig Zaïre) Ontwikkelingssamenwerking VN</item>
         <item attribuut="Vindplaats">Kamervragen met antwoord 2004-2005, nr. 1228, Tweede Kamer</item>
         <item attribuut="Vraagnr_bij_indiening">2040508460</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="PvdA">Tjon-A-Ten</persoon>
         </item>
         <item attribuut="Datum_reaktie">2005-03-23</item>
         <item attribuut="Datum_indiening">2005-02-14</item>
         <item attribuut="Document-id">KVR22560</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2607" allpagenumbers="2607 2608" vetnummer="2040508460" code="0405tkkvr1228" lopendefooter="Tweede Kamer, vergaderjaar 2004–2005, Aanhangsel" filenaam="KVR22560" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1228" onderwerp="" indiendatum="2005-02-14">
         <vrager partij="PvdA" oorsprong="parlement">Tjon-A-Ten</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2005-03-23">
         <antwoorder functie="minister" ministerie="Ontwikkelingssamenwerking">Van Ardenne-van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het UN Daily News bericht «UN Children’s Fund to feed and inoculate 10.000 families in DR of Congo»? <voetnoot nummer="1"/>
      </vraag>
      <vraag nummer="2">Bent u van plan ook steun te verlenen aan het in dit bericht genoemde project? Zo neen, waarom niet? Heeft Nederland (ook) andere plannen om in dit gebied en/of in aangrenzende gebieden als Noord-Oeganda en Zuid-Soedan, soortgelijke activiteiten te ondernemen? </vraag>
      <vraag nummer="3">Op welke wijze geeft de Nederlandse regering bij deze plannen/activiteiten uitvoering aan de EU-Richtlijnen voor Kinderen in Gewapend Conflict? </vraag>
      <vraag nummer="4">Deelt u de mening dat de EU-Richtlijnen voor Kinderen in Gewapend Conflict versterking behoeven door een betere institutionele verankering van de genoemde Richtlijnen in de uitvoerende EU-organen? Zo neen, waarom niet? Zo ja, op welke wijze wilt u hier uitvoering aan geven? </vraag>
      <vraag nummer="5">Gaat u zich inspannen voor de instelling van een speciale gezant voor de EU-Richtlijnen voor Kinderen in Gewapend Conflict die zich met ambtelijke ondersteuning inzetten voor de implementatie, versterking en praktische uitwerking van deze Richtlijnen door EU-lidstaten, onder andere door het vergaren van beste en slechtste praktijken? Zo neen, waarom niet? Zo ja, op welke wijze? </vraag>
      <noten afkomstig="vraag">
         <noot nummer="1">Issue DH/4327 Tuesday, 8 February 2005; zie ook Associated Press, 8 February: UNICEF relief operation to assist 50,000 displaced in eastern DRC</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Nederland financiert humanitaire hulpactiviteiten van VN-organisaties, waaronder UNICEF, via zogenaamde kanaalfinancieringsovereenkomst en (KFO’s). De Nederlandse bijdragen worden binnen het raamwerk van de KFO’s geoormerkt op landenniveau en niet naar project. Reden hiervoor is dat de bijdragen worden gegeven op basis van zogenaamde Consolidated Appeals (CAP’s), die tot stand komen onder de coördinerende leiding van de UN Office for the Coordination of Humanitarian Affairs (OCHA). Nederland is sterk voor deze coördinatie en moedigt de VN-organisaties aan om aan dit proces deel te nemen door humanitaire fondsen waar mogelijk binnen het raamwerk van een CAP ter beschikking te stellen. De betreffende VN-instelling kan vervolgens ter plaatse zelf bepalen hoe het (Nederlandse) geld het best kan worden besteed binnen de marges van hetgeen in het CAP door de instelling is gepresenteerd. Nederlandse bijdragen binnen het raamwerk van de KFO’s aan humanitaire hulpactiviteiten van UNICEF zijn voor het jaar 2005 geoormerkt ten behoeve van onder andere DR Congo, Oeganda en Soedan. UNICEF ontwikkelt in deze landen uiteenlopende activiteiten, waaronder ook het bovengenoemde project voor kinderen met name op het gebied van gezondheid en voeding, water en sanitair en onderwijs. </antwoord>
      <antwoord nummer="3">EU-Lidstaten dienen zoveel mogelijk prioriteiten uit de EU-Richtlijnen voor Kinderen en Gewapend Conflict, onder andere door humanitaire hulpactiviteiten, in hun projecten tot uitdrukking te laten komen (paragraaf 15 van de Richtlijnen). Nederland geeft door middel van bovengenoemde bijdragen uitvoering aan de EU-Richtlijnen. </antwoord>
      <antwoord nummer="4 en 5">Nederland heeft zich tijdens het EU-voorzitterschap buitengewoon ingespannen voor de benoeming van een persoonlijk vertegenwoordiger voor de mensenrechten van de Hoge Vertegenwoordiger Solana. Deze persoonlijk vertegenwoordiger heeft aangegeven dat de implementatie van de EU-Richtlijnen op het gebied van mensenrechten, waaronder richtlijnen inzake kinderen en gewapend conflict, een van zijn prioriteiten zal zijn. Ik ben van mening dat niet ieder mensenrechtenthema als op zichzelf staand moet worden behandeld, maar in relatie tot andere mensenrechtenthema’s. Het is ook in dat opzicht goed dat het onderwerp deel uitmaakt van het mandaat van de persoonlijk vertegenwoordiger. Deze persoonlijk vertegenwoordiger heeft voor zijn activiteiten de beschikking over personele ondersteuning vanuit het Raadssecretariaat. Zoals blijkt uit een inventarisatie die vorig jaar is uitgevoerd, draagt de Europese Commissie reeds aanzienlijk bij aan projecten op het gebied van kinderen en gewapend conflict. Onlangs kondigde de Commissie bovendien aan haar inspanning op dit terrein nog te willen vergroten en hierover op korte termijn met UNICEF te zullen overleggen. Voor wat betreft de inzet van de Commissie zie ik derhalve geen aanleiding om te pleiten voor betere institutionele verankering. Uiteraard zal Nederland zich als lidstaat blijven inspannen voor implementatie van de EU-Richtlijnen op het gebied van kinderen en gewapend conflict, met name door uitvoering van het EU actieplan dat tijdens het Nederlands EU-voorzitterschap werd aangenomen en waarover u reeds eerder bent geïnformeerd. </antwoord>
      <noten afkomstig="antwoord"/>
   </antwoorden>
</kvr>
