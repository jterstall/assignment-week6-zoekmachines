<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Halsema, Rosenmöller en Van Gent (allen GroenLinks) over de overbruggingsmogelijkheid van de Koppelingswet. (Ingezonden 16 juli 1998); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7648
</item>
         <item attribuut="Rubriek">Sociale zekerheid (Algemeen) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Sociale verzekeringen Vreemdelingen</item>
         <item attribuut="Vindplaats">Kamervragen met antwoord 1997-1998, nr. 1649, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
            <persoon partij="GroenLinks">Rosenmöller</persoon>
            <persoon partij="GroenLinks">Van Gent</persoon>
         </item>
         <item attribuut="Datum_reaktie">1998-08-11</item>
         <item attribuut="Datum_indiening">1998-07-16</item>
         <item attribuut="Document-id">KVR7648</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3389" allpagenumbers="3389 3390 3391" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7648" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1649" onderwerp="" indiendatum="1998-07-16">
         <vrager partij="GroenLinks" oorsprong="parlement">Halsema</vrager>
         <vrager partij="GroenLinks" oorsprong="parlement">Rosenmöller</vrager>
         <vrager partij="GroenLinks" oorsprong="parlement">Van Gent</vrager>
         <vraagt-aan/>
      </vraagdata>
      <antwoorddata antwoorddatum="1998-08-11">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder>de ministers van Sociale Zaken en Werkgelegenheid en van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Gaat u de motie van de leden Verhagen en Rijpstra met betrekking tot de overbruggingsmogelijkheid van de Koppelingswet uitvoeren? <voetnoot nummer="1"/>Zo ja, welke mogelijkheden resteren er voor gemeenten die ondanks inspanningen niet binnen drie maanden gereed zijn gekomen? </vraag>
      <vraag nummer="2" voetnoot="2 3">Kunnen vreemdelingen die een verzoek hebben ingediend voor een voorlopige voorziening om hun bezwaar- of beroepsprocedure te kunnen afwachten, en kunnen degenen die in afwachting zijn van een procedure «versneld beroep», aanspraak maken op voorzieningen? Zo ja, corrigeert u dan de brief van 7 mei jl. aan de Korpschefs van de politieregio’s alsnog? <voetnoot nummer="2"/>Zo neen, is de beleidslijn in de brief van 7 mei jl. niet in strijd met eerdere toezeggingen? <voetnoot nummer="3"/>
      </vraag>
      <vraag nummer="3">Kunnen vreemdelingen waarvan het beroep op artikel 25 Vw in behandeling is en die in afwachting zijn van het oordeel van de Geneeskundige Inspectie, aanspraak maken op voorzieningen? </vraag>
      <vraag nummer="4">Moeten vreemdelingen die op grond van artikel 10 lid 2 Vw hier verblijven, altijd binnen vier weken na verbreking gezinsverband een aanvraag indienen? Of geldt voor hen ook dat het verblijf in een opvanghuis nog niet meetelt? Hoe wordt voor deze groep het begrip «verschoonbaarheid» uitgewerkt? Wordt deze groep, die geen jaarlijkse herinnering ontvangt, dan in elk geval eenmalig geïnformeerd over de consequenties van een niet-tijdige aanvraag voor voortgezette toelating? </vraag>
      <vraag nummer="5">Betekent uw toezegging dat een vreemdeling drie maanden voor de vervaldatum van zijn vergunning tot verblijf een rappelbrief krijgt, dat het nieuwe beleid ten aanzien van niet-tijdige verlengingsverzoeken pas wordt uitgevoerd als deze drie maanden zijn gepasseerd? </vraag>
      <vraag nummer="6">Is er een financiële oplossing bedacht voor de opvanghuizen van slachtoffers van vrouwenhandel die gedupeerd raken door het lage niveau van de RVB? Zo ja, welke? Hebt u toegezegd dat slachtoffers van vrouwenhandel binnen één werkdag een beslissing krijgen op een aanvraag om toelating op grond van Vreemdelingencirculaire Hoofdstuk B 17? Zo ja, op welke voorziening kunnen zij aanspraak maken indien u deze toezegging niet kunt nakomen? Betekent de RVB-regeling dat getuige-aangevers niet altijd het strafrechtelijk onderzoek mogen afwachten? Wat zijn de criteria in deze? </vraag>
      <vraag nummer="7">Wordt, na het strafrechtelijk onderzoek, de tijdige aanvraag van slachtoffers van vrouwenhandel om verlening van een vergunning tot verblijf op humanitaire gronden gezien als een verzoek om voortgezette toelating? Voor welke voorziening komen slachtoffers van vrouwenhandel in aanmerking indien zij geen aangifte doen maar wel verzoeken om een vergunning tot verblijf op humanitaire gronden? </vraag>
      <vraag nummer="8" voetnoot="4">Behoren uitgeprocedeerde asielzoekers die technisch niet verwijderbaar zijn maar die wel meewerken aan hun terugkeer, niet tot de categorie van artikel 1b sub 5? Zo neen, is dit niet strijdig met uw eerdere toezegging? <voetnoot nummer="4"/>Kunnen deze mensen, indien zij onverwijtbaar buiten de RVB vallen, alsnog aanspraak maken op de RVB? Zo neen, waarom niet? </vraag>
      <vraag nummer="9">Wat is de stand van zaken met betrekking tot uw voorgenomen wetsvoorstel om technisch niet verwijderbare uitgeprocedeerden die meewerken aan hun terugkeer een voorwaardelijke vergunning tot verblijf te verstrekken? </vraag>
      <vraag nummer="10">Wat is uw reactie op de aanbeveling van de Raad voor het Openbaar Bestuur in het rapport «Illegale Blijvers», om noodhulp aan illegale vreemdelingen financieel te ondersteunen, analoog aan het fonds voor acute medische zorg? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="19 637" documentnummer="346">Kamerstuk 19 637, nr. 346</noot>
         <noot nummer="2">Kenmerk 682728/IND/98 onder 2.2</noot>
         <noot nummer="3" documenttype="Kamerstuk" kamerstuk-id="24 233, MvT pagina 26 onder c-6e en 7e, Handelingen TK, 31 oktober 1996, 20-1456: «Als er een voorlopige voorziening is aangevraagd (...), wordt dat onmiddellijk aan de immigratiedienst doorgegeven. Dan wordt (...) niet uitgezet en dat is een beschikking in de zin van artikel 1b onder 3»">Kamerstuk 24 233, MvT pagina 26 onder c-6e en 7e, Handelingen TK, 31 oktober 1996, 20-1456: «Als er een voorlopige voorziening is aangevraagd (...), wordt dat onmiddellijk aan de immigratiedienst doorgegeven. Dan wordt (...) niet uitgezet en dat is een beschikking in de zin van artikel 1b onder 3»</noot>
         <noot nummer="4" datum="1996-10-31" bron="Handelingen TK">Handelingen TK, 31 oktober 1996, 20-1456</noot>
      </noten>
   </vragen>
   <antwoorden aantal="10">
      <antwoord nummer="1" voetnoot="1">Zoals aan de vier grote steden is gemeld staat de overbruggingsmogelijkheid, zoals genoemd in de brief aan uw Kamer van 23 juni jl. <voetnoot nummer="1"/>de invoering van de koppelingswet per 1 juli 1998 niet in de weg en zijn gemeenten gehouden tot een zo spoedig mogelijke implementatie van voornoemde wet. Op dit moment wordt door het ministerie van Sociale Zaken en Werkgelegenheid bezien hoe de implementatie van de koppelingswet op het terrein van de Algemene bijstandswet verloopt. Indien de aldus verkregen informatie daartoe aanleiding geeft, dan zal de regering uw Kamer daarover tijdig op de hoogte stellen, overeenkomstig het in de motie neergelegde verzoek. </antwoord>
      <antwoord nummer="2">Vreemdelingen aan wie het is toegestaan om de behandeling van een voorlopige voorziening in Nederland te mogen afwachten, verblijven rechtmatig in Nederland als bedoeld in artikel 1b, onder 3, Vw. Zij kunnen aanspraak maken op voorzieningen indien dit op grond van de specifieke materiewet is bepaald. Voor de zgn. voortgezette verblijvers (vreemdelingen die reeds eerder in het bezit waren van een verblijfstitel) geldt als hoofdregel dat zij gedurende deze periode aanspraak op voorzieningen blijven behouden. Bij circulaire van 17 juli jl. zijn de korpschefs, in vervolg op de brief van 28 april 1998 (die in de vraag is gedateerd op 7 mei 1998), in bovenstaande zin geïnstrueerd. </antwoord>
      <antwoord nummer="3">Op grond van artikel 1b, onder 5, Vreemdelingenwet, verblijven vreemdelingen alleen rechtmatig in Nederland indien tegen de uitzetting beletselen bestaan vastgesteld bij beschikking ingevolge de Vreemdelingenwet. Zoals ook tijdens de parlementaire behandeling steeds is aangegeven gaat het hier om vreemdelingen die op grond van artikel 25 Vw uitstel van vertrek hebben gekregen. Pas als dit uitstel van vertrek formeel is verleend bestaat aanspraak op de RvA. Gedurende de periode dat beoordeeld wordt of uitstel van vertrek wordt verleend, kunnen deze vreemdelingen, behoudens (uitgeprocedeerde) asielzoekers die nog in de opvang mogen blijven, geen aanspraak maken op voorzieningen. Wel blijven de medisch noodzakelijke zorg en preventieve gezondheidszorg toegankelijk. </antwoord>
      <antwoord nummer="4">Ten aanzien van vreemdelingen die op grond van artikel 10, lid 2, Vw hier te lande verblijven (10-2 statushouders) is bij wijziging van het Vreemdelingenbesluit (Stb. 1998, 400) bepaald dat hun verblijfsrecht vervalt uiterlijk vier weken nadat niet langer is voldaan aan de voorwaarden waaronder dit verblijfsrecht van rechtswege is verkregen. Als deze vreemdelingen binnen deze vier weken een aanvraag indienen zal deze worden aangemerkt als een aanvraag om voortgezet verblijf en heeft de vreemdeling op grond van artikel 100 van het Vreemdelingenbesluit het recht om de behandeling van deze aanvraag in Nederland af te wachten. Om beleidsmatige redenen is tevens bepaald dat een (ex)10-2 statushouder die pas na deze vier weken een aanvraag indient, de behandeling van deze aanvraag eveneens in Nederland mag afwachten. Dit is eveneens opgenomen in de in het antwoord op vraag 2 genoemde circulaire en is in afwijking van het beleid ten aanzien van houders van een vergunning tot verblijf. Het bovenstaande geldt ook voor (ex)10-2 statushouders die in een opvanghuis verblijven. Voor hen geldt dat zij een verandering van het verblijfsrecht onverwijld dienen mede te delen aan de korpschef van de gemeente waarin zij verblijven. Dit geldt overigens ook voor houders van een vergunning tot verblijf. Het verblijf in een opvanghuis laat onverlet dat een vreemdeling geacht wordt om tijdig een aanvraag in te dienen voor verder verblijf in Nederland. Voor (ex)10-2 statushouders gelden geen andere regels met betrekking tot het begrip verschoonbaarheid dan voor houders van een vergunning tot verblijf. Zoals hiervoor is aangegeven geldt voor hen wel de regel dat zij, ook als ze niet tijdig een aanvraag hebben ingediend, de behandeling van deze aanvraag in beginsel in Nederland mogen afwachten. Ten aanzien van de voorlichting kan worden opgemerkt dat ook deze vreemdelingen bij uitreiken van het document geïnformeerd zijn over het feit dat zij verplicht zijn om elke verandering in het verblijfsrecht onverwijld mede te delen aan de vreemdelingendienst. Verder is het praktijk dat de minderjarigen die in het bezit zijn van deze status tijdig voor het bereiken van de 18-jarige leeftijd (waarna de status uiterlijk na vier weken van rechtswege vervalt) door de vreemdelingendienst worden opgeroepen in verband met het indienen van een verzoek om voortgezet verblijf. Verder zal in het kader van de voorlichtingscampagne over de inwerkingtreding van de wet tot wettelijke regeling van het mvv-vereiste, specifiek aandacht worden besteed aan deze groep. </antwoord>
      <antwoord nummer="5">Nee, tijdens de behandeling van het wetsvoorstel in uw kamer en nadien in het overleg met uw kamer over de uitvoering van de wet, heb ik steeds aangegeven dat het verzenden van een rappelbrief gezien moet worden als een vorm van dienstverlening aan de vreemdeling. Deze rappelbrief komt niet in de plaats van de eigen verantwoordelijkheid van een vreemdeling om op tijd zijn (verdere) verblijfsrecht aan te vragen. </antwoord>
      <antwoord nummer="6">Slachtoffers van vrouwenhandel komen in aanmerking voor een uitkering op grond van de Regeling verstrekkingen bepaalde categorieën vreemdelingen (Rvb) over de periode waarin zij zich beraden op het doen van aangifte. Deze uitkering is bijstandsvervangend. Aan de desbetreffende vrouwen wordt dus geen lagere uitkering verstrekt dan die zij voorheen op grond van de Algemene bijstandswet konden ontvangen. De Rvb voorziet niet in een financiële verstrekking aan de opvanghuizen, maar wordt evenals in de meeste gevallen onder de Abw het geval was, aan betrokkene uitgekeerd. Slachtoffers van vrouwenhandel krijgen zo spoedig mogelijk een beslissing op een aanvraag om toelating op grond van hoofdstuk B 17 van de Vc 1994. Er wordt naar gestreefd om deze beslissing binnen 1 werkdag te nemen. Daartoe zijn bij de IND contactpersonen voor deze zaken aangesteld. Zolang er nog geen beslissing is genomen op de aanvraag om toelating, maar wel aangifte is gedaan, vallen zij formeel niet meer onder de Rvb. Ik heb besloten dat deze vrouwen, tot het moment dat op de aanvraag is beslist, aanspraak blijven houden op de uitkering die krachtens de Rvb wordt verstrekt. Ten aanzien van de getuige-aangevers en de Rvb kan het volgende worden opgemerkt. De Rvb bepaalt slechts wanneer een getuige-aangever in aanmerking komt voor een uitkering. De Rvb heeft geen wijziging gebracht in de beleidsregels over het verblijf van getuige-aangevers. Dit betekent dat een getuige-aangever in aanmerking komt voor een vergunning tot verblijf indien het OM de aanwezigheid van een getuige-aangever noodzakelijk vindt voor het opsporings- en vervolgingsonderzoek. </antwoord>
      <antwoord nummer="7">Ja, indien slachtoffers van vrouwenhandel aan wie reeds een vergunning tot verblijf was verleend op grond van hoofdstuk B 17 van de Vc 1994, na het strafrechtelijke onderzoek, tijdig om verlening van een vergunning tot verblijf op humanitaire gronden vragen, zal deze aanvraag worden aangemerkt als een verzoek om voortgezette toelating. Indien een potentieel slachtoffer van vrouwenhandel besluit om geen aangifte te doen is het beleid van hoofdstuk B 17 en de Rvb niet (langer) van toepassing. Indien deze persoon een aanvraag doet om een vergunning tot verblijf op humanitaire gronden komt deze persoon alleen in aanmerking voor voorzieningen die op grond van de materiewetten aan personen die om eerste toelating vragen worden verstrekt. In het algemeen betekent dit dat zij niet in aanmerking komen voor voorzieningen, behoudens toegang tot medisch noodzakelijke zorg en rechtsbijstand. </antwoord>
      <antwoord nummer="8">Hetgeen mijn ambtsvoorganger tijdens de plenaire behandeling op 31 oktober 1996 heeft medegedeeld over uitgeprocedeerde asielzoekers die technisch niet verwijderbaar zijn, maar wel meewerken aan hun terugkeer, berust op een misverstand. Ik heb destijds aangegeven dat het hier gaat om personen van wie het verblijf kan worden aangemerkt als een vorm van rechtmatig verblijf, zolang zij meewerken aan terugkeer. Daarmee is bedoeld dat uitgeprocedeerde asielzoekers die technisch niet verwijderbaar zijn, aanspraak behouden op de Rva, zolang zij meewerken aan hun terugkeer. De Rvb staat derhalve voor deze personen niet open. Ook vallen ze niet onder artikel 1b, onder 5, Vw. </antwoord>
      <antwoord nummer="9">Het wetsvoorstel inzake vvtv-verlening aan technisch niet verwijderbaren is nog in voorbereiding. Gelet op het regeerakkoord ben ik voornemens om dit wetsvoorstel niet separaat in te dienen, maar te betrekken bij de herziening van de Vreemdelingenwet. </antwoord>
      <antwoord nummer="10">Zoals ik in de antwoorden op de vragen van het lid Rijpstra over het mogelijk verstrekken van een uitkering aan vreemdelingen die onrechtmatig in Nederland verblijven heb aangegeven (kenmerk 704310/98/DVB), zal ik in overleg treden met de VNG en zo nodig met afzonderlijke gemeenten om deze problematiek te bespreken. Ik ben voornemens om in dit overleg ook het advies van de Raad voor het openbaar bestuur (illegale blijvers) aan de orde te stellen. Na dit overleg en zo nodig na bespreking in het kabinet, zal ik hierover een nader standpunt innemen. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="19 637" documentnummer="355">Kamerstuk 19 637, nr. 355</noot>
      </noten>
   </antwoorden>
</kvr>
