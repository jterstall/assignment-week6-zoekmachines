<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rouvoet (RPF) over vervoer gedetineerden. (Ingezonden 22 juli 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5481
</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gedetineerden</item>
         <item attribuut="Vindplaats">Kamervragen met antwoord 1996-1997, nr. 1698, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="RPF">Rouvoet</persoon>
         </item>
         <item attribuut="Datum_reaktie">1997-08-20</item>
         <item attribuut="Datum_indiening">1997-07-22</item>
         <item attribuut="Document-id">KVR5481</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3473" allpagenumbers="3473 3474" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1698" onderwerp="" indiendatum="1997-07-22">
         <vrager partij="RPF" oorsprong="parlement">Rouvoet</vrager>
         <vraagt-aan/>
      </vraagdata>
      <antwoorddata antwoorddatum="1997-08-20">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de berichten over de problemen met het gedetineerdenvervoer naar het Arnhemse Paleis van Justitie? <voetnoot nummer="1"/>
      </vraag>
      <vraag nummer="2">Wilt u de Kamer informeren over de aard en de omvang van de problemen? </vraag>
      <vraag nummer="3">Klopt het dat het Openbaar Ministerie al tenminste drie maal in korte tijd niet-ontvankelijk is verklaard door een Arnhemse rechter, «omdat de staat verantwoordelijk wordt geacht voor het op tijd aanvoeren van gedetineerde verdachten»? </vraag>
      <vraag nummer="4">Is het voorgekomen dat een verdachte helemaal niet aangevoerd werd, «omdat de politie daarvoor geen tijd had» of dat de verdachte wel werd aangevoerd, maar dat er niemand beschikbaar was om hem in het Paleis van Justitie van de cel naar de rechtszaal te brengen? </vraag>
      <vraag nummer="5">Wat is uw oordeel over deze gang van zaken? </vraag>
      <vraag nummer="6">Op welke wijze kan voorkomen worden dat als gevolg van een gebrek aan mensen dan wel aan wagens voor vervoer verdachten aan hun straf ontkomen, doordat de staat er niet in slaagt ze (op tijd) voor de rechter te krijgen? </vraag>
      <vraag nummer="7">Doen soortgelijke problemen zich ook elders in het land voor? Zo ja, in welke omvang? Zo nee, heeft u er een verklaring voor dat de situatie in Arnhem zich in negatieve zin onderscheidt? </vraag>
      <noten afkomstig="vraag">
         <noot nummer="1" datum="1997-07-11" bron="O.a. De Gelderlander">O.a. De Gelderlander, 11 juli 1997</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 6">In de meeste politieregio’s blijft de capaciteit die ingezet wordt om de parketpolitietaken uit te voeren, achter bij de capaciteit die nodig is volgens de uitgangspunten zoals beschreven in de «Analyse Uitvoeringsscenario’s» (september 1995) en de werknotitie «Berekening capaciteit en financiën (voormalige) parketpolitietaken» (oktober 1996). Om de achtergronden en oorzaken van deze kwestie te analyseren en vervolgens te komen tot een oplossing van dit probleem is het Project Parketpolitie ingesteld. Inmiddels is dit project afgerond met een werknotitie, waarin de resultaten en de stand van zaken zijn beschreven en voorts instrumenten voor een mogelijke oplossing worden aangereikt. Deze oplossingen moeten evenwel lokaal nog worden geïmplementeerd/toegepast. Per 1 februari 1997 is, onder gelijktijdige opheffing van de landelijke diensten Landelijke Vervoersdienst Justitie (LVJ) en de Dienst Ondersteuning en bijzondere Bijstand Justitie (DOBJ), de landelijke dienst Dienst Vervoer en Ondersteuning (DV&amp;O) ingesteld. Met de instelling van de DV&amp;O zijn alle vervoers-, bijstand- en ondersteuningstaken van Justitie, zoals het bovenarrondissementaal justitieel vervoer ten behoeve van de rechtsgang, ondergebracht bij deze dienst. Daarnaast is deze dienst blijkens haar instellingsbeschikking tevens belast met – onder meer – het beschikbaar stellen van vervoerscapaciteit aan andere overheidsdiensten op basis van convenanten en het uitvoeren van overige beveiligingstaken ten behoeve van justitiediensten. De verwachting is dat de DV&amp;O op 1 januari 1998 volledig operationeel zal zijn. Juist als binnen de totale prioriteitsstelling van het regiokorps de beschikbaar te stellen capaciteit om de parketpolitietaken (binnen het arrondissement) uit te voeren lager ligt dan de normcapaciteit, is de dienstverleningsovereenkomst (convenant) het middel bij uitstek om in overleg met de directe afnemers van de taken (het openbaar ministerie en de rechterlijke macht) prioriteiten te stellen binnen de uitvoering van de parketpolitietaken zelf. Binnen het project parketpolitie is een model-dienstverleningsovereenkomst ontwikkeld en een berekeningsmodel waarmee wensen over de dienstverlening gerelateerd kunnen worden aan de benodigde capaciteit. </antwoord>
      <antwoord nummer="3 en 4">Het openbaar ministerie in Arnhem is in de periode van mei tot en met juli 1997 als gevolg van de onderhavige problematiek driemaal niet-ontvankelijk verklaard. In één geval waren twee verdachten als gevolg van capaciteitsproblemen bij de betreffende parketpolitie in het geheel niet aangevoerd vanuit het arrondissement waarbinnen zij waren gedetineerd. Daarnaast was in één geval een verdachte niet tijdig vanuit een ander arrondissement aangevoerd. Tenslotte was in één geval de verdachte wel aangevoerd, maar was er op het paleis van justitie geen parketpolitie beschikbaar om hem tijdig van zijn cel naar de rechtszaal te brengen. </antwoord>
      <antwoord nummer="5">Ik acht het onwenselijk dat gedetineerde verdachten op vrije voeten moeten worden gesteld omdat het openbaar ministerie als gevolg van capaciteitsproblemen bij de parketpolitie niet-ontvankelijk wordt verklaard. Ik merk daarbij op dat het niet-ontvankelijk verklaren van het openbaar ministerie niet altijd met zich meebrengt dat een strafzaak definitief ten einde loopt: het openbaar ministerie kan immers tegen de niet-ontvankelijkverklaring hoger beroep instellen. Bij twee van de drie genoemde gevallen heeft het openbaar ministerie er, gelet op het geringe belang van de zaak, van afgezien te appelleren tegen de niet-ontvankelijkverklaring. In één geval is wel appèl ingesteld tegen de niet-ontvankelijkverklaring. In het eerste geval heeft de hoofdofficier van justitie te Arnhem aanleiding gezien om bij de hoofdofficier van het betreffende arrondissement aandacht te vragen voor de (tijdige) aanvoer van verdachten bij het Arnhemse paleis van justitie. Daarnaast worden over de aanpak van problemen bij de Arnhemse parketpolitie thans afspraken gemaakt tussen het openbaar ministerie en de politie Gelderland-Midden, die verantwoordelijk is voor de werkzaamheden van de parketpolitie te Arnhem. </antwoord>
      <antwoord nummer="7">Op dit moment inventariseert het College van procureurs-generaal, naar aanleiding van de gestelde vragen, landelijk eventuele structurele problemen bij het aanvoeren van verdachten. Ik zal de Kamer over de resultaten hiervan berichten zodra deze beschikbaar zijn. </antwoord>
      <noten afkomstig="antwoord"/>
   </antwoorden>
</kvr>
