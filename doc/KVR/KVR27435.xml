<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Blom en Gill'ard (beiden PvdA) aan de staatssecretaris van Volksgezondheid, Welzijn en Sport over het verzoek aan wielrenners van de Rabobankploeg om celmateriaal af te staan. (Ingezonden 2 februari 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27435
</item>
         <item attribuut="Inhoud">Vragen naar aanleiding van diverse berichten (Telegraaf 30 januari 2007 en Volkskrant, Trouw en Spits 31 januari 2007) over het verzoek aan wielrenners om celmateriaal (DNA) af te staan in het kader van dopingonderzoek.</item>
         <item attribuut="Rubriek">Arbeid (Arbeidsomstandigheden) Criminaliteit en openbare orde (Drugs) Staats- en bestuursrecht (Privacy) Vrijetijdsbesteding (Sport)</item>
         <item attribuut="Trefwoorden">Arbeidsomstandigheden Arbeidsvoorwaarden Doping Medische keuringen Opsporingen Privacy</item>
         <item attribuut="Vindplaats">Kamervragen met antwoord 2006-2007, nr. 912, Tweede Kamer</item>
         <item attribuut="Vraagnr_bij_indiening">2060707030</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Blom</persoon>
            <persoon partij="PvdA">Gill'ard</persoon>
         </item>
         <item attribuut="Datum_reaktie">2007-03-09</item>
         <item attribuut="Datum_indiening">2007-02-02</item>
         <item attribuut="Document-id">KVR27435</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1951" allpagenumbers="1951 1952" vetnummer="2060707030" code="0607tkkvr912" lopendefooter="Tweede Kamer, vergaderjaar 2006–2007, Aanhangsel" filenaam="KVR27435" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="912" onderwerp="" indiendatum="2007-02-2">
         <vrager partij="PvdA" oorsprong="parlement">Blom</vrager>
         <vrager partij="PvdA" oorsprong="parlement">Gill'ard</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-03-9">
         <antwoorder functie="staatssecretaris" ministerie="Volksgezondheid, Welzijn en Sport">Bussemaker</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van berichten dat renners van de Rabobankploeg is gevraagd celmateriaal af te staan? <voetnoot nummer="1"/>Zo ja, wat is uw reactie hierop? </vraag>
      <vraag nummer="2">Deelt u de mening dat het afstaan van celmateriaal op verzoek van de werkgever, nog los van de mogelijke juridische problemen, een onaanvaardbare inbreuk op de privacy is? </vraag>
      <vraag nummer="3">Deelt u voorts de mening dat het onnodig is dat wielerploegen bij voorbaat renners laten instemmen met het afstaan van celmateriaal als daar in een onderzoek naar doping om wordt gevraagd, aangezien op juridische gronden al is toegestaan om sporters te vragen DNA af te geven als dit nodig is om hun onschuld te bewijzen, en omdat deze werkwijze met de nodige waarborgen omgeven is? </vraag>
      <vraag nummer="4">Deelt u de opvatting dat het voor de inbreuk op de privacy er niet toe doet of de informatie wel of niet naar buiten komt? Zo neen, waarom niet? </vraag>
      <vraag nummer="5" voetnoot="2">Deelt u de constatering van de Nederlandse Dopingautoriteit dat het inzamelen van celmateriaal beperkt nut heeft in de strijd tegen doping? <voetnoot nummer="2"/>Zo neen, waarom niet? </vraag>
      <vraag nummer="6">Bent u van plan de rechtsbescherming van werknemers in geval van een verzoek tot afgifte van celmateriaal van de werkgever wettelijk te regelen? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-01-31" bron="De Telegraaf 30 januari 2007, de Volkskrant 31 januari 2007, Trouw 31 januari 2007 en Sp!ts">De Telegraaf 30 januari 2007, de Volkskrant 31 januari 2007, Trouw 31 januari 2007 en Sp!ts, 31 januari 2007</noot>
         <noot nummer="2" datum="2007-01-31" bron="de Volkskrant">de Volkskrant, 31 januari 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. Uit de brief van ploegleider Theo de Rooij van de Rabobankploeg aan zijn renners blijkt dat hun instemming wordt gevraagd met een bepaalde procedure voor het afstaan van een monster van weefsel en/of lichaamsvocht voor identificatiedoeleinden in situaties van (vermoeden van) gebruik van doping. Indien het in voorkomende gevallen daadwerkelijk komt tot het verzoek om weefsel en/of lichaamsvocht af te staan, dan kan dit naar mijn mening alleen plaatsvinden met volstrekt vrijwillige medewerking van de betrokken renner en onder de voorwaarde dat aan geldende wetgeving wordt voldaan. In ons land geldt slechts in bepaalde gevallen de verplichting om mee te werken aan het afstaan van DNA-materiaal. Die verplichting geldt binnen de kaders van het strafrecht, bijvoorbeeld na een veroordeling voor een misdrijf waarvoor een gevangenisstraf van vier jaar of meer opgelegd kan worden, of in geval van nader omschreven misdrijven met een lagere gevangenisstraf. Ik benadruk hierbij dat in Nederland – evenals in vele andere landen – het strafrecht niet van toepassing is op gebruik van doping in de sport. Dat is een bewuste keuze, die onder andere voortvloeit uit het beginsel van proportionaliteit. </antwoord>
      <antwoord nummer="2">Neen. Op zich is het mogelijk dat celmateriaal wordt afgestaan, ook op verzoek van de werkgever. Naast het – in dit geval – algemene beginsel van volstrekte vrijwilligheid gelden daarbij voorwaarden en regels die vooral voortvloeien uit de Wet bescherming persoonsgegevens en de Wet op de medische keuringen. Die voorwaarden en regels worden strikter naarmate de persoonsgegevens die worden verkregen meer bijzonder van aard zijn, hetgeen bij celmateriaal het geval kan zijn. Het niet voldoen aan die voorwaarden en regels, zoals het reglementair vastleggen van het doel van het gebruik van celmateriaal, de beperking van toepassingen en de exacte omschrijving van bevoegdheden, kan al gauw resulteren in een onevenredige inbreuk op de persoonlijke levenssfeer. Het verzoek van de werkgever kan ook gegrond zijn op bepalingen uit de arbeidsovereenkomst – vergelijkbaar met het verlenen van medewerking aan dopingcontroles – doch ook in dat geval dient te worden voldaan aan die nadere regels en voorwaarden. </antwoord>
      <antwoord nummer="3">Ja. Een instemming op voorhand is niet nodig, omdat in een later stadium de toestemming tot het daadwerkelijk afstaan van celmateriaal altijd gevraagd kan worden (als onderwerp van een privaatrechtelijke overeenkomst), mits voldaan wordt aan de eis van vrijwilligheid en aan geldende specifieke voorwaarden en regels. Instemming op voorhand kan zelfs zonder betekenis zijn, indien niet duidelijk is waarop die instemming zich richt, zoals op welk materiaal de renner zou moeten afstaan, voor welk doel dat gebruikt mag worden en wie welke bevoegdheden heeft. </antwoord>
      <antwoord nummer="4">Ja. Zoals uit het antwoord op vraag 2 blijkt, kan al sprake zijn van een onevenredige inbreuk op de privacy indien het vragen van celmateriaal niet gerechtvaardigd is, bijvoorbeeld omdat niet is voldaan aan de specifieke voorwaarden en regels. </antwoord>
      <antwoord nummer="5">Ja. Het inzamelen van celmateriaal als onderdeel van het opsporen van dopinggebruik in de sport kan momenteel slechts nut hebben door nog niet geïdentificeerd lichaamseigen materiaal (bijvoorbeeld in beslag genomen bloedmonsters) alsnog te identificeren door het te kunnen koppelen aan afgestaan celmateriaal. </antwoord>
      <antwoord nummer="6">Neen. Ik ben van mening dat de huidige wettelijke regelingen een adequate rechtsbescherming bieden, zoals uit de beantwoording van de vragen 1 en 2 blijkt. </antwoord>
      <noten afkomstig="antwoord"/>
   </antwoorden>
</kvr>
