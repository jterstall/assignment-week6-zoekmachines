<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bussemaker, Hamer en Stuurman (allen PvdA) aan de staatssecretaris van Financiën, de minister van Onderwijs, Cultuur en Wetenschappen en de staatssecretaris van Sociale Zaken en Werkgelegenheid over vergoedingen voor overblijfkrachten en de belastingdienst. (Ingezonden 7 mei 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17868
</item>
         <item attribuut="Inhoud">Vragen over problemen die overblijfkrachten ondervinden. De belastingdienst vindt dat zij niet onder de vrijwilligersregeling vallen en daarom geen vergoeding mogen krijgen.</item>
         <item attribuut="Rubriek">Basisonderwijs (Onderwijspersoneel) Belastingen (Inkomstenbelasting) Welzijn (Kinderopvang)</item>
         <item attribuut="Trefwoorden">Inkomstenbelasting Kinderopvang Onderwijsondersteunend personeel</item>
         <item attribuut="Vindplaats">Kamervragen met antwoord 2002-2003, nr. 1363, Tweede Kamer</item>
         <item attribuut="Vraagnr_bij_indiening">2020311220</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Bussemaker</persoon>
            <persoon partij="PvdA">Hamer</persoon>
            <persoon partij="PvdA">Stuurman</persoon>
         </item>
         <item attribuut="Datum_reaktie">2003-06-03</item>
         <item attribuut="Datum_indiening">2003-05-07</item>
         <item attribuut="Document-id">KVR17868</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2845" allpagenumbers="2845 2846" vetnummer="2020311220" code="0203tkkvr1363" lopendefooter="Tweede Kamer, vergaderjaar 2002–2003, Aanhangsel" filenaam="KVR17868" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1363" onderwerp="" indiendatum="2003-05-7">
         <vrager partij="PvdA" oorsprong="parlement">Bussemaker</vrager>
         <vrager partij="PvdA" oorsprong="parlement">Hamer</vrager>
         <vrager partij="PvdA" oorsprong="parlement">Stuurman</vrager>
         <vraagt-aan>de staatssecretaris van Financiën, de minister van Onderwijs, Cultuur en Wetenschappen en de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2003-06-3">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder>de ministers van Onderwijs, Cultuur en Wetenschappen en van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Herinnert u zich onze eerdere vragen over overblijven, de vergoedingen aan overblijfkrachten en het gedrag van de belastingdienst? </vraag>
      <vraag nummer="2">Bent u nog steeds van mening dat de informatie over de vergoeding voor overblijfkrachten voldoende is? </vraag>
      <vraag nummer="3">Hoe beoordeelt u in dit verband klachten die ons bereiken dat de Belastingtelefoon meldt dat overblijfkrachten niet onder de vrijwilligersregeling zouden vallen en dus geen vergoeding zouden mogen krijgen? </vraag>
      <vraag nummer="4">Is het waar dat de vraag of de overblijfkracht onder de vrijwilligersregeling valt afhankelijk is van de hoogte van de beloning, en dat de vergoedingen die scholen betalen verschillen? </vraag>
      <vraag nummer="5">Hoe gaat u ervoor zorgen dat er sprake is van adequate en uniforme voorlichting aan overblijfkrachten en scholen door overheidsdiensten? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. In de eerdere vragen hebben de leden Hamer en Bussemaker aandacht gevraagd voor de positie van overblijfkrachten. De door de betrokken bewindspersonen gegeven antwoorden zijn opgenomen in het Aanhangsel van de Handelingen nr. 266 (vergaderjaar 2002–2003). </antwoord>
      <antwoord nummer="2" voetnoot="1">Wij gaan ervan uit dat met deze vraag wordt gedoeld op de zogenoemde vrijwilligersregeling en op de bekendheid daarvan bij betrokkenen. Daarover is in het antwoord op de eerder gestelde vragen opgemerkt dat veel oudercommissies voldoende op de hoogte zijn van de vrijwilligersregeling. De bekendheid met de algemene aspecten van de vrijwilligersregeling blijkt ook uit een werkboek dat zeer onlangs in opdracht van de ministeries van OCenW en SZW is opgesteld. Dit werkboek «Brood op school» biedt tips en handreikingen voor het verbeteren van de tussenschoolse opvang door herkenbare situaties op allerlei scholen te beschrijven. Vijf aandachtspunten vormen de spil van het werkboek: verantwoordelijkheid, financiën, deskundigheid, ruimte en activiteiten. In het onderdeel financiën wordt aandacht besteed aan de vrijwilligersregeling en in de bijlagen van het werkboek is de tekst van de regeling opgenomen. Iedere basisschool heeft inmiddels een exemplaar van dit werkboek ontvangen. Bijgevoegd treft u een exemplaar van het werkboek aan. <voetnoot nummer="1"/>De bekendheid met de algemene aspecten van de vrijwilligersregeling laat onverlet dat betrokkenen in bepaalde situaties kunnen twijfelen over de precieze werking van de vrijwilligersregeling. In dergelijke individuele gevallen kunnen belanghebbenden uiteraard altijd om nadere informatie vragen bij (de inspecteur van) de Belastingdienst en bij het Uitvoeringsinstituut werknemersverzekeringen. Dit neemt echter niet weg dat ook zal worden nagegaan welke verbeteringen kunnen worden aangebracht in de toegankelijkheid en de aard van de informatie die op de website wordt aangeboden. Zie verder bij onderdeel 5. </antwoord>
      <antwoord nummer="3">Aan overblijfkrachten kan een bedrag van ten hoogste 20 per week met een maximum van 700 per jaar onbelast worden uitbetaald als is voldaan aan de voorwaarden die in de vrijwilligersregeling zijn opgenomen. Het is dus niet juist als het standpunt zou worden ingenomen dat overblijfkrachten in het geheel niet onder de vrijwilligersregeling zouden kunnen vallen. Mogelijk is bij telefonisch gegeven informatie over een individuele situatie toch een opmerking van die strekking gemaakt onder verwijzing naar het besluit van de staatssecretaris van Financiën van 6 maart 2003, nr. CPP2003/490M. In dat besluit is ingegaan op de administratieplicht van resultaatgenieters en op de vraag of bij deze personen het kasstelsel kan worden toegepast. In de – bij wijze van voorbeeld gegeven – opsomming van mogelijke resultaatgenieters zijn ook de overblijfmoeders genoemd. Deze opsomming is uiteraard gegeven vanuit de vooronderstelling dat in de bedoelde situatie sprake is van belaste inkomsten, omdat pas in die situatie van belang is of het kasstelsel van toepassing kan zijn. Aan die opsomming kunnen dan ook geen argumenten worden ontleend voor het standpunt dat de vrijwilligersregeling niet van toepassing kan zijn op overblijfkrachten. Hierbij dient overigens te worden bedacht dat het de voorkeur verdient om vragen over specifieke individuele situaties niet aan de Belastingtelefoon voor te leggen, maar aan de inspecteur of het uitvoeringsorgaan. </antwoord>
      <antwoord nummer="4">De vrijwilligersregeling is in het leven geroepen door het besluit van de toenmalige staatssecretaris van SZW, 28 augustus 1984, nr. SV/WV/84/2981. De regeling is getroffen om tegemoet te komen aan het verlangen van de sport- en vrijwilligerswereld naar een duidelijke regeling voor het verstrekken van geringe kostenvergoedingen aan vrijwilligers. De vrijwilligersregeling kan pas worden toegepast als sprake is van werkzaamheden die men «niet bij wijze van beroep» verricht. In de toelichting op het besluit van 28 augustus 1984 is meegedeeld dat, bij de beoordeling van de vraag of men beroepshalve werkzaamheden verricht, vooral van belang is of men relatief veel tijd in het werk steekt en of men een beloning geniet die in overeenstemming met het werk is. Daaraan is toegevoegd dat aan de hand van deze punten in ieder individueel geval beoordeeld zal moeten worden in hoeverre men onder de vrijwilligersregeling valt. Gelet op het voorgaande is het duidelijk dat bij een marktconforme beloning geen sprake kan zijn van een vrijwilligersvergoeding. In de praktijk blijkt dat de vergoedingen die scholen betalen niet gelijk zijn. Bij de beoordeling of in een concrete situatie sprake is van een marktconforme beloning zullen diverse omstandigheden in de afweging meegenomen moeten worden. Te denken valt bijvoorbeeld aan de in totaal bestede tijd waarvoor de vergoeding wordt betaald (inclusief reizen, vergaderen, roosterwerkzaamheden, opleiding enz.) en aan de eisen die men stelt aan de deskundigheid of het kennisniveau van de overblijfkracht. In concrete situaties kunnen scholen en overblijfkrachten het standpunt vragen van de uitvoeringsinstanties. </antwoord>
      <antwoord nummer="5">Het in onderdeel 2 genoemde werkboek «Brood op school» levert naar onze mening een belangrijke bijdrage aan een beter inzicht in de mogelijkheden om vrijwillige overblijfkrachten in te schakelen. Daarnaast is op de websites van de betrokken ministeries algemene informatie opgenomen over overblijfregelingen (www.minocw.nl en www.minszw.nl) en de vrijwilligersregeling (www.minfin.nl. en www.minszw.nl). Om de toegankelijkheid en de aard van de informatie te verbeteren zal een aanpassing plaatsvinden van de website www.belastingdienst.nl, zodat belanghebbenden de gewenste informatie voortaan sneller en vollediger kunnen raadplegen. Deze verbetering zal in ieder geval nog dit jaar worden aangebracht. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
