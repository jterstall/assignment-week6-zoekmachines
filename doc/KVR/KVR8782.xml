<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wijn (CDA) aan de staatssecretaris van Justitie over de naamgeving van Somalische kinderen in Nederland. (Ingezonden 28 januari 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8782
</item>
         <item attribuut="Rubriek">Burgerlijk recht en burgerlijk procesrecht (Personen- en familierecht)</item>
         <item attribuut="Trefwoorden">Burgerlijke stand Namenrecht</item>
         <item attribuut="Vindplaats">Kamervragen met antwoord 1998-1999, nr. 852, Tweede Kamer</item>
         <item attribuut="Vraagnr_bij_indiening">2989906640</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Wijn</persoon>
         </item>
         <item attribuut="Datum_reaktie">1999-02-17</item>
         <item attribuut="Datum_indiening">1999-01-28</item>
         <item attribuut="Document-id">KVR8782</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1743" allpagenumbers="1743 1744" vetnummer="2989906640" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8782" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="852" onderwerp="" indiendatum="1999-01-28">
         <vrager partij="CDA" oorsprong="parlement">Wijn</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="1999-02-17">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van het bericht inzake problemen rond de naamgeving van kinderen van Somalische ouders in Nederland? <voetnoot nummer="1"/>
      </vraag>
      <vraag nummer="2">Kunt u aangeven wat precies de aard van de problematiek is en op welke schaal deze zich voordoet? </vraag>
      <vraag nummer="3">Doet het probleem zich ook voor bij andere nationaliteiten en, zo ja, welke? </vraag>
      <vraag nummer="4">Is het waar dat ambtenaren van de burgerlijke stand verschillend met dit probleem omgaan? </vraag>
      <vraag nummer="5">Welke maatregelen denkt u te treffen om aan de problematiek een eind te maken? </vraag>
      <noten afkomstig="vraag">
         <noot nummer="1" datum="1999-01-27" bron="Volkskrant">Volkskrant, 27 januari 1999</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De problematiek wordt gevormd door het feit dat naar Nederlands internationaal privaatrecht de namen van een persoon bepaald worden door het recht van het land waarvan de persoon in kwestie de nationaliteit heeft. Dat betekent dat voor kinderen van Somalische ouders het Somalische recht bepaalt wat de namen van het kind zijn. Het Somalische recht kent echter voor de islamitische bevolkingsgroep geen geslachtsnaam en voornamen, maar een zogenaamde naamsketen die uitdrukking geeft aan de afstammingsrelatie van de desbetreffende persoon. De naamsketen bestaat uit de naam van het kind, de naam van de vader en de naam van de grootvader. Deze naamsketen is vergelijkbaar met het systeem dat vóór de invoering van de geslachtsnaam in Nederland gebruikelijk was, n.l. een naamsketen als bijvoorbeeld Jan Pietersz. Coen. Dat betekent dat voor islamitische personen van Somalische nationaliteit – evenals voor personen van een andere nationaliteit wier nationale recht ook het systeem van de naamsketen hanteert – in akten van de burgerlijke stand die in Nederland worden opgemaakt bij de vermelding geslachtsnaam onder doorhaling van het woorddeel «geslachts» achter «naam» de naamsketen wordt vermeld. Het komt regelmatig voor dat voor personen met een naamsketen een akte van de burgerlijke stand wordt opgemaakt. Dat levert blijkens mededeling van de landelijke vereniging voor ambtenaren van de burgerlijke stand, de Nederlandse Vereniging voor Burgerzaken (NVVB), in de praktijk in het algemeen geen problemen op. Overigens is gebleken dat in het geval naar aanleiding waarvan de publicatie in de Volkskrant heeft plaatsgevonden, de vader van het kind door naturalisatie de Nederlandse nationaliteit heeft verkregen. Bij die gelegenheid is zijn geslachtsnaam vastgesteld. Dat heeft tot gevolg dat hij bij erkenning van het kind samen met de moeder kan verklaren dat het kind zijn geslachtsnaam zal hebben. </antwoord>
      <antwoord nummer="3">Ja, bij personen wier nationale recht geen onderscheid kent tussen geslachtsnaam en voorna(a)m(en), maar alleen de naamsketen als hiervoor omschreven kent. Dat geldt bijvoorbeeld ook voor Egyptenaren. </antwoord>
      <antwoord nummer="4">Ambtenaren van de burgerlijke stand plegen met deze problematiek op gelijke wijze om te gaan; zij passen het recht toe van het land waarvan de betrokkene de nationaliteit heeft. </antwoord>
      <antwoord nummer="5">Aangezien het aan de eigen autoriteiten voorbehouden is om te bepalen welke namen een persoon heeft, is het wenselijk dat betrokkenen zich tot die autoriteiten wenden, bijvoorbeeld tot de Ambassade van Somalië. Deze autoriteiten kunnen bepalen welke naam als geslachtsnaam gebruikt dient te worden en daarvan een verklaring afgeven aan de betrokkene. De verklaring kan dan als basis dienen voor de vermelding van een geslachtsnaam in een in Nederland op te maken akte van de burgerlijke stand. De Permanente Commissie van advies voor de burgerlijke stand en voor nationaliteitsaangelegenheden heeft in 1986 de ambtenaren van de burgerlijke stand geadviseerd hoe te handelen inzake de naamsvermelding in akten van de burgerlijke stand van personen van Egyptische nationaliteit, wier recht ook de naamsketen kent. Ik zal de commissie, inmiddels genaamd Commissie van advies voor de zaken betreffende de burgerlijke staat en de nationaliteit, verzoeken het voormelde advies aan de ambtenaren van de burgerlijke stand voorzover nodig aan te passen. </antwoord>
      <noten afkomstig="antwoord"/>
   </antwoorden>
</kvr>
