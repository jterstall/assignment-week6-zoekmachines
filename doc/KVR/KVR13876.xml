<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rietkerk (CDA) aan de minister van Justitie over het personeelstekort in gevangenissen. (Ingezonden 7 mei 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13876
</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gevangeniswezen</item>
         <item attribuut="Vindplaats">Kamervragen met antwoord 2000-2001, nr. 1363, Tweede Kamer</item>
         <item attribuut="Vraagnr_bij_indiening">2000110470</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Rietkerk</persoon>
         </item>
         <item attribuut="Datum_reaktie">2001-06-18</item>
         <item attribuut="Datum_indiening">2001-05-07</item>
         <item attribuut="Document-id">KVR13876</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2843" allpagenumbers="2843 2844" vetnummer="2000110470" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13876" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1363" onderwerp="" indiendatum="2001-05-7">
         <vrager partij="CDA" oorsprong="parlement">Rietkerk</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="18 juni 2001), zie ook Aanhangsel Handelingen nr. 1282, vergaderjaar 2000–2001">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het bericht over dreigende acties van het personeel van het Huis van Bewaring Noordsingel te Rotterdam in verband met het grote personeelstekort en de gevolgen daarvoor voor de veiligheid van de bewaarders? <voetnoot nummer="1"/>Speelt dit ook bij andere inrichtingen en zo ja, bij welke? </vraag>
      <vraag nummer="2">Acht u een tijdelijke opnamestop juist en afdoende om de gesignaleerde knelpunten op te lossen? Zo neen, welke andere maatregelen bent u van plan te nemen? </vraag>
      <vraag nummer="3">Hoeveel vacatures zijn er bij het Huis van Bewaring Noordsingel in Rotterdam? Welke maatregelen heeft u genomen om de tekorten aan gevangenispersoneel in Rotterdam op te lossen? Hoeveel vacatures zijn er landelijk bij de huizen van bewaring en gevangenissen? Welke maatregelen gaat u hiertegen treffen? </vraag>
      <vraag nummer="4">Hoe hoog is het ziekteverzuim bij het Huis van Bewaring Noordsingel in Rotterdam? Welke maatregelen heeft u genomen om het ziekteverzuim onder gevangenispersoneel van Noordsingel terug te dringen? Hoe hoog ligt het ziekteverzuimpercentage bij andere huizen van bewaring en gevangenissen? Welke maatregelen gaat u hiertegen treffen? </vraag>
      <vraag nummer="5">Kunnen als gevolg van het personeelstekort alle veiligheidsvoorschriften nog wel in acht worden genomen? Zo neen, welke consequenties heeft dat voor de veiligheid van het gevangenispersoneel? </vraag>
      <vraag nummer="6">Is het waar, dat er uitzendkrachten ingeschakeld worden voor beveiligingstaken? Zo ja, op welke posities en acht u dit gewenst? Welke consequenties heeft dit voor de veiligheid van het gevangenispersoneel? </vraag>
      <noten afkomstig="vraag">
         <noot nummer="1" datum="2001-05-3" bron="Algemeen Dagblad">Algemeen Dagblad, 3 mei 2001</noot>
      </noten>
   </vragen>
   <antwoorden aantal="6">
      <antwoord nummer="1">Ja, de situatie in de Noordsingel is mij bekend. Om beter zicht te hebben op de situatie in de overige inrichtingen heb ik de directeuren gevraagd mij meer specifiek te informeren. In zijn algemeenheid merk ik op dat met name de capaciteitsdruk, het hoge ziekteverzuim en de problemen die in het bijzonder in de Randstad worden ondervonden bij de vervulling van vacatures druk veroorzaken op het personeel. In een aantal inrichtingen heeft dit geleid tot uitingen van onvrede over de huidige situatie. </antwoord>
      <antwoord nummer="2">De tijdelijke opnamestop bij de Noordsingel is gebruikt om zowel de acute druk op de inrichting en het personeel te verminderen als meer precies zicht te krijgen op de aard en omvang van de ontstane problematiek. Op basis van het verkregen inzicht heeft de directie van de inrichting na overleg met de ondernemingsraad maatregelen getroffen voor de korte termijn om weer op een voor het personeel van de inrichting verantwoorde wijze gedetineerden op te kunnen nemen. Tevens zijn maatregelen genomen die ertoe moeten leiden dat ook op de lange termijn de veiligheid van personeel gewaarborgd kan worden. Deze maatregelen betreffen de inzet van personeel van de Dienst Vervoer en Ondersteuning van de Dienst Justitiële Inrichtingen in afwachting van de resultaten van geïntensiveerde wervingscampagnes voor nieuw personeel. </antwoord>
      <antwoord nummer="3">Het aantal vacatures wisselt per dag. Op de datum van het naar buiten treden van de ondernemingsraad van de Noordsingel was er sprake van 20 vacatures onder het personeel van de executieve dienst. Daarnaast had de inrichting te kampen met 10 niet bezetbare posten met name door langdurig ziekteverzuim. De maatregelen die zijn genomen om de tekorten aan gevangenispersoneel in Rotterdam op te lossen zijn vermeld in het antwoord op vraag 2. Het landelijk aantal vacatures is niet representatief om de omvang van de problematiek vast te kunnen stellen. Daarvoor is meer nodig zoals inzicht in het ziekteverzuim, verleend studieverlof en de manier waarop inrichtingen hiermee omgaan. Bij het laatste valt te denken aan de inzet van personeel van elders op detacheringsbasis, of inzet van gekwalificeerde functionarissen van particuliere beveiligingsbedrijven op niet-gedetineerden gebonden posten. Dat wil zeggen op posten waar zij niet op directe wijze in contact komen met gedetineerden. Het omgaan met vacatures is in principe de verantwoordelijkheid van de algemeen directeur van de inrichting die daarover overleg voert met zijn ondernemingsraad. Met name in de Randstad en in enkele andere regio’s zijn vacatures moeilijk vervulbaar door krapte op de arbeidsmarkt. Inmiddels is binnen de Dienst Justitiële Inrichtingen een projectgroep arbeidsmarktstrategie DJI ingesteld. De projectgroep heeft de opdracht de arbeidsmarktproblematiek in kaart te brengen en met voorstellen te komen om de vraag en het aanbod van personeel beter bij elkaar te brengen. Het gaat daarbij niet alleen om een aanpak met het doel vacatures vervuld te krijgen, maar ook om voorstellen ter verdere verbetering van het personeelsbeleid. </antwoord>
      <antwoord nummer="4">Het arbeidsverzuim wisselt sterk. Op de datum van het naar buiten treden van de ondernemingsraad van de Noordsingel was sprake van een arbeidsverzuim van het totale personeel van 12,8% (april 2001) en 18% bij het executieve personeel. Het arbeidsverzuim in penitentiaire inrichtingen is in het algemeen hoog, te weten gemiddeld 11,2% (over januari tot april 2001). In de inrichting met het laagste arbeidsverzuim bedroeg dit 6,2%, in de inrichting met het hoogste arbeidsverzuim bedroeg dit 16,0%. Naar aanleiding van deze – reeds eerder bekende – grote verschillen was al een onderzoek ingesteld naar de oorzaken hiervan, dat in de tweede helft van vorig jaar is afgerond. Mede op basis van de onderzoeksgegevens is inmiddels gestart met een drietal projecten met als doel het arbeidsverzuim te reduceren. Gekozen is voor een aanpak die zowel gericht is op het terugdringen van het ziekteverzuim, het krijgen van meer inzicht in de werkdruk, als op het reïntegreren van langdurig zieke werknemers. Externe verzuimadviseurs ondersteunen de inrichtingen met een hoog verzuim bij de diagnose van de verzuimaanpak en begeleiden van het managementteam bij het doorvoeren van de noodzakelijke verbeteringen. Deze aanpak wordt thans geïntensiveerd. In een drietal inrichtingen wordt door externe experts een werkdrukonderzoek uitgevoerd, dat tips en aanbevelingen zal opleveren voor alle inrichtingen. Tenslotte is een pilotproject gestart, dat beoogt om 50 zieke werknemers in het eerste ziektejaar te reïntegreren in het arbeidsproces. </antwoord>
      <antwoord nummer="5">Zoals bij de beantwoording van vraag 2 is aangegeven, heeft de algemeen directeur van een penitentiaire inrichting de verantwoordelijkheid voor de inzet en veiligheid van het personeel. Hij voert daarover overleg met zijn ondernemingsraad. Mij hebben geen berichten bereikt van de Dienst Justitiële Inrichtingen dat in zijn algemeenheid of in een specifieke inrichting sprake zou zijn van een onverantwoorde situatie voor de veiligheid van het gevangenispersoneel in verband met het niet kunnen naleven van veiligheidsvoorschriften. </antwoord>
      <antwoord nummer="6">In verband met de meermalen genoemde personeelsproblematiek en de huidige capaciteitsdruk is een aantal directeuren overgegaan tot inschakeling van particuliere beveiligingsbedrijven. De beveiligingsfunctionarissen van deze bedrijven worden slechts ingezet – zoals eerder bij vraag 3 vermeld – op niet-gedetineerden gebonden posten. </antwoord>
      <noten afkomstig="antwoord"/>
   </antwoorden>
</kvr>
