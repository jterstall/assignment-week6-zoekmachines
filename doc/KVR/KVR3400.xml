<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Smits en Van der Hoeven (beiden CDA) over het verstrekken van een doorlopend krediet. (Ingezonden 6 juni 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3400
</item>
         <item attribuut="Inhoud">Vragen betreffen de criteria, die banken hanteren voor het al dan niet weigeren van dorlopend krediet aan mensen die de leeftijd van 60 jaar bereikt hebben in verband met het verhoogd overlijdensrisico. In de beantwoording gaat minister Zalm (Fin) in op het eigen kredietbeleid van de banken in Nederland, waarbij banken vrijheid inzake kredietverlening en bedrijfsbeleid hebben, alsmede op recent overleg tussen banken en ouderenorganisaties over aspecten als leeftijdscriteria en risico-aspecten van bancaire producten.</item>
         <item attribuut="Rubriek">Bedrijfsleven en industrie (Bank- en verzekeringswezen) Geld (Kredieten) Welzijn (Ouderen)</item>
         <item attribuut="Trefwoorden">Bankwezen Kredieten Ouderen</item>
         <item attribuut="Vindplaats">Kamervragen met antwoord 1995-1996, nr. 1436, Tweede Kamer</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">Smits</persoon>
            <persoon partij="CDA">Van der Hoeven</persoon>
         </item>
         <item attribuut="Datum_reaktie">1996-07-10</item>
         <item attribuut="Datum_indiening">1996-06-06</item>
         <item attribuut="Document-id">KVR3400</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2921" allpagenumbers="2921 2922" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1436" onderwerp="" indiendatum="1996-06-6">
         <vrager partij="CDA" oorsprong="parlement">Smits</vrager>
         <vrager partij="CDA" oorsprong="parlement">Van der Hoeven</vrager>
         <vraagt-aan/>
      </vraagdata>
      <antwoorddata antwoorddatum="1996-07-10">
         <antwoorder functie="minister" ministerie="Financie¨n">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Wordt aan mensen die de leeftijd van 60 jaren hebben bereikt bij banken een doorlopend krediet geweigerd in verband met het overlijdensrisico? </vraag>
      <vraag nummer="2">Vindt u deze handelwijze correct of kan worden vastgesteld dat hier sprake is van leeftijdsdiscriminatie? </vraag>
      <vraag nummer="3">Zo ja, vindt u het wenselijk om hier tegen op te treden? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">In Nederland kennen de banken ieder een eigen kredietbeleid. Om tot verstrekking van een krediet over te gaan wordt de aanvrager in het algemeen beoordeeld op kredietwaardigheid. Om een zo genuanceerd mogelijk beeld te vormen, wordt een groot aantal factoren in de beoordeling betrokken. Er wordt onder andere gebruik gemaakt van de gegevens van het Bureau Krediet Registratie in Tiel en er wordt gekeken naar het betaalgedrag of productgebruik in het verleden. Bij de beoordeling van kredietaanvragen respectievelijk in kredietvoorwaarden voor een doorlopend krediet varie¨ren de door banken voor ouderen gehanteerde leeftijdsgrenzen. De grenzen voor het aangaan van een kredietovereenkomst varie¨ren van een maximum-leeftijd van 60 jaar, met afbouw in 5 jaar, tot en met een maximum-leeftijd van 70 jaar, met afbouw in 10 jaar. Bij persoonlijke leningen varie¨ren de grenzen waarop de einddatum van de lening moet liggen tussen 70 en 75 jaar. De individuele banken hanteren tevens een eigen beleid m.b.t. bijbehorende voorwaarden (met name kwijtschelding bij overlijden). De redenen dat banken leeftijdsgrenzen hanteren zijn onder meer: – een verhoogd overlijdensrisico; – een oplopend sterfterisico (risico bij niet-terugbetalen, leeftijd is gedeeltelijk in te calculeren risico); – verminderende afloscapaciteit; – eventuele nabestaande niet extra belasten (met aflossingen). Het is dus niet zo dat er e´e´n bepaalde factor is aan te wijzen waarop de aanvraag al dan niet geaccepteerd wordt; het gaat om de samenhang van de (risico)factoren. </antwoord>
      <antwoord nummer="2 en 3">In Nederland is er voor banken vrijheid inzake kredietverlening en bedrijfsbeleid. Kredietwaardigheidsnormen van banken komen onder andere tot stand op basis van verzamelde statistische gegevens. Deze normen verschillen per bank en hangen samen met onder meer ondernemingsdoelstellingen, marktverhoudingen en de (financie¨le) situatie van een bank. Risico-inschatting vormt als gezegd een wezenlijk onderdeel van een verantwoord bedrijfsbeleid. Bij het afsluiten van een doorlopend krediet worden onder meer leeftijd-gebonden criteria gebruikt; de terugbetaling kan mede afhankelijk zijn van het wel of niet overlijden van de kredietnemer. Banken bepalen zelf of en op welke wijze leeftijd-gebonden criteria doorwerken in hun kredietbeleid. De Algemene wet gelijke behandeling verzet zich niet tegen het hanteren van leeftijd als onderscheidend criterium. Het is daarnaast niet aan de overheid om voorschriften aangaande het gebruik van risicofactoren aan kredietverschaffers voor te schrijven. Hoewel leeftijd een legitieme factor voor banken kan zijn waarmee bij risicoinschatting rekening kan worden gehouden, ben ik van mening dat banken leeftijdscriteria zorgvuldig moeten hanteren. Zij moeten zich bewust zijn van hun maatschappelijke verantwoordelijkheid in een veranderende samenleving en zouden niet een doorlopend krediet moeten weigeren uitsluitend op basis van leeftijd. Banken zouden in deze gevallen ook andere risico-bepalende factoren zoals lichamelijke/geestelijke gesteldheid en andere individuele omstandigheden van de aspirant-kredietnemer moeten laten meewegen bij hun beslissing om al dan niet tot kredietverlening over te gaan. Uit de jurisprudentie met betrekking tot artikel 1 Grondwet en artikel 26 van het Internationaal Verdrag inzake Burgerrechten en Politieke Rechten blijkt dat de rechter bij de beoordeling of sprake is van leeftijdsdiscriminatie nagaat of de belangen die met het gehanteerde onderscheid worden gediend dit onderscheid wel kunnen rechtvaardigen. Ik hecht er aan u er op te wijzen dat de marktontwikkelingen in dezen overigens niet stil staan. In april 1995 zijn de Nederlandse Vereniging van Banken (NVB) en Vereniging van Financieringsondernemingen in Nederland (VFN) door de Algemene Nederlandse Bond voor Ouderen (ANBO) benaderd voor een overleg over leeftijdsgrenzen in polis- en kredietvoorwaarden. Naar aanleiding hiervan zal de NVB binnenkort met de ANBO in overleg treden over aspecten als leeftijdscriteria en risico-aspecten van bancaire producten. Met de Postbank heeft de ANBO reeds separaat overleg gehad. De VFN heeft medio 1995 overleg gevoerd met de ANBO. Vanuit de VFN is de ANBO onder meer gewezen op: a. de concurrentie tussen maatschappijen op basis van tarieven, inschatting van diverse risico’s e.d.; b. de optelsom van risico’s ten aanzien van niet-terugbetalen; leeftijd is een gedeeltelijk in te calculeren risico; c. het feit dat erfgenamen opgezadeld kunnen worden met een schuld en financiers grotere moeite moeten doen om vorderingen te incasseren. In een reactie hierop heeft de ANBO een aantal suggesties gedaan: – financiers zouden meer moeten kijken naar de optelsom van risico’s en niet alleen naar het leeftijdscriterium; – financiers zouden meer met verschillende afbouwperiodes kunnen werken (bijv. 65 jaar en afbouw binnen 5 jaar; 66 jaar en afbouw binnen 4 jaar); – kredietwaardigheid en leeftijd is niet 1 op 1 (leeftijd is e´e´n van de risicofactoren); – meer werken met gezondheidsverklaringen. De suggesties vormen momenteel individuele VFN-leden. Deze studies, het gevoerde overleg alsmede het komende overleg tussen de NVB en de ANBO zullen naar ik aanneem tot meer wederzijds begrip tussen de ANBO en de kredietverschaffers en wellicht tot een meer gedifferentieerd productaanbod leiden. Mede in het licht van dit overleg zie ik thans geen aanleiding voor een optreden van overheidswege. </antwoord>
      <noten afkomstig="antwoord"/>
   </antwoorden>
</kvr>
