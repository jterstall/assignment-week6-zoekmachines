<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport over het ontbreken van opnamemogelijkheden van ernstig dementerende ouderen. (Ingezonden 28 maart 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25402
</item>
         <item attribuut="Inhoud">Aanvullende vragen op eerder gestelde vragen van de leden Timmermans en Verbeet, ingezonden 27 maart 2006, over het schrijnend tekort aan verpleeghuizen voor de opvang van dementerende ouderen.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Ouderen Verpleeghuizen</item>
         <item attribuut="Vindplaats">Kamervragen met antwoord 2005-2006, nr. 1300, Tweede Kamer</item>
         <item attribuut="Vraagnr_bij_indiening">2050610460</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2006-04-19</item>
         <item attribuut="Datum_indiening">2006-03-28</item>
         <item attribuut="Document-id">KVR25402</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2767" allpagenumbers="2767 2768" vetnummer="2050610460" code="0506tkkvr1300" lopendefooter="Tweede Kamer, vergaderjaar 2005–2006, Aanhangsel" filenaam="KVR25402" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1300" onderwerp="" indiendatum="2006-03-28">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-04-19">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie over het feit dat de oorzaak van het gebrek aan opnamemogelijkheden voor de dementerende ouderen in Limburg een groot tekort aan capaciteit is? <voetnoot nummer="1"/>
      </vraag>
      <vraag nummer="2" voetnoot="2">Wat is uw reactie op het feit dat gemeenten, provincie en zorgverzekeraars wel van de noodsituatie op de hoogte waren maar niet ingrepen? <voetnoot nummer="2"/>
      </vraag>
      <vraag nummer="3">Bent u bereid onderzoek te doen naar de reden van dit «wegkijken»? Wordt door gemeentes, provincie en zorgverzekeraars verbetering en uitbreiding van de intramurale zorg niet meer belangrijk geacht? Erkent u dat ook voldoende intramurale zorg beschikbaar moet zijn en blijven? </vraag>
      <vraag nummer="4">Wat is uw reactie op het feit dat juist voor deze doelgroep zelfstandig thuiswonen geen optie meer is, en dat daarom goede intramurale zorg noodzakelijk is? </vraag>
      <vraag nummer="5">Vindt u het een aanvaardbare oplossing dat door een groot gebrek aan capaciteit een aantal van deze mensen noodgedwongen in het ziekenhuis wordt opgenomen, dat deze mensen daardoor een regulier bed «blokkeren» en vervolgens niet de zorg krijgen die ze nodig hebben? </vraag>
      <vraag nummer="6">Wat bent u van plan te ondernemen om de 300 dementerende ouderen die zorg te bieden waar ze recht op hebben, zonder dat er met deze mensen wordt geleurd? Toelichting Deze vragen dienen ter aanvulling op eerdere vragen terzake van de leden Timmermans en Verbeet (beiden PvdA), ingezonden 27 maart 2006, (vraagnummer 2050610430). </vraag>
      <noten afkomstig="vraag">
         <noot nummer="1" datum="2006-03-24" bron="De Limburger">De Limburger, 24 maart 2006</noot>
         <noot nummer="2">zie noot 1</noot>
      </noten>
   </vragen>
   <antwoorden aantal="6">
      <antwoord nummer="1">De problematiek die in het nieuws is gekomen heeft betrekking op de oostelijke mijnstreek, de subregio Parkstad. Het zorgkantoor Zuid Limburg heeft met de aanbieders in de regio Parkstad periodiek overleg over de behoefte aan capaciteit in de regio. In december 2005 is met de aanbieders overeenstemming bereikt over een behoefteramingsmodel waarmee de behoefte tot 2015 kan worden geraamd. Daarbij werd afgesproken jaarlijks een evaluatie uit te voeren om waar nodig de raming bij te stellen. In de periode 2001 tot en met 2004 zijn er, volgens gegevens van zorgkantoor in deze regio 228 plaatsen in verpleeghuizen voor psychogeriatrische (pg)-patiënten bijgekomen. Dit leidde tot afname van de wachtlijsten. De verwachting was dat met de beschikbaar gekomen extra capaciteit de wachtlijst onder controle was. Voor de verdere toekomst werd bovendien, met het oog op de demografische ontwikkeling nog meer capaciteit gepland: circa 120 plaatsen in 2007 en 60 plaatsen in 2009. Aan het eind van 2005 liep de wachtlijst voor pg-patiënten onvoorzien weer sterk op. Dit is in januari 2006 tussen zorgkantoor en aanbieders besproken. Begin februari 2006 heeft het zorgkantoor vanwege deze toename met de aanbieders afgesproken onmiddellijk 25 plaatsen extra in gebruik te nemen. Daarnaast worden de mogelijkheden onderzocht om de capaciteit die voor 2007 en 2009 gepland staat naar voren te halen. </antwoord>
      <antwoord nummer="2">Zoals uit mijn antwoord op vraag 1 blijkt is nadat het signaal over de oplopende wachtlijsten bekend werd onmiddellijk actie ondernomen. Er is geen sprake van niet ingrijpen. </antwoord>
      <antwoord nummer="3">Gemeenten, provincie en zorgkantoor zijn samen met de aanbieders voortdurend in gesprek om een zo goed mogelijk antwoord te geven op de vraag naar voldoende capaciteit. De plotseling snelle toename van de wachtlijst voor intramurale opname voor pg-patiënten heeft de partijen in de regio verrast. Er wordt een analyse gemaakt naar de mogelijke oorzaken. De eerste resultaten worden eind april binnen de regio besproken om tot passende oplossingen te komen. De beschikbaarheid van intramurale capaciteit voor de zware doelgroepen is belangrijk. Die moet echter wel geplaatst worden in de context van de ontwikkeling van vormen van extramurale zorg. Het zorgkantoor heeft met de aanbieders, gemeenten, woningcorporaties en de provincie op 20 december 2005 een convenant gesloten om in intensieve samenwerking plannen te ontwikkelen voor wonen, zorg en welzijn. Daarmee wordt beoogd extramurale arrangementen te ontwikkelen waardoor het voor mensen met een zorgvraag beter mogelijk wordt de zorg thuis te ontvangen. Hierdoor zal de vraag naar intramurale opname afnemen. Tegelijkertijd wordt erkend dat voor de zwaardere doelgroepen, waarvan de mensen met zware pg-problematiek intramurale capaciteit beschikbaar moet blijven. Dit blijkt ook uit de plannen om extra intramurale capaciteit voor de zware zorg te realiseren. </antwoord>
      <antwoord nummer="4">Ten gevolge van een toenemend aanbod van extramurale zorgarrangementen zullen cliënten, ook mét een verblijfsindicatie, er vaker voor kiezen thuis te blijven is de verwachting. Cliënten kunnen echter in een situatie komen te verkeren waarin extramurale arrangementen tekort schieten en langer thuis wonen niet meer mogelijk is. Voor deze groep blijft intramurale capaciteit noodzakelijk. </antwoord>
      <antwoord nummer="5">Het is mij bekend dat zich in Heerlen de situatie voordoet dat een aantal mensen dat in het ziekenhuis is uitbehandeld en beschikt over een indicatie voor een verpleeghuis, door de gerezen problematiek niet zo snel als wenselijk is kan worden opgenomen in een verpleeghuis. De door de regio te nemen maatregelen zullen ook voor dit probleem een oplossing moeten bieden. </antwoord>
      <antwoord nummer="6">Het is op de eerste plaats een verantwoordelijkheid van de aanbieders in de regio en het zorgkantoor om te zorgen voor een voldoende zorgaanbod dat aansluit op de vraag. De situatie die zich nu in Parkstad voordoet komt niet overeen met het algemene beeld. Uit binnenkort te publiceren resultaten van onderzoek dat is uitgevoerd door het CVZ blijkt dat eind 2005 in de sector V&amp;V landelijk nog nauwelijks sprake is van wachtlijsten. Evenals een jaar geleden is er geen wachtlijst voor zorg zonder verblijf. Verder blijkt dat circa 90% van de mensen die wachten op verblijf in de thuissituatie (overbruggings)zorg ontvangen. De meesten zijn hiermee tevreden zodat men afziet van zorg met verblijf. Dit geldt ook in Parkstad. De urgente wachtlijst is landelijk ongeveer 5 tot 10% van het aantal dat volgens AZR (Algemene zorg registratie) wacht op zorg met verblijf. Dit betreft 2.000 tot 3.000 personen. In vergelijking met deze cijfers neemt de subregio Parkstad met 270 à 300 wachtenden op dit moment een onevenredig groot deel van deze groep urgent wachtenden voor zijn rekening. De maatregelen van het zorgkantoor zullen hierop een antwoord moeten bieden. Ten aanzien van de regio Parkstad geldt dat ik het convenant (zie mijn antwoord op vraag 3) ondersteun. Daarmee komt een ontwikkeling op gang van meer, op de vraag afgestemde, extramurale zorgarrangementen en meer geschikte woningen voor mensen met een zorgvraag. De druk op de intramurale voorzieningen kan zo verminderen. Vooruitlopend daarop heeft het zorgkantoor al 25 plaatsen extra gecontracteerd en wordt onderzocht of in de toekomst geplande capaciteit eerder kan worden gerealiseerd. De regio komt naar verwachting eind april met voorstellen om de acute capaciteitsproblemen het hoofd te bieden. Ik zal zo snel mogelijk met het zorgkantoor in overleg treden over de noodzakelijke maatregelen. </antwoord>
      <noten afkomstig="antwoord"/>
   </antwoorden>
</kvr>
