<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van den Doel en Voûte-Droste (beiden VVD) over nauwere samenwerking tussen de defensie gerelateerde luchtvaartindustrieën van enkele Europese landen. (Ingezonden 4 augustus 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7715
</item>
         <item attribuut="Rubriek">Bedrijfsleven en industrie (Industrie) Veiligheidsbeleid en defensie (Overig) Verkeer, vervoer en waterstaat (Luchtvaart)</item>
         <item attribuut="Trefwoorden">Industrie Luchtvaart Militaire vliegtuigen</item>
         <item attribuut="Vindplaats">Kamervragen met antwoord 1997-1998, nr. 1708, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="VVD">Van den Doel</persoon>
            <persoon partij="VVD">Voûte-Droste</persoon>
         </item>
         <item attribuut="Datum_reaktie">1998-08-28</item>
         <item attribuut="Datum_indiening">1998-08-04</item>
         <item attribuut="Document-id">KVR7715</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3509" allpagenumbers="3509 3510" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7715" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1708" onderwerp="" indiendatum="1998-08-4">
         <vrager partij="VVD" oorsprong="parlement">Van den Doel</vrager>
         <vrager partij="VVD" oorsprong="parlement">Voûte-Droste</vrager>
         <vraagt-aan/>
      </vraagdata>
      <antwoorddata antwoorddatum="1998-08-28">
         <antwoorder functie="staatssecretaris" ministerie="Defensie">Van Hoof</antwoorder>
         <mede-antwoorder>de ministers van Economische Zaken en van Buitenlandse Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebben de ministers van Defensie van Frankrijk, Duitsland, Italië, Spanje, Zweden en het Verenigd Koninkrijk een principe-overeenkomst gesloten over nauwere samenwerking tussen de defensie gerelateerde luchtvaartindustrieën van de eerder genoemde landen? <voetnoot nummer="1"/>
      </vraag>
      <vraag nummer="2">Zo ja, waarom heeft Nederland zich niet bij deze overeenkomst aangesloten? </vraag>
      <vraag nummer="3">Acht u het wenselijk dat Nederland, gezien de aard van de samenwerking waaronder die op het gebied van research en technologie, zich alsnog bij deze overeenkomst aansluit? </vraag>
      <vraag nummer="4">Zo ja, welke maatregel onderneemt u hiertoe? </vraag>
      <vraag nummer="5">Zo neen, waarom vindt u aansluiting van Nederland bij deze overeenkomst niet gewenst? </vraag>
      <vraag nummer="6">Waarvoor is een dergelijke samenwerking niet tot stand gekomen binnen de Western European Armaments Group (WEAG)? </vraag>
      <vraag nummer="7">Welke verwachtingen heeft u van de samenwerking met de WEU-partners in WEAG-verband gezien het feit dat de eerder vermelde overeenkomst niet binnen WEU/WEAG-kader tot stand is gekomen? </vraag>
      <vraag nummer="8">Bent u bereid deze gang van zaken op de eerstvolgende ministeriële vergadering van de WEU aan de orde te stellen? </vraag>
      <vraag nummer="9">Wordt het geen tijd de doelstellingen en taken van de WEU te herzien? </vraag>
      <noten afkomstig="vraag">
         <noot nummer="1" datum="1998-07-13" bron="Aviation Week &amp; Space Technology">Aviation Week &amp; Space Technology, 13 juli 1998</noot>
      </noten>
   </vragen>
   <antwoorden aantal="4">
      <antwoord nummer="1 en 2">Op 6 juli 1998 hebben de ministers van Defensie van Frankrijk, Duitsland, Italië, Spanje, Zweden en het Verenigd Koninkrijk een intentieverklaring («letter of intent») ondertekend, waarin zij kenbaar maken een kader voor samenwerking te willen scheppen om de herstructurering van de Europese defensie-industrie te ondersteunen. Het gaat om de zes Europese landen die, anders dan Nederland, beschikken over een zelfscheppende militaire vliegtuigindustrie. Nederland is niet bij dit overleg betrokken. Een «letter of intent» is niet hetzelfde als een samenwerkingsovereenkomst, maar gaat daar doorgaans aan vooraf. De regeringsleiders van Frankrijk, Duitsland en het Verenigd Koninkrijk legden op 9 december 1997 de basis voor de recente intentieverklaring met de oproep aan de hoofdrolspelers in de Europese lucht-, ruimtevaart- en defensie-electronica-industrie –British Aerospace, Daimler-Benz Aerospace (DASA) en Aérospatiale – om concrete plannen op te stellen voor herstructurering van de sector. Uitbreiding van de reeds beoogde Europese civiele luchtvaartsamenwerking met de defensie-gerelateerde luchtvaartindustrieën was in hun visie noodzakelijk geworden door de omvangrijke fusies in de Amerikaanse defensie-industrie, waar in de afgelopen jaren drie megaconcerns zijn ontstaan: Boeing, Lockheed-Martin en Raytheon. In Europa is in de civiele sector inmiddels de omvorming voorzien van het Airbus-consortium tot een geïntegreerde onderneming in de vorm van een multinationale vennootschap. In het Airbus-consortium neemt naast de bovengenoemde drie bedrijven ook het Spaanse Casa deel. Derhalve lag het in de rede Spanje bij het initiatief te betrekken. Italië was al eerder bereid gevonden aan het overleg deel te nemen. De betrokkenheid van Zweden bij het zeslanden-initiatief houdt mede verband met de gedeeltelijke overname van de Zweedse luchtvaartindustrie Saab (35 procent) door British Aerospace. De Europese lucht- en ruimtevaartindustrieën (de deelnemers in het Airbus-consortium en het Italiaanse Alenia) hebben begin april jl. in een gezamenlijke reactie op de oproep van de regeringsleiders bevestigd dat het noodzakelijk is de sector te herstructureren en tot nauwere samenwerking te komen. Op hun beurt hebben zij de betrokken regeringen opgeroepen de barrières te slechten die een nauwere internationale defensiematerieelsamenwerking thans nog in de weg staan. In de intentieverklaring van 6 juli jl. erkennen de ministers dat de desbetreffende overheden een ondersteunende rol spelen in de herstructurering van de Europese defensie-industrie in het algemeen en de lucht-, ruimtevaart- en defensie-electronicasector in het bijzonder. De intentieverklaring behelst zes hoofdpunten die de landen gezamenlijk gaan analyseren en waarover ze zo mogelijk voor het einde van 1999 concrete afspraken zullen maken. De zes hoofdpunten zijn: – een garandeerde materieelvoorziening; – exportprocedures; – beveiliging van informatie; – onderzoek en technologie; – de behandeling van technische informatie; – de harmonisatie van militaire behoeften. </antwoord>
      <antwoord nummer="3, 4 en 5">Aansluiting van Nederland bij de zes landen is voorshands niet aan de orde, omdat hun initiatief er in eerste instantie op is gericht een herstructureringsproces op gang te brengen tussen de eigen nationale industrieën. In het kader van de Europese luchtvaartindustrie speelt de Nederlandse industrie vooral een rol van betekenis als toeleverancier van hoogwaardige (sub)systemen, componenten en kennis. Met het oog hierop streeft de Nederlandse overheid thans naar behoud en versterking van bestaande activiteiten. De defensie-gerelateerde industrie in ons land heeft zich in de afgelopen jaren al aangepast aan de veranderde omstandigheden. Nederland onderhoudt onder meer in EU- en WEAG-verband en door middel van bilaterale contacten intensieve contacten met de zes betrokken landen, en de Nederlandse visie op de diverse aspecten van het Europese industriebeleid wordt regelmatig bij hen onder de aandacht gebracht. In de brief van 15 april 1997 (kamerstuk 25 000 X, nr. 73) is de Kamer gemeld dat Nederland deelneming aan het materiaalagentschap «Organisme Conjoint de Coopération en Matière d’Armement» (OCCAR) nastreeft. Zoals bekend, maken thans Duitsland, Frankrijk, Italië en het Verenigd Koninkrijk hiervan deel uit. De directe betrokkenheid van de Nederlandse overheid bij OCCAR biedt de nationale industrie een goed perspectief zich van meet af aan een concurrerende positie te verwerven in een Europese defensietechnologische en -industriële basis. Net als het zeslanden-initiatief kan OCCAR worden beschouwd als een belangrijke bouwsteen van de toekomstige Europese samenwerking bij de ontwikkeling, de productie en de verwerving van defensiematerieel. Over de stand van zaken van de Nederlandse toetreding tot dit vierlanden-agentschap zal de Kamer binnenkort afzonderlijk worden geïnformeerd. </antwoord>
      <antwoord nummer="6 en 7">In diverse Europese fora, waaronder de WEAG, wordt al jarenlang gesproken over defensie-industriële vraagstukken en maatregelen om de Europese defensiematerieelsamenwerking te stimuleren. De WEAG is het voornaamste Europese forum waarin vijftien landen, waaronder de desbetreffende zes, over deze onderwerpen overleggen. Als de zes grote defensie-industriële landen erin slagen concrete afspraken te maken, zal hun initiatief wellicht een vervolg krijgen in de WEAG. Daarbij zouden dan de andere WEAG-landen, waaronder Nederland, volledig en direct zijn betrokken. Dit zou de belangen van vooral de kleinere landen ten goede komen. Om de resultaten van het zeslanden-initiatief zoveel mogelijk in de pas te laten lopen met de WEAG-activiteiten, zijn informatie-uitwisseling en overleg tussen alle betrokken landen een vereiste. Nederland zal hiervoor pleiten tijdens de vergadering van de WEAG-ministers op 16 november 1998. </antwoord>
      <antwoord nummer="8 en 9">Als het gaat om overleg over de defensie-industriële en -materiële samenwerking in Europa, is de WEAG het relevante forum. De Weu speelt, in samenhang met de Navo en EU, vooral een rol op veiligheidspolitiek gebied. Herziening van de doelstellingen en taken van de Weu is in dit verband niet aan de orde. </antwoord>
      <noten afkomstig="antwoord"/>
   </antwoorden>
</kvr>
