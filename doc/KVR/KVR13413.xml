<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Vliet (D66) aan de minister van Volksgezondheid, Welzijn en Sport over de huisartsenzorg in Almelo. (Ingezonden 7 maart 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13413
</item>
         <item attribuut="Inhoud">Betreft het plan van de huisartsen in Almelo om Hoed-klinieken (huisartsen onder één dak) op te zetten in de gehele gemeente, en de weigering van zorgverzekeraar Amico om dit plan te financieren.</item>
         <item attribuut="Rubriek">Gezondheidszorg (Maatschappelijke gezondheidszorg) Gezondheidszorg (Zorgverzekeringen)</item>
         <item attribuut="Trefwoorden">Artsen Ziektekostenverzekeraars</item>
         <item attribuut="Vindplaats">Kamervragen met antwoord 2000-2001, nr. 954, Tweede Kamer</item>
         <item attribuut="Vraagnr_bij_indiening">2000107520</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Van Vliet</persoon>
         </item>
         <item attribuut="Datum_reaktie">2001-03-29</item>
         <item attribuut="Datum_indiening">2001-03-07</item>
         <item attribuut="Document-id">KVR13413</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1985" allpagenumbers="1985 1986" vetnummer="2000107520" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13413" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="954" onderwerp="" indiendatum="2001-03-7">
         <vrager partij="D66" oorsprong="parlement">Van Vliet</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-03-29">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u op de hoogte van het feit dat de huisartsen in Almelo een plan hebben klaar liggen voor het opzetten van Hoed-klinieken (huisartsen onder één dak) in de gehele gemeente? </vraag>
      <vraag nummer="2">Heeft u kennisgenomen van het feit dat zorgverzekeraar Amicon dit plan vooralsnog niet wil financieren maar eerst een langdurig onderzoek nodig acht om de vraag te beantwoorden of een dergelijke formule in de gehele regio toepasbaar zou kunnen zijn? </vraag>
      <vraag nummer="3">Deelt u de mening dat het tekort aan huisartsen vraagt om snelle onorthodoxe maatregelen door de zorgverzekeraar? </vraag>
      <vraag nummer="4">Welke mogelijkheden ziet u om bovengeschetst knelpunt op te lossen, mede gezien het belang van de voorbeeldfunctie van de Almelose formule in de regio en de noodzaak om een dergelijk idee snel uit te voeren? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. De huisartsen in Almelo doen een haalbaarheidsonderzoek naar de mogelijkheden om in de gemeente te komen tot HOED’en en gezondheidscentra. De huisartsen in Almelo voorzien problemen in de opvolging van huisartsen en willen met deze vormen van samenwerking aantrekkelijk zijn voor nieuwe huisartsen, die parttime willen werken of wel zorg willen leveren maar niet de sores willen hebben. </antwoord>
      <antwoord nummer="2">De bedoelde zorgverzekeraar heeft laten blijken dat zij positief tegenover het haalbaarheidsonderzoek staat, maar een onderzoek wil met een bredere vraagstelling, waarbij het gehele gebied betrokken wordt. Zij willen dit grote onderzoek op korte termijn laten uitvoeren. Ook de Districts Huisartsen Vereniging Twente wil wel een onderzoek op grotere schaal en is nog in overleg met Amicon om te proberen te komen tot een gezamenlijk onderzoek. De verzekeraar heeft vanwege haar eigen te starten onderzoek besloten om het haalbaarheidsonderzoek van de huisartsen niet te financieren. De huisartsen in Almelo hebben daarop besloten om op eigen kosten het haalbaarheidsonderzoek te laten verrichten. </antwoord>
      <antwoord nummer="3">Ik ben van mening dat de zorgverzekeraar als de regisseur van de zorg primair de verantwoordelijkheid heeft om er voor te zorgen dat er voldoende zorg gecontracteerd is voor de aangesloten verzekerden. Vanwege de schaarste aan huisartsen zal de zorgverzekeraar moeten zoeken naar mogelijkheden om de knelpunten in de capaciteit en de werkdruk op te lossen. Dit kan van de zorgverzekeraar creativiteit en waar nodig ook onorthodoxe maatregelen vragen. Ik ga er vanuit dat de verzekeraar, voor zover zij dat niet reeds al doet, actief zal meewerken aan initiatieven om de noodzakelijke zorg nu en in de toekomst te waarborgen. Een probleem bij onorthodoxe maatregelen kan echter zijn dat de huidige financieringsstructuur van de huisartsen binnen de WTG onvoldoende mogelijkheden biedt om deze oplossingen ook rechtsgeldig te betalen. Een onderzoek naar de haalbaarheid van samenwerkingsverbanden als HOED’en en gezondheidscentra speelt in op de behoefte van startende huisartsen en sluit ook aan bij mijn beleid om de eerstelijn te versterken. Het is een goede zaak dat zowel de huisartsen in Almelo en het district Twente als de verzekeraar initiatieven op dit terrein willen nemen. Het zou mijns inziens wel de voorkeur hebben als Amicon en de huisartsen respectievelijk DHV Twente tot een gezamenlijk onderzoek komen. Dit maakt de financiering van het onderzoek gemakkelijker en vergroot het draagvlak voor het onderzoek en kan bijdragen aan een grotere acceptatie van de uitkomsten. </antwoord>
      <antwoord nummer="4">Het is van belang dat de verzekeraar en de huisartsen in Almelo respectievelijk de DHV Twente het gezamenlijk eens worden over het beleid tot versterking van de eerstelijn door meer samenwerking. Zoals ik al heb aangegeven pleit dat voor een gezamenlijk onderzoek van huisartsen en de verzekeraar op korte termijn naar de haalbaarheid van samenwerkingsverbanden. De praktische implementatie van HOED’en en andere samenwerkingsverbanden hangt op dit moment mede af van de financieringsmogelijkheden binnen de WTG. In december vorig jaar heb ik de commissie Tabaksblat ingesteld die de opdracht heeft gekregen om te kijken naar een financieringsstructuur voor huisartsen die inspeelt op meer samenwerking tussen huisartsen. De commissie Tabaksblat zal binnenkort haar advies afronden. Aan de hand van het advies van de commissie zal ik zo snel mogelijk maatregelen nemen om de financieringsstructuur van de huisartsenzorg aan te passen, zodat er geen belemmeringen meer zijn voor een zorgverzekeraar om bijvoorbeeld HOED’en te financieren. </antwoord>
      <noten afkomstig="antwoord"/>
   </antwoorden>
</kvr>
