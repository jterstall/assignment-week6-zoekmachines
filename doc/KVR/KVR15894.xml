<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Steenhoven (GroenLinks) aan de ministers van Volkshuisvesting, Ruimtelijke Ordening en Milieubeheer en van Binnenlandse Zaken en Koninkrijksrelaties over overlast veroorzaakt door asbest van een voormalige steenfabriek. (Ingezonden 21 maart 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15894
</item>
         <item attribuut="Inhoud">Vragen over een oude vervallen steenfabriek in de gemeente Rucphen, die ernstige overlast geeft aan omwonenden, omdat al bij geringe wind asbestdeeltjes vanaf het fabrieksterrein in hun tuinen en huizen waaien.</item>
         <item attribuut="Rubriek">Milieu (Gevaarlijke stoffen)</item>
         <item attribuut="Trefwoorden">Gevaarlijke stoffen</item>
         <item attribuut="Vindplaats">Kamervragen met antwoord 2001-2002, nr. 1346, Tweede Kamer</item>
         <item attribuut="Vraagnr_bij_indiening">2010208250</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Van der Steenhoven</persoon>
         </item>
         <item attribuut="Datum_reaktie">2002-06-28</item>
         <item attribuut="Datum_indiening">2002-03-21</item>
         <item attribuut="Document-id">KVR15894</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2845" allpagenumbers="2845 2846 2847" vetnummer="2010208250" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15894" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1346" onderwerp="" indiendatum="2002-03-21">
         <vrager partij="GroenLinks" oorsprong="parlement">Van der Steenhoven</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="28 juni 2002), zie ook Aanhangsel Handelingen nr. 1035, vergaderjaar 2001–2002">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Bent u ervan op de hoogte dat in de gemeente Rucphen een oude vervallen steenfabriek staat, genaamd «De Lange Schouw», die ernstige overlast geeft aan omwonenden, omdat al bij geringe wind asbestdeeltjes vanaf het fabrieksterrein in hun tuinen en huizen waaien, zodanig dat zij ramen en deuren voortdurend gesloten moeten houden? </vraag>
      <vraag nummer="2">Is het waar dat er rapporten zijn van de GGD Zuidwest Brabant over de gezondheidsrisico’s die deze voormalige steenfabriek veroorzaakt? Zo ja, bent u op de hoogte van de inhoud van deze rapporten? Zo ja, wat zijn de gezondheidsrisico’s die deze rapporten aangeven? </vraag>
      <vraag nummer="3">Is u bekend of er naar aanleiding van deze GGD-rapporten stappen zijn ondernomen door de gemeente om de gezondheidsrisico’s te verminderen? Zo ja, wat zijn deze stappen geweest? </vraag>
      <vraag nummer="4">Is u bekend dat de gemeente Rucphen op 18 augustus 1999 de toenmalige eigenaar van de steenfabriek heeft aangeschreven, onder aanzegging van bestuursdwang, om asbestgolfplaten op het dak en wanden en op het terrein liggende kleine stukken asbest te verwijderen en dat de eigenaar hierop een bezwaarschrift heeft ingediend? Is u bekend welke beslissing de gemeente hierop heeft genomen? Zo ja, wat is deze beslissing geweest? </vraag>
      <vraag nummer="5">Is het waar dat de Raad van State heeft gelast dat de asbest van de steenfabriek wordt opgeruimd? Zo nee, op basis van welke informatie heeft de minister van Binnenlandse Zaken en Koninkrijksrelaties in een brief gedateerd 12 februari 2002 aan de omwonenden gemeld dat de Raad van State een uitspraak heeft gedaan over opruiming? </vraag>
      <vraag nummer="6">Vindt u dat de gemeente Rucphen gefaald heeft in haar taak om gezondheidsrisico’s met gevaarlijke stoffen te voorkomen? </vraag>
      <vraag nummer="7">Bent u bereid om onmiddellijk een einde te maken aan deze voor de volksgezondheid gevaarlijke situatie? </vraag>
      <noten afkomstig="vraag">
         <noot nummer="1">I.v.m. tekstuele wijziging</noot>
      </noten>
   </vragen>
   <antwoorden aantal="7">
      <antwoord nummer="1">Ja. Ten aanzien van de overlast heb ik TNO opdracht gegeven om onderzoek te verrichten naar het mogelijke asbestblootstellingsrisico voor bewoners van aangrenzende woningen of voor personen die zich op of rond het fabrieksterrein begeven. Uit de voorlopige bevindingen van TNO blijkt dat het zeer onwaarschijnlijk is dat er onder de huidige omstandigheden op of aan de rand van het terrein ter hoogte van de eerste bebouwing (afstand circa 70 meter) asbestconcentraties in de lucht kunnen ontstaan die het Verwaarloosbaar Risiconiveau overschrijden of zelfs maar benaderen. Wel blijkt dat de situatie op het terrein op wat langere termijn als een potentieel risico moet worden beschouwd, omdat er een kans op nieuwe beschadigingen en vandalisme bestaat en een voortdurende erosie van de reeds verweerde platen op den duur tot secundaire emissie kan leiden van zowel verharde oppervlakken als van de aan het gebouw grenzende bodem (zie tevens het antwoord op vraag 2). </antwoord>
      <antwoord nummer="2">Bij brief van 12 maart 1999 heeft de Regionale Milieudienst van het Streekgewest Westelijk Noord-Brabant (RMD) de gemeente Rucphen rapport uitgebracht over de resultaten van het door haar uitgevoerde asbestonderzoek bij de voormalige steenfabriek «De Lange Schouw». Zij adviseert de gemeente dat, «ondanks het feit dat het niet noodzakelijk is om het asbest te saneren, het de voorkeur verdient dat het asbesthoudende materiaal wordt verwijderd». Daarnaast adviseert zij het betreden van de steenfabriek door derden niet meer mogelijk te maken, en in perioden van storm inspecties uit te voeren of op het terrein geen asbest terecht is gekomen, en zo ja, dit door een ter zake deskundig bureau te doen verwijderen. Bij brief van 6 april 1999 wordt als aanvulling op dit advies door de Gezondheidsdienst van het Streekgewest Westelijk Noord-Brabant (GGD) het volgende gezondheidskundig advies uitgebracht. Op grond van onderzoek ter plaatse concludeert de GGD dat er gevaar is voor de veiligheid van de omwonenden en passerende mensen (fietspad voor schoolkinderen) door loskomende en verwaaiende platen isolatie-materiaal en asbest. Er is tevens «een toegenomen belasting van het milieu met asbestvezels door loszittende en verpulverende asbest-platen en de stukken asbest verspreid over het terrein met een toegenomen (vermijdbaar) risico voor de volksgezondheid». Zij adviseert de gemeente tenslotte «om de platen op deskundige wijze te laten verwijderen teneinde verder vrijkomen en verspreiding van asbest (vezels) te voorkomen en zo het risico op termijn voor de volksgezondheid tegen te gaan». Bij brief van 30 augustus 2000 concludeert de RMD dat de situatie ter plaatse aanmerkelijk is verbeterd. Actiepunten die direct aandacht behoeven zijn naar haar mening niet aanwezig. Bij brief van 15 september 2000 meldt de RMD dat uit de bestudering van enkele recente luchtfoto’s blijkt dat «het dak toch wat minder gaaf is als (wellicht) in de eerdere brief wordt gesuggereerd. Dit betekent overigens niet dat direct maatregelen moeten worden ondernomen; de staat van het dak is een aandachtspunt». In een brief van 22 december 2000 aan de Inspectie Milieuhygiëne verwoordt de RMD haar mening over de staat van het dak als «minder rooskleurig, dan eerder beschreven». «Doordat het dak geen geheel meer vormt, heeft de wind vrij spel op de asbesthoudende platen en als gevolg daarvan is een permanente bron aanwezig voor de verspreiding van asbest naar de omgeving», aldus de RMD. </antwoord>
      <antwoord nummer="3">De gemeente Rucphen heeft direct na ontvangst van de rapporten van de RMD en GGD stappen ondernomen om aan de ongewenste situatie bij de voormalige steenfabriek een einde te maken. Bij brief van 20 april 1999 stelt de gemeente de toenmalige eigenaar van de fabriek op de hoogte van de bevindingen van de RMD en GGD en deelt hem mee, dat zij voornemens is hem aan te schrijven op voet van artikel 17 en 20 van de Woningwet om de verspreid liggende kleine stukken asbest en de op het dak en wanden aanwezige asbestplaten op deskundige wijze te laten verwijderen. Alvorens tot formele aanschrijving over te gaan wordt de eigenaar in de gelegenheid gesteld zijn zienswijze kenbaar te maken. Zie verder het antwoord op vraag 4. </antwoord>
      <antwoord nummer="4">Ja. Na de zienswijze van de eigenaar volgt op 18 augustus 1999 de aanschrijving onder aanzegging van bestuursdwang. Hiertegen wordt door de eigenaar op 27 september 1999 bezwaar aangetekend. In haar beslissing op bezwaar van 7 januari 2000 wordt het bezwaar van de eigenaar deels gegrond, deel ongegrond verklaard. Gegrond, waar het de aanschrijving en aanzegging van bestuursdwang betreft ingevolge artikel 17 van de Woningwet inzake het verwijderen van de op en aan het gebouw bevestigde asbestplaten; ongegrond, waar het de aanschrijving en aanzegging van bestuursdwang betreft ingevolge artikel 20 van de Woningwet inzake het verwijderen van de op het terrein aanwezige losgeraakte stukken asbesthoudend materiaal. Tegen de beslissing op bezwaar is noch door de eigenaar noch door de omwonenden beroep aangetekend bij de bestuursrechter. </antwoord>
      <antwoord nummer="5">Zoals uit de beantwoording van vraag 4 blijkt heeft de Raad van State zich niet over deze zaak uitgesproken. De in de brief van de Minister van Binnenlandse Zaken en Koninkrijksrelaties van 12 februari 2002 (in uw vraag is een onjuiste datum weergegeven) gememoreerde uitspraak van de Raad van State berust op een miscommunicatie tussen het Ministerie van Binnenlandse Zaken en Koninkrijksrelaties en het Ministerie van Volkshuisvesting, Ruimtelijke Ordening en Milieubeheer. Voor het overige is de brief juist, met name waar het de conclusie betreft dat het aan het gebouw vastzittende asbest niet behoeft te worden verwijderd. Dit is de beslissing van het gemeentebestuur van Rucphen op het bezwaarschrift van de eigenaar van de steenfabriek tegen de verwijdering van het asbest. Bij de beantwoording van vraag 4 ben ik hierop ingegaan. </antwoord>
      <antwoord nummer="6">Neen. Gezien de hiervoor vermelde acties van de gemeente alsmede het na de aanschrijving actief (laten) controleren van de situatie ter plaatse, het inlichten van de nieuwe eigenaar over de staat van het gebouw en het aankondigen van aanschrijving onder aanzegging van bestuursdwang, indien als gevolg van weersinvloeden losgeraakte delen van de asbesthoudende golfplaten niet worden opgeruimd, ben ik van mening dat de gemeente haar verantwoordelijkheden kent en daar binnen het kader van de wettelijke mogelijkheden naar heeft gehandeld. </antwoord>
      <antwoord nummer="7">Ja, ik ben van plan om gebruik te maken van mijn bevoegdheid om op grond van artikel 40 van de Wet milieugevaarlijke stoffen alle maatregelen te nemen die ik noodzakelijk acht met het oog op de bescherming van mens en milieu. Ik vind dat er, met betrekking tot de gevaarlijke stof asbest in de dakbedekking, sprake is van een onduldbaar gevaar voor mens en milieu. Daarom zal ik op korte termijn ervoor zorgen dat de eigenaar nog een maand de kans krijgt om zelf de betreffende asbestbevattende golfplaten te verwijderen. Indien de eigenaar dit niet doet, zal ik zelf een aannemer opdracht geven om dit te doen, waarna de kosten op de overtreder zullen worden verhaald. </antwoord>
      <noten afkomstig="antwoord"/>
   </antwoorden>
</kvr>
