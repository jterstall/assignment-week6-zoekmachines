<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hoekema (D66) aan de staatssecretaris van Justitie en de minister van Defensie over een 15-jarig meisje uit Congo. (Ingezonden 19 december 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13080
</item>
         <item attribuut="Inhoud">Vragen over het terugsturen door de Koninklijke Marechaussee van een 15-jarig meisje uit Congo dat op weg was naar haar ouders in Frankrijk. Mogelijk is het meisje nu gevangen gezet (Trouw, 19 december 2000).</item>
         <item attribuut="Rubriek">Criminaliteit en openbare orde (Politie) Staats- en bestuursrecht (Grondrechten) Welzijn (Vreemdelingen en asielzoekers)</item>
         <item attribuut="Trefwoorden">Marechaussee Mensenrechten Vreemdelingen</item>
         <item attribuut="Vindplaats">Kamervragen met antwoord 2000-2001, nr. 658, Tweede Kamer</item>
         <item attribuut="Vraagnr_bij_indiening">2000103930</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Hoekema</persoon>
         </item>
         <item attribuut="Datum_reaktie">2001-02-09</item>
         <item attribuut="Datum_indiening">2000-12-19</item>
         <item attribuut="Document-id">KVR13080</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1361" allpagenumbers="1361 1362" vetnummer="2000103930" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13080" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="658" onderwerp="" indiendatum="2000-12-19">
         <vrager partij="D66" oorsprong="parlement">Hoekema</vrager>
         <vraagt-aan>de staatssecretaris van Justitie en de minister van Defensie</vraagt-aan>
      </vraagdata>
      <antwoorddata antwoorddatum="9 februari 2001), zie ook Aanhangsel Handelingen nr. 495, vergaderjaar 2000–2001">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u de berichten over een 15-jarig meisje uit de Democratische Republiek Congo dat op weg naar haar ouders in Frankrijk door de Koninklijke Marchechaussee (KMAR) naar Nairobi is (terug)gestuurd en nu vermoedelijk in de gevangenis is gezet? <voetnoot nummer="1"/>
      </vraag>
      <vraag nummer="2">Op grond van welke instructies hebben KMAR en (voorzover betrokken) IND gehandeld? </vraag>
      <vraag nummer="3">Met welke papieren reisde betrokkene, en hoe is haar verhaal over reisdoel (gezinshereniging met legaal verblijvende ouders in Frankrijk) gecheckt? </vraag>
      <vraag nummer="4">Acht u deze gang van zaken naar letter en geest in overeenstemming met het VN Verdrag inzake de Rechten van het Kind, en met name art. 10? </vraag>
      <noten afkomstig="vraag">
         <noot nummer="1" datum="2000-12-18" bron="Trouw">Trouw, 18 december 2000</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3">Bij aankomst op Schiphol bood betrokkene een Kongolees paspoort aan de met grensbewaking belaste ambtenaar aan met daarin een visum voor kort verblijf, afgegeven door de Franse vertegenwoordiging te Genève. Verder was zij in het bezit van een verblijfsvergunning voor Zwitserland. Betrokkene gaf aan op doorreis naar Lyon (Frankrijk) te zijn. Zij heeft nimmer aangegeven dat zij op doorreis was naar Frankrijk teneinde zich bij haar aldaar legaal verblijvende ouders te voegen. De geldigheidsduur van het visum was reeds verlopen. Nader onderzoek van het paspoort door de afdeling falsificaten van de KMar leerde dat het paspoort was vervalst door de foto te vervangen. Betrokkene overtrad hiermee artikel 231 van het Wetboek van Strafrecht. Zij is hierop aangehouden en voorgeleid aan de hulpofficier van Justitie. Op grond van artikel 5 van de Schengen Uitvoeringsovereenkomst en artikel 6 van de Vreemdelingenwet heeft het Hoofd van de doorlaatpost betrokkene de verdere toegang tot Nederland geweigerd aangezien zij niet beschikte over een geldig grensoverschrijdingsdocument en zij geen verblijfstitel voor Nederland of een ander Schengenland had. Conform de instructie in de Grensbewakingcirculaire is aan betrokkene daarna de folder «rechtsmiddelen» in de Franse taal uitgereikt. Het Hoofd van de doorlaatpost heeft betrokkene verder de vrijheidsbeperkende maatregel van artikel 7a, tweede lid Vreemdelingenwet opgelegd en deze per uitgereikte beschikking in de Franse taal aan haar bekend gemaakt, waarbij de lounge van de luchthaven als verblijfplaats werd aangewezen. In het geval van weigering van de verdere toegang wordt door tussenkomst van een medewerker van de IND bezien of de vreemdeling teruggezonden kan worden naar het land van vertrek. Aan betrokkene zijn daartoe, met gebruikmaking van een tolk in de Franse taal, enige vragen gesteld omtrent de mogelijkheid terug te keren naar het land van vertrek. Uit de antwoorden van betrokkene bleek dat daartoe geen beletselen bestonden. Nadat de IND daartoe toestemming had gegeven, is betrokkene verwijderd naar het land van vertrek. </antwoord>
      <antwoord nummer="4">Ja. Betrokkene beschikte niet over een geldig grensoverschrijdingsdocument of over een ander document waaruit haar identiteit bleek. Desgevraagd hield betrokkene vol dat de personalia in het door haar overgelegde vervalste paspoort van haar waren. Bij de verschillende medewerkers van de Kmar, die bij de behandeling van deze zaak betrokken zijn geweest, bestond twijfel, mede gelet op gedrag, uiterlijk en gestalte van betrokkene, over de door betrokkene gestelde minderjarigheid. Zij achtten betrokkene meerderjarig. Het Verdrag inzake de Rechten van het Kind is blijkens artikel 1 niet van toepassing op meerderjarigen. Daarenboven was er geen enkele aanleiding om aan te nemen dat betrokkene zich met haar legaal in Frankrijk verblijvende ouders wilde herenigen, zoals bedoeld in artikel 10 van genoemd verdrag. </antwoord>
      <noten afkomstig="antwoord"/>
   </antwoorden>
</kvr>
