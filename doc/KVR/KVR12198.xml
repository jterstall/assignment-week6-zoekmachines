<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Justitie en de minister van Buitenlandse Zaken over identiteitsvaststelling bij uitzetting. (Ingezonden 28 juni 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12198
</item>
         <item attribuut="Inhoud">Vragen over de procedure bij voorbereiding van de uitzetting van de heer Oumar Ba, met name over de waarde van een document waarin het Senegalese Ministerie van Buitenlandse Zaken verklaart dat zijn paspoort geregistreerd staat. Zie ook Aanhangsel van de Handelingen II, 1999-2000, 1584.</item>
         <item attribuut="Rubriek">Criminaliteit en openbare orde (Persoonsregistratie en identificatie) Staats- en bestuursrecht (Vreemdelingenrecht)</item>
         <item attribuut="Trefwoorden">Persoonsregistratie Senegal Vreemdelingen</item>
         <item attribuut="Vindplaats">Kamervragen met antwoord 1999-2000, nr. 1720, Tweede Kamer</item>
         <item attribuut="Vraagnr_bij_indiening">2990013230</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2000-08-24</item>
         <item attribuut="Datum_indiening">2000-06-28</item>
         <item attribuut="Document-id">KVR12198</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3873" allpagenumbers="3873 3874" vetnummer="2990013230" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12198" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1720" onderwerp="" indiendatum="2000-06-28">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie en de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="24 augustus 2000), zie ook Aanhangsel Handelingen nr. 1584, vergaderjaar 1999–2000">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de berichtgeving in Trouw <voetnoot nummer="1"/>inzake de poging de heer Oumar Ba uit te zetten? </vraag>
      <vraag nummer="2">Kunt u bevestigen dat een document waarin het Senegalese Ministerie van Buitenlandse Zaken verklaart dat het paspoort van Ba geregistreerd staat, een cruciale rol speelt in de voorbereiding van de uitzetting? </vraag>
      <vraag nummer="3">Wordt er in de voorbereiding tot uitzetting vaker gevraagd aan autoriteiten van herkomstlanden schriftelijk de echtheid te bevestigen van reisdocumenten? Zo ja, in hoeveel procent van de gevallen wordt dit gedaan? Zo neen, waarom is dit dan in dit geval wel gedaan? </vraag>
      <vraag nummer="4">Staat deze procedure beschreven in de Vreemdelingencirculaire en zo ja, waar? Kunt u uiteenzetten wat de wettelijke waarde is van een dergelijke verklaring? Welke rechten verbinden de autoriteiten van herkomstlanden aan een dergelijke verklaring? </vraag>
      <vraag nummer="5">Kunt u bevestigen dat het in het artikel genoemde document inzake de heer Ba niet voorzien is van telefoon/faxnummer et cetera en dat ook een handtekening ontbreekt? Moet niet aan de echtheid van dit document ernstig getwijfeld worden? Zo neen, waarom niet? </vraag>
      <vraag nummer="6">Bent u bereid genoemde verklaring van het ministerie van Buitenlandse Zaken van Senegal op echtheid te onderzoeken? Wat zijn de gevolgen voor de identiteitsvaststelling van de heer Ba indien vast komt te staan dat dit document onecht is? </vraag>
      <noten afkomstig="vraag">
         <noot nummer="1" titel="uitzetting Ba wordt prestigezaak">Trouw, vrijdag 23 juni 2000 «uitzetting Ba wordt prestigezaak»</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het Senegalese ministerie van Binnenlandse Zaken heeft aan de hand van het hem ter beschikking gesteld paspoortnummer verklaard dat het paspoort, afgegeven op 5 juni 1996 aan de heer Oumar Ba, authentiek is. Het paspoort is opgesteld na overlegging van zijn nationale identiteitskaart. De verklaring van het Senegalese ministerie van Binnenlandse Zaken ondersteunt mijn standpunt dat de heer Ba de Senegalese nationaliteit bezit en heeft in die zin een rol gespeeld bij de voorbereiding van de uitzetting van de heer Ba. </antwoord>
      <antwoord nummer="3">In gevallen waarin reisdocumenten (paspoort of laissez-passer) beschikbaar zijn wordt in beginsel niet aan de autoriteiten van herkomstlanden verzocht om de echtheid daarvan te bevestigen. In het onderhavige geval is dat in het kader van de zorgvuldigheid wel gebeurd omdat de heer Ba tijdens de (uitzettings)procedure zijn Senegalese nationaliteit ontkende en los daarvan er mogelijke procedurele problemen bij de Senegalese autoriteiten aan de orde waren in verband met het gebruik van een eerder, op 26 november 1999 afgegeven laissez-passer. Er zijn geen cijfermatige gegevens beschikbaar. Dergelijke verzoeken komen slechts incidenteel voor en worden niet apart geregistreerd. </antwoord>
      <antwoord nummer="4">In de vreemdelingencirculaire staat een dergelijke werkwijze niet beschreven. Aan de verklaring op zichzelf verbinden de autoriteiten van herkomstlanden geen rechten. Indien door de autoriteiten van herkomstlanden wordt bevestigd dat een reisdocument authentiek is wordt aangenomen dat deze verklaring juist is. </antwoord>
      <antwoord nummer="5 en 6">Het genoemde document is niet voorzien van een telefoon- en faxnummer maar wel van een handtekening en (rode) stempels. Genoemd document is een officiële verklaring van een instantie die valt onder het Senegalese ministerie van Binnenlandse Zaken, afgegeven aan de Nederlandse Ambassade te Dakar. Het is gebruikelijk dat in officiële correspondentie van Senegalese ministeries aan Ambassades slechts de naam van de afgevende instantie wordt vermeld doch niet het adres (met telefoon- en faxnummer). Dergelijke documenten worden wel altijd ondertekend, hetgeen ook bij het in het artikel genoemde document het geval is. Ik zie derhalve geen reden om aan de echtheid van dit document te twijfelen en een nader onderzoek naar de authenticiteit in te stellen. De heer Ba is op 20 juli 2000 uitgezet naar Senegal, alwaar hem toegang is verleend. </antwoord>
      <noten afkomstig="antwoord"/>
   </antwoorden>
</kvr>
