<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Poppe (SP), Huys (PvdA) en Van der Linden (CDA) over het verwerken van dierlijke afvalstoffen in vetsmelterijen. (Ingezonden 16 mei 1997); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4994
</item>
         <item attribuut="Rubriek">Consument (Levensmiddelenkeuring)</item>
         <item attribuut="Trefwoorden">Afvalstoffen Destructiewet Levensmiddelenkeuring</item>
         <item attribuut="Vindplaats">Kamervragen met antwoord 1996-1997, nr. 1269, Tweede Kamer</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="SP">Poppe</persoon>
            <persoon partij="PvdA">Huys</persoon>
            <persoon partij="CDA">Van der Linden</persoon>
         </item>
         <item attribuut="Datum_reaktie">1997-05-27</item>
         <item attribuut="Datum_indiening">1997-05-16</item>
         <item attribuut="Document-id">KVR4994</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2593" allpagenumbers="2593 2594" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1269" onderwerp="" indiendatum="1997-05-16">
         <vrager partij="SP" oorsprong="parlement">Poppe</vrager>
         <vrager partij="PvdA" oorsprong="parlement">Huys</vrager>
         <vrager partij="CDA" oorsprong="parlement">Van der Linden</vrager>
         <vraagt-aan/>
      </vraagdata>
      <antwoorddata antwoorddatum="1997-05-27">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de inhoud van de uitzending «5 in het land» inzake het verwerken van afgekeurde dierlijke vleesresten en uitwerpselen in onder meer margarine en frituurvet? <voetnoot nummer="1"/>
      </vraag>
      <vraag nummer="2">Kent u de logboeken van de keurmeesters van de Rijksdienst voor de keuring van Vee en Vlees (RVV) over de periode 1993–1995, waarnaar in de uitzending verwezen wordt? Zijn in de uitzending geciteerde uitspraken in overeenstemming met de logboeken? </vraag>
      <vraag nummer="3">Heeft de directie van het RVV-district in Noord, ondanks de tientallen rapportages van keurmeesters inzake ernstige overtredingen, nooit aangifte gedaan bij de AID? Zo ja, wat is hiervan de reden? </vraag>
      <vraag nummer="4">Zijn er door de RVV naar aanleiding van de rapportages maatregelen genomen om vermenging van laag risicomateriaal en materiaal voor humane consumptie te voorkomen? Zo ja, wanneer en welke? </vraag>
      <vraag nummer="5">Acht u het optreden van de directie van de RVV-kring Noord inzake de afhandeling van de meldingen van de keurmeesters in overeenstemming met de regelgeving en de richtlijnen van uw ministerie? Zo neen, welke maatregelen gaat u nemen om herhaling te voorkomen? </vraag>
      <vraag nummer="6" voetnoot="2">Herinnert u zich dat u in antwoord op eerdere schriftelijke vragen <voetnoot nummer="2"/>, mede namens de staatssecretaris VWS letterlijk heeft geantwoord: «Vetten van afgekeurde dieren moeten op een deugdelijke wijze in de destructor worden verwerkt.» (vraag 8) «De veiligheid van de procédé’s, toegepast bij de verwerking van slachtafvallen middels destructie, is een punt van permanente aandacht van de staatssecretaris VWS en mij.» (vraag 9) Hoe kunt u deze antwoorden rijmen met de nu geconstateerde feiten? </vraag>
      <vraag nummer="7">Kunt u over het jaar 1996 per RVV-regio een overzicht geven van: – het aantal bedrijven dat dierlijke restproducten verwerkt; – het aantal inspecties door de RVV; – het aantal en de aard van door keurmeesters geconstateerde overtredingen; – het aantal aangiften door de RVV bij de AID; – het aantal en de aard van andere acties van de RVV, naar aanleiding van geconstateerde overtredingen; – het aantal door AID ingestelde vervolgingen? </vraag>
      <noten afkomstig="vraag">
         <noot nummer="1" datum="1997-05-14" bron="RTL5">RTL5, 14 mei 1997</noot>
         <noot nummer="2">Poppe, ingezonden 27 maart 1997, over de mogelijke oorzaak van het nieuwe BSE-geval, Aanhangsel Handelingen nr. 1177, vergaderjaar 1996–1997</noot>
      </noten>
   </vragen>
   <antwoorden aantal="6">
      <antwoord nummer="1">Ja. De uitzending betreft de gang van zaken in een grote vetsmelterij. Sinds begin 1995 verwerkt het bedrijf uitsluitend laag-risico-materiaal voor de productie van diervoeders. Daarnaast zijn op het terrein van het bedrijf enkele opslagtanks aanwezig die worden benut voor een nabij gelegen ander bedrijf van hetzelfde concern, dat vetten bestemd voor humane consumptie produceert. Vóór begin 1995 kende het in geding zijnde bedrijf productie voor de humane sector. Een deel van het eindproduct werd afgezet in de dierlijke sector. </antwoord>
      <antwoord nummer="2">De betreffende logboeken zijn bekend bij de Rijksdienst voor de keuring van Vee en Vlees (RVV) van mijn Ministerie. Deze logboeken zijn op tot op heden onopgehelderde wijze uit de archiefkast van het district Wolvega van de RVV verdwenen. Afgaande op de wetenschap van de destijds betrokken RVV-medewerkers zijn de geciteerde uitspraken waarschijnlijk uit de logboeken afkomstig. Dit kan evenwel niet meer met zekerheid worden vastgesteld. </antwoord>
      <antwoord nummer="3">De taak van de RVV in een bedrijf als het onderhavige is toezicht uit te oefenen op de naleving van de algemene inrichtingseisen, op de scheiding van grondstoffen voor humane en dierlijke bestemming en op het bijhouden van een in- en uitslagregister. De rapportages in de logboeken hebben betrekking op bevindingen bij de aanvoer van materiaal. Daarbij is in de periode tot 1995 regelmatig verontreiniging met laag risico materiaal geconstateerd in de voor humane productie bestemde grondstoffen. De oorzaak daarvan lag bij slachterijen die bij de nachtelijke afvoer van slachtafval naar vetsmelters niet conform de regelgeving handelden. In dergelijke situaties wordt met een bestuurlijk middel opgetreden: het betreffende materiaal wordt naar de destructor afgevoerd. Tevens waarschuwt de RVV-medewerker zijn collega bij de slachterij waar het materiaal vandaan komt om herhaling te voorkomen. Over de situatie bij het bedrijf is regelmatig overleg gevoerd met de Veterinaire Inspectie van de Volksgezondheid die bij deze controle geen proces-verbaal heeft opgemaakt, omdat geen directe risico’s voor de volksgezondheid zijn vastgesteld. De AID wordt door de RVV ingeschakeld als vermoed wordt dat de voorschriften doelbewust worden overtreden. Voor zover kan worden nagegaan is in de periode tot 1995 de AID niet ingeschakeld. De geconstateerde gebreken gaven daar ook geen aanleiding toe. </antwoord>
      <antwoord nummer="4 en 5">Naar aanleiding van geconstateerde incidenten m.b.t. kwaliteit van de grondstoffen is de RVV eind 1991 een langdurige actie gestart. In verband met de situatie ter plaatse hanteerde de RVV voor dit bedrijf een hogere toezichtsfrequentie en duur dan voor dit type bedrijf gebruikelijk was. Het toezicht betrof 1,5 uur per dag verdeeld over twee controlebezoeken. Deze verhoogde inzet is ondanks bezwaren van het bedrijfsleven tot 1995 gehandhaafd. Bij het bedrijf is het logboek geïntroduceerd waarin werd vastgelegd hoeveel en welk materiaal is afgekeurd en ter destructie bestemd. Het doel was inzichtelijk te maken waar slechte grondstoffen vandaan kwamen. De gegevens zijn benut om op plaatsen van herkomst verbeteringen door te voeren. In het kader van de actie is met het georganiseerde bedrijfsleven (COV en BOFED) overleg gevoerd over voornoemde problematiek. Er is een project uitgevoerd ter structurele verbetering van de grondstoffen die bij diverse vetsmelters werden aangeleverd. Dit optreden heeft geresulteerd in een geleidelijke verbetering van de kwaliteit van de aangevoerde grondstoffen. Het bedrijf heeft mede op aandrang van de RVV sinds begin 1995 de productie van gesmolten vetten bestemd voor de humane consumptie afgestoten. Het bedrijf verwerkt sindsdien uitsluitend laag risico materialen als grondstof voor de productie van diervoeders. In januari en februari 1997 zijn er enkele incidenten voorgevallen, in verband waarmee de RVV aangifte heeft gedaan bij de AID op grond van het vermoeden dat bij het bedrijf gesmolten vet dat niet bestemd is voor humane consumptie in het humane circuit terecht is gekomen. De AID heeft dit nog in onderzoek. Er wordt ten behoeve van een ander bedrijf van hetzelfde concern gesmolten vet, bestemd voor humane consumptie, opgeslagen in afzonderlijke opslagtanks die op het terrein van het bedrijf zijn gelegen. De RVV is voldoende op de hoogte van de technische inrichting van het bedrijf, om op basis van de controles en de kennis van de bedrijfsactiviteiten te kunnen vaststellen of deze stroom gescheiden blijft van de feitelijke productie van diervoedergrondstoffen. </antwoord>
      <antwoord nummer="6">Ja. Vetten van afgekeurde dieren zijn hoog risico materiaal. Het betreffende bedrijf mag alleen laag risico materiaal verwerken. Vetten van afgekeurde dieren zijn niet aangetroffen op het bedrijf. Het toezicht op verwerking van hoog risico materiaal bij de destructor is in handen van de Veterinaire Inspectie van het Ministerie van VWS, die daarbij nauw samenwerkt met de RVV. </antwoord>
      <antwoord nummer="7" voetnoot="1 6 7 2 9 0 1 2 3 3 0 4 7 3 3 9 2 2 2 0 1">Het aantal bedrijven dat dierlijke restproducten verwerkt per RVV kring (actuele stand). Kring Darm- bewer- kers Vet- smel- ters hu- maan Laag- risico mate- riaal be- en verwer- kers Totaal per kring Assen <voetnoot nummer="1"/>
         <voetnoot nummer="6"/>18 25 Almelo <voetnoot nummer="7"/>
         <voetnoot nummer="2"/>
         <voetnoot nummer="9"/>18 Apeldoorn <voetnoot nummer="0"/>
         <voetnoot nummer="1"/>16 17 Nijmegen <voetnoot nummer="2"/>
         <voetnoot nummer="3"/>14 19 Doetinchem <voetnoot nummer="3"/>
         <voetnoot nummer="0"/>
         <voetnoot nummer="4"/>
         <voetnoot nummer="7"/>Amsterdam <voetnoot nummer="3"/>
         <voetnoot nummer="3"/>17 23 Rotterdam <voetnoot nummer="9"/>
         <voetnoot nummer="2"/>20 31 Breda <voetnoot nummer="2"/>
         <voetnoot nummer="2"/>11 15 Weert <voetnoot nummer="0"/>
         <voetnoot nummer="1"/>16 17 Totaal 27 20 125 172 N.b.: De «vetsmelters» als bedoeld in de tweede kolom produceren uitsluitend voor humane consumptie. Het bedrijf uit de uitzending valt in de categorie «laag risico materiaal verwerker». De bedrijven worden gecontroleerd door medewerkers van de RVV. Bij het betreffende bedrijf geldt het volgende controleregime: De RVV-medewerker is minimaal een half uur per dag op het bedrijf aanwezig. Indien nodig worden de controles geïntensiveerd. Bij een bedrijf dat niet aan de eisen voldoet of bij geconstateerde problemen wordt de bezoekfrequentie verhoogd. Zodra een RVV-medewerker onregelmatigheden constateert zal de RVV maatregelen nemen. Partijen worden alsnog ter destructie bestemd en indien nodig worden de AID en VI gewaarschuwd. De RVV houdt geen administratie bij van elke ter destructie bestemde bak met vet. In 1996 zijn, in het kader van de Destructiewet, bij de AID 51 aangiften en klachten binnengekomen en in onderzoek genomen waarvan er 21 zijn afgerond middels aanzegging van procesverbaal. In voornoemd aantal zijn ook de aangiften van de RVV inbegrepen. </antwoord>
      <noten afkomstig="antwoord"/>
   </antwoorden>
</kvr>
