<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Ruiter (SP) aan de staatssecretaris van Volkshuisvesting, Ruimtelijke Ordening en Milieubeheer over fusies van woningcorporaties in Midden- en Noord-Limburg. (Ingezonden 25 juni 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15975
</item>
         <item attribuut="Inhoud">Vragen naar aanleiding van het bericht 'Balans Weert en Wonen N-Limburg willen fuseren' in dagblad De Limburger van 21 juni 2002.</item>
         <item attribuut="Rubriek">Bedrijfsleven en industrie (Concentraties) Volkshuisvesting (Huurwoningen)</item>
         <item attribuut="Trefwoorden">Concentraties Woningbouwverenigingen</item>
         <item attribuut="Vindplaats">Kamervragen met antwoord 2001-2002, nr. 1416, Tweede Kamer</item>
         <item attribuut="Vraagnr_bij_indiening">2010212020</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">De Ruiter</persoon>
         </item>
         <item attribuut="Datum_reaktie">2002-07-16</item>
         <item attribuut="Datum_indiening">2002-06-25</item>
         <item attribuut="Document-id">KVR15975</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3003" allpagenumbers="3003 3004" vetnummer="2010212020" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15975" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1416" onderwerp="" indiendatum="2002-06-25">
         <vrager partij="SP" oorsprong="parlement">De Ruiter</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-07-16">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het bericht «Balans Weert en Wonen N-Limburg willen fuseren» <voetnoot nummer="1"/>en kloppen de beschreven feiten? </vraag>
      <vraag nummer="2" voetnoot="2 3">Hoe beoordeelt u deze ontwikkeling in het licht van uw antwoorden op eerdere schriftelijke vragen van het lid Poppe <voetnoot nummer="2"/>en uw uitspraken in de media dat u de fusiegolf bij de woningcorporaties wil indammen <voetnoot nummer="3"/>? </vraag>
      <vraag nummer="3">Hoe is het mogelijk dat Balans, waarbij de leden van beoogd fusiepartner bouwvereniging Weert tot op de dag van vandaag nog geen toestemming hebben gegeven voor de fusie, desondanks een intentieovereenkomst ondertekent die de opmaat is voor een volgende fusie? </vraag>
      <vraag nummer="4">Is uw Inspectie hier vooraf in gekend? Zo ja, wat heeft deze voor standpunt ingenomen? Zo nee, is dit een schoolvoorbeeld van het ontduiken van de fusievoorschriften, waarbij de huurders en de staatssecretaris van Volkshuisvesting, Ruimtelijke Ordening en Milieubeheer als toezichthouder voor voldongen feiten gesteld worden? </vraag>
      <vraag nummer="5">Heeft u in het licht van uw uitspraken over «het groter worden om het groter worden» een mening over de wenselijke schaalgrootte (geografisch, aantal woningen) van corporaties in verstedelijkt en landelijk gebied? </vraag>
      <vraag nummer="6">Kunt u aangeven wat de maatschappelijke meerwaarde is van de fusie van een aantal corporaties uit midden-Nederland, de regio Nijmegen en Leiden e.o. tot de woningcorporatie Portaal? Vindt u deze fusie tot een schaalgrootte van 60 000 woningen en een werkgebied met hemelsbrede reisafstanden tot 100 km, waarvoor u wel toestemming heeft gegeven, achteraf een bedrijfsongeval? </vraag>
      <noten afkomstig="vraag">
         <noot nummer="1" datum="2002-06-21" bron="Dagblad De Limburger">Dagblad De Limburger, 21 juni 2002</noot>
         <noot nummer="2">Tweede Kamer, vergaderjaar 2000–2001, Aanhangsel bij de Handelingen nr. 1445</noot>
         <noot nummer="3" datum="2002-02-26" bron="Bron: interview , Radio 1" titel="1 op de middag">Bron: interview «1 op de middag», Radio 1, 26 februari 2002</noot>
      </noten>
   </vragen>
   <antwoorden aantal="6">
      <antwoord nummer="1">Ja, ik heb kennisgenomen van het voornemen van drie corporaties (Bouwvereniging Weert, stichting Woningbeheer Limburg en stichting Vastgoed Roer &amp; Maas) om te fuseren tot één corporatie BALANS. Daarvoor moet eerst de Bouwvereniging Weert worden omgezet in een stichting, omdat alleen gelijke rechtspersonen kunnen fuseren. De formele melding van de statutenwijziging van de betrokken corporaties heb ik nog niet ontvangen. Ik heb vernomen dat de wooncorporatie Noord-Limburg zou willen toetreden tot de te fuseren wooncorporatie BALANS. Ook hierbij speelt een verwachte matching van middelen een belangrijke rol. Formeel is deze beoogde fusie ook nog niet voorgelegd aan VROM, immers de fusie van BALANS moet eerst worden afgerond. Zodra de fusiemelding ontvangen is zal dit verzoek door VROM worden afgehandeld conform de inmiddels uitgebrachte circulaire MG 2002-18. In deze circulaire worden nadere criteria gesteld voor goedkeuring van voorgenomen fusies. Zo zal aan de hand van stukken van de fuserende corporaties worden getoetst welke de gevolgen zijn van de fusie voor de huurontwikkeling, of de lokale binding behouden blijft, of de investeringscapaciteit wordt ingezet voor de lokale en/of regionale behoeften, of de professionaliteit en de kwaliteit van de organisatie en de dienstverlening aan de huurders verbetert en of er sprake is van matching van middelen tussen rijke en arme corporaties. Kortom de meerwaarde van een fusie moet helder in beeld worden gebracht. </antwoord>
      <antwoord nummer="2">Zoals ik in mijn antwoord op vragen van de heer Poppe (TK vergaderjaar 2000–2001, 1445) heb gezegd is BALANS nog steeds een samenwerkingsverband van de drie toegelaten instellingen Bouwvereniging Weert, Woningbeheer Limburg en Vastgoed Roer &amp; Maas. Betrokken partijen hebben nog steeds geen definitief besluit tot fusie genomen. Indien een dergelijk besluit in de vorm van een voornemen tot statutenwijziging aan mij wordt voorgelegd zal ik daarover een standpunt innemen. VROM stond indertijd positief tegenover de totstandkoming van de fusie tot BALANS, omdat er duidelijk sprake was van een matching van middelen. Naar aanleiding van mijn uitspraak in het bewuste interview voor Radio 1 het volgende: op dit moment lijken fusies aan de orde van de dag, maar vaak gaat het hierbij om gesprekken over en voornemens tot fusies. Het is belangrijk om als overheid voorwaarden te stellen aan de fusies om fusies die alleen het oogmerk hebben «het groter worden om het groter worden» in te dammen. </antwoord>
      <antwoord nummer="3">Hierbij wijs ik op mijn antwoord op vraag 1 in verband met de criteria bij het beoordelen van fusies tussen corporaties. Bij fusies is het niet ongebruikelijk dat partijen een intentieovereenkomst ondertekenen alvorens de fusie in gang te zetten. Mij is bekend dat BALANS en Wonen Noord-Limburg op woensdag 19 juni 2002 een intentieovereenkomst hebben getekend en dat vertegenwoordigers van huurdersorganisaties van Wonen Noord-Limburg en BALANS als ook de leden van Bouwvereniging Weert daarover zijn geïnformeerd. </antwoord>
      <antwoord nummer="4">Ja. Het Ministerie van VROM was op de hoogte van de ideeën over een fusie tussen Wonen Noord-Limburg en BALANS. Voor de beoordeling van een eventuele fusie verwijs ik naar het antwoord op vraag 2. </antwoord>
      <antwoord nummer="5">Bij schaalvergroting, in het bijzonder op een bovenlokaal niveau, hecht ik nog steeds veel waarde aan het behouden van de lokale binding en de toegevoegde waarde ervan voor de lokale woonopgave. Met andere woorden niet zozeer de schaalgrootte is belangrijk als wel het behoud van de lokale binding. In de Nota Mensen, Wensen, Wonen heb ik daartoe enkele lijnen uitgezet. Volgens de eerder genoemde MG-circulaire dienen de fuserende corporaties meetbare prestaties voor investeringen in lokale en regionale behoeften voor te leggen aan de huurdersorganisaties en gemeenten. </antwoord>
      <antwoord nummer="6">De maatschappelijke meerwaarde van de fusie van een aantal corporaties in Midden-Nederland, de regio Nijmegen en Leiden e.o. tot de woningcorporatie Portaal was indertijd voornamelijk de matching van middelen in de sector om de opgaven in Midden-Nederland te kunnen oppakken. In de plannen voor de fusie, en zo is later ook gebleken, waren voldoende waarborgen opgenomen voor het behoud van de lokale bindingen. De toestemming voor de fusie van een aantal corporaties in Midden-Nederland, de regio Nijmegen en Leiden e.o. tot de woningcorporatie Portaal is in dit licht bezien geen bedrijfsongeval. </antwoord>
      <noten afkomstig="antwoord"/>
   </antwoorden>
</kvr>
