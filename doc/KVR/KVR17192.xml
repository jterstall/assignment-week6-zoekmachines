<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verbugt (VVD) aan de staatssecretaris van Verkeer en Waterstaat en de minister van Volkshuisvesting, Ruimtelijke Ordening en Milieubeheer over de mogelijkheid om de projecten Grensmaas en Zandmaas te versnellen. (Ingezonden 9 januari 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17192
</item>
         <item attribuut="Inhoud">Gevraagd wordt onder meer of de staatssecretaris van Verkeer en Waterstaat de projectorganisatie De Maaswerken gemaand heeft minder voortvarend te werk te gaan en gas terug te nemen.</item>
         <item attribuut="Rubriek">Ruimtelijke ordening en infrastructuur (Rivieren) Verkeer, vervoer en waterstaat (Waterkeringen)</item>
         <item attribuut="Trefwoorden">Dijken Rivieren</item>
         <item attribuut="Vindplaats">Kamervragen met antwoord 2002-2003, nr. 770, Tweede Kamer</item>
         <item attribuut="Vraagnr_bij_indiening">2020305480</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Verbugt</persoon>
         </item>
         <item attribuut="Datum_reaktie">2003-02-13</item>
         <item attribuut="Datum_indiening">2003-01-09</item>
         <item attribuut="Document-id">KVR17192</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1621" allpagenumbers="1621 1622" vetnummer="2020305480" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17192" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="770" onderwerp="" indiendatum="2003-01-9">
         <vrager partij="VVD" oorsprong="parlement">Verbugt</vrager>
         <vraagt-aan>de staatssecretaris van Verkeer en Waterstaat en de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-02-13">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het waar dat de staatssecretaris van Verkeer en Waterstaat recentelijk de ambtelijke projectorganisatie De Maaswerken heeft gemaand minder voortvarend te werk te gaan en gas terug te nemen? <voetnoot nummer="1"/>Zo ja, welke motieven liggen hieraan ten grondslag en hoe verhoudt dit zich tot de afspraken met de Tweede Kamer over het tijdstraject? </vraag>
      <vraag nummer="2">Zijn er na de vorige hoogwatergolf nog aanvullende maatregelen genomen en hoe hebben die gewerkt? Is er als gevolg van de kort opeenvolgende hoogwatergolven aanleiding om de eerder vastgestelde plannen nogmaals kritisch te evalueren? </vraag>
      <vraag nummer="3">Bent u bereid stappen te ondernemen tot een verdere stroomlijning van procedures om de eerder afgesproken beveiliging in een sneller tempo te bereiken? Kan het traject voor de Integrale Verkenning Maas naarvoren gehaald worden? </vraag>
      <vraag nummer="4">Bent u bereid de Tweede Kamer te informeren over de mogelijkheden die de Rijksprojectenprocedure biedt om de omwonenden van de onbedijkte Maas sneller de eerder afgesproken hogere veiligheidsgraad te bieden? </vraag>
      <vraag nummer="5">Deelt de staatssecretaris van Verkeer en Waterstaat de opvatting dat hoogwaterbescherming vraagt om een grensoverschrijdende aanpak? Zo ja, is er inmiddels een aanzet om te komen tot een gezamenlijke aanpak met België en Frankrijk? </vraag>
      <noten afkomstig="vraag">
         <noot nummer="1" datum="2003-01-7" bron="Bron:  in De Limburger" titel="Waarom zou ik me moeten schamen?">Bron: «Waarom zou ik me moeten schamen?» in De Limburger, 7 januari 2003</noot>
      </noten>
   </vragen>
   <antwoorden aantal="5">
      <antwoord nummer="1">Nee. </antwoord>
      <antwoord nummer="2">De reeds getroffen maatregelen hebben bij het vorig hoogwater uitgewezen uitermate doeltreffend te zijn. Om die reden was het dan ook niet nodig om aanvullende maatregelen te nemen. Ook is er naar mijn mening geen reden om de plannen inzake de Zandmaas en de Grensmaas te evalueren. Een dergelijke evaluatie zou naar mijn oordeel een aanzienlijke vertraging opleveren, zonder dat de verwachting bestaat dat de evaluatie een kwalitatieve verbetering van de thans vigerende plannen betekent. </antwoord>
      <antwoord nummer="3">De Maaswerken kunnen onderscheiden worden in een gedeelte Maasroute, Zandmaas en Grensmaas. De mogelijkheden tot versnelling van de projecten Maasroute en de Zandmaas zijn beperkt omdat de start van de uitvoering van de beide projecten reeds is voorzien in oktober 2003. Versnelling van de voorbereiding zal nauwelijks effectief zijn. Voor het project Grensmaas loopt de besluitvorming via het reguliere ruimtelijke spoor. Het verkorten van de besluitvorming via het stroomlijnen van de procedures is mijn inziens zeer wel mogelijk. De realisatie van de Maasroute en een deel van de Zandmaasmaatregelen geschiedt op basis van de in de Tracéwet opgenomen besluitvormingsprocedure. Daar biedt de rijksprojectenprocedure (zoals opgenomen in het voorstel van wet tot wijziging van de Wet op de Ruimtelijke Ordening in verband met de invoering van een rijksprojectenprocedure (RPP), Kamerstuk 27 178, nr. 12) geen oplossing voor versnelling van besluitvorming. Voor wat betreft (snelheid van) besluitvorming bevatten de Tracéwet en de rijksprojectenprocedure sterk vergelijkbare, en na inwerkingtreding van het RPP-voorstel in hoofdzaak gelijkluidende, regelingen. Voor de overige maatregelen wordt gebruik gemaakt van het reguliere ruimtelijke spoor. Dit betekent dat daar primair de provinciale staten van Limburg dienen te besluiten over de vastlegging van ruimtelijke maatregelen via het streekplan. Voor wat betreft de Zandmaas heeft vaststelling van het streekplan reeds plaatsgevonden. De Afdeling bestuursrechtspraak van de Raad van State zal in maart van dit jaar de beroepen tegen die streekplanvaststelling ter zitting behandelen. De vaststelling van het streekplan ter zake van de Grensmaas is vergevorderd; het ontwerp daarvan zal dit voorjaar worden vastgesteld. Voor wat betreft de vaststelling van deze streekplannen biedt de rijksprojectenprocedure – gezien de fase waarin de plannen zich bevinden – geen oplossing. Wel is het zeer wel denkbaar dat de rijksprojectenprocedure versnelling en vereenvoudiging kan brengen bij de aanvraag en verlening van de vele voor uitvoering van de Zandmaas (voor zover niet opgenomen in het Tracébesluit) en Grensmaas benodigde vergunningen en ontheffingen (verwezen zij ook naar de nota naar aanleiding van het verslag, Kamerstuk 27 178, nr. 5, blz. 6, alsmede naar de brief van de minister van Volkshuisvesting, Ruimtelijke Ordening en Milieubeheer van 30 oktober 2000, Kamerstuk 27 400 XI, nr. 33). Wil deze rijksprojectenprocedure van toepassing kunnen worden verklaard dan is het eerste vereiste dat de Eerste Kamer der Staten-Generaal instemt met het wetsvoorstel. Vervolgens zal het kabinet van oordeel moeten zijn dat sprake is van een project van nationaal en spoedeisend maatschappelijk belang. Naar ons oordeel voldoet de hoogwaterproblematiek in Limburg aan laatstgenoemd criterium. Het kabinet zal daarom op korte termijn met de provincie in overleg treden om de directe consequenties van het van toepassing verklaren van de rijksprojectenprocedure voor Limburg te bespreken. Met betrekking tot de vraag of het traject voor de Integrale Verkenning Maas naarvoren gehaald kan worden kan ik thans nog geen antwoord geven. Als opdrachtgever voor deze verkenning wacht ik het advies van de regionale stuurgroep af dat mij omstreeks 1 maart zal worden aangeboden. </antwoord>
      <antwoord nummer="4">Zie het antwoord op vraag 3. </antwoord>
      <antwoord nummer="5">Ik deel de mening dat de hoogwaterproblematiek een grensoverschrijdende problematiek is. Om die reden zijn reeds afspraken gemaakt met België en Frankrijk om zoveel mogelijk tot een geïntegreerde aanpak te komen. Ik heb u daarover onder andere geïnformeerd met de toezending van Actieplan hoogwater Maas. Wel ben ik tot het inzicht gekomen dat een grensoverschrijdende aanpak niet betekent dat de oplossing van de Nederlandse problematiek vooral in het buitenland gevonden kan worden. Veeleer is de situatie zo dat elk land met een eigen problematiek kampt, waarbij het verstandig is om zoveel mogelijk tot een op elkaar afgestemde hoogwaterbeschermingsstrategie te komen, waarbij er voor gewaakt wordt dat de oplossing van de problematiek op de ene plaats leidt tot een toename van de problematiek elders. Uitgangspunt is dat we de problemen niet naar benedenstrooms af mogen wentelen. In dat opzicht verwacht ik veel van de geïntensiveerde internationale samenwerking op het gebied van de hoogwaterbescherming. </antwoord>
      <noten afkomstig="antwoord"/>
   </antwoorden>
</kvr>
