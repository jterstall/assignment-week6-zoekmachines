<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over de toename van overgewicht bij kinderen. (Ingezonden 7 maart 2006); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25270
</item>
         <item attribuut="Inhoud">Vragen naar aanleiding van rapport 'Prevalentie van overgewicht en obesitas bij jeugdigen 4-15 jaar in de periode 2002-2004' van TNO en Vrije Universiteit Medisch Centrum, waaruit blijkt dat Nederlandse kinderen de afgelopen jaren 'beduidend dikker' zijn geworden. Dit zou een groot risico op ouderdomsdiabetes en hart- en vaatziekte inhouden.</item>
         <item attribuut="Rubriek">Gezondheidszorg (Ziekten en ziektepreventie) Welzijn (Jeugdigen)</item>
         <item attribuut="Trefwoorden">Jeugdgezondheidszorg Ziekten</item>
         <item attribuut="Vindplaats">Kamervragen met antwoord 2005-2006, nr. 1182, Tweede Kamer</item>
         <item attribuut="Vraagnr_bij_indiening">2050609140</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2006-04-04</item>
         <item attribuut="Datum_indiening">2006-03-07</item>
         <item attribuut="Document-id">KVR25270</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2517" allpagenumbers="2517 2518 2519" vetnummer="2050609140" code="0506tkkvr1182" lopendefooter="Tweede Kamer, vergaderjaar 2005–2006, Aanhangsel" filenaam="KVR25270" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1182" onderwerp="" indiendatum="2006-03-7">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-04-4">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met de uitkomsten van het onderzoek van TNO en het Vrije Universiteit Medisch Centrum (VUMC) dat Nederlandse kinderen de afgelopen jaren beduidend dikker zijn geworden? <voetnoot nummer="1"/>
      </vraag>
      <vraag nummer="2">Wat is uw mening over het feit dat gemiddeld veertien procent van de jongens en zeventien procent van de meisjes te dik is? </vraag>
      <vraag nummer="3" voetnoot="2">Wat vindt u van de bevinding uit het onderzoek dat het aantal schoolkinderen met overgewicht sinds een onderzoek uit 1997 is verdubbeld en dit aantal steeds sneller toeneemt? <voetnoot nummer="2"/>Deelt u de zorgen dat deze kinderen een groter risico lopen op het krijgen van ouderdomsdiabetes en hart- en vaatziekten? Zo ja, wat gaat u doen om dit te voorkomen? </vraag>
      <vraag nummer="4">Wat vindt u van de aanbeveling van de onderzoekers dat voor meisjes en jongens een aparte aanpak zou moeten gelden? Bent u bereid om deze aanbeveling op te volgen? </vraag>
      <vraag nummer="5">Waarom is er geen uniforme registratie door de jeugdgezondheidszorg om het effect van preventie en interventies in de aanpak van overgewicht te meten? Bent u voornemens om een dergelijke registratie in te stellen? </vraag>
      <vraag nummer="6" voetnoot="3">Welke verklaring heeft u voor het feit dat overgewicht steeds sneller toeneemt? Hoe verhoudt de toename van overgewicht zich tot het feit dat overgewicht door u is benoemd tot prioriteit voor de komende jaren? <voetnoot nummer="3"/>
      </vraag>
      <vraag nummer="7">Welke maatregelen heeft u sinds het onderzoek uit 1997 genomen om beweging bij jonge kinderen te stimuleren en een gezonde voedselkeuze te bevorderen? </vraag>
      <vraag nummer="8">Deelt u de mening dat uw maatregelen niet afdoende zijn gebleken? Welke concrete maatregelen gaat u treffen om het probleem van overgewicht terug te dringen? </vraag>
      <noten afkomstig="vraag">
         <noot nummer="1" titel="Prevalentie van overgewicht en obesitas bij jeugdigen 4–15 jaar in de periode 2002–2004">TNO rapport «Prevalentie van overgewicht en obesitas bij jeugdigen 4–15 jaar in de periode 2002–2004»</noot>
         <noot nummer="2">Vierde landelijke groeistudie 1997</noot>
         <noot nummer="3" titel="langer gezond leven">Preventienota «langer gezond leven», Kamerstuk 22 894, nr. 20</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ik had verwacht dat er een toename zou zijn, maar deze is hoger dan verwacht. In 1980 had 1 op de 15 kinderen van 4–14 jaar overgewicht (120.000 kinderen), in 1997 was dit al 1 op de 8 à 9 (236.000 kinderen). In de zes jaar daarna is dit verder toegenomen tot 1 op de 5 kinderen van (350.000 kinderen). Voor obesitas bleek de relatieve toename nog groter van 8000 in 1980 naar 32.000 in 1997 naar 74.000 in 2002–2004. Dit zijn zorgelijke ontwikkelingen. </antwoord>
      <antwoord nummer="3">Ja, ik deel de zorg. Vooral de toename van obesitas (ernstig overgewicht), die op sommige leeftijden zelfs is verdriedubbeld, is verontrustend. Met name obesitas gaat bij kinderen gepaard met een verhoogd risico op ouderdomsdiabetes en hart- en vaatziekten. Ik ben op de hoogte dat ook in Nederland ouderdomsdiabetes reeds bij een aantal kinderen is gediagnosticeerd. Bovendien is bij jongvolwassenen met obesitas in veel gevallen sprake van een voorstadium van ouderdomsdiabetes en risicofactoren voor harten vaatziekten. Om die reden vormt jeugd ook een belangrijke doelgroep in het overgewichtbeleid. Zowel in de communicatie en educatie als ook bij acties in het kader van het convenant overgewicht. Bovendien is door het kenniscentrum overgewicht (KCO) inmiddels het instrumentarium ontwikkeld om via de jeugdgezondheidszorg (JGZ), overgewicht vroegtijdig te kunnen signaleren, registreren en interventies aan te bieden. In samenwerking met het KCO zal worden bekeken hoe de ketenzorg verder kan worden versterkt. </antwoord>
      <antwoord nummer="4">Het is opmerkelijk dat met name bij de meisjes de toename al op jonge leeftijd, voor 4 jaar, begint en dat de toename bij de jongens met name vanaf 6 jaar toeneemt. Het is onduidelijk waarom bij meisjes de toename eerder plaatsvindt, nader onderzoek zal dit moeten uitwijzen. Preventie is voor beide groepen van belang, blijkbaar moet al voor de basisschoolleeftijd worden begonnen. Voor meisjes zal, in ieder geval voorlopig, specifiek aandacht nodig zijn. Daarbij zal ik gebruik maken van reeds beschikbare faciliteiten binnen de setting van de JGZ. </antwoord>
      <antwoord nummer="5">Er is een begin gemaakt om kinderen met overgewicht uniform te registreren binnen de JGZ middels het project van de Overgewichtmonitor. Hierdoor was het mogelijk om van 11 GGD’en (80.000 kinderen van 4–14 jaar) uniform gegevens over overgewicht te verzamelen. Uitbreiding van deze monitor naar andere GGD’en, en naar de groep van 0–4-jarigen is van belang. De uitbreiding en voortzetting van de monitor Overgewicht heeft mijn aandacht en is noodzakelijk om landelijk representatieve cijfers te genereren over de gehele leeftijdsgroep 0–19. </antwoord>
      <antwoord nummer="6">Eet- en beweeggedrag is moeilijk te veranderen in een omgeving die steeds uitnodigt tot ongezond eet- en beweeggedrag. Zowel op individueel niveau als op collectief niveau zullen maatregelen moeten worden getroffen en zowel psychosociale als omgevingsfactoren moeten worden veranderd om ouders en kinderen te ondersteunen en te stimuleren om gezond eet- en beweeggedrag te bevorderen. Daarvoor is een krachtige, meersporen aanpak noodzakelijk. Hiermee is een begin gemaakt. Zo hebben we het convenant overgewicht voor de brede maatschappelijke aanpak, communicatie en educatiematerialen specifiek gericht op de jeugd en de signalering, registratie en het aanbieden van interventies via JGZ. Een handicap is dat er vooralsnog weinig bewezen effectieve interventies op het gebied van overgewicht bestaan en dus wordt gewerkt met «best practices» (goede praktijkvoorbeelden). Daarnaast is de verwachting dat het enige tijd duurt voordat effecten van ingezet beleid tot zichtbaar (meetbaar) resultaat zullen lijden. Vandaar dat in de nieuwe preventienota overgewicht wederom één van de speerpunten is. Via de nota: «Tijd voor sport», wordt ook een flinke impuls gegeven aan bewegen door de jeugd. Rond de zomer zal ik een uitgewerkt Actieplan Sport en Bewegen aan u voorleggen. </antwoord>
      <antwoord nummer="7">Er zijn diverse maatregelen genomen waaronder: In 2002 is het Kenniscentrum Overgewicht (KCO) opgericht. Het KCO maakt kennis op het terrein van de etiologie, de preventie en behandeling van overgewicht toegankelijk en stimuleert onderzoek, waar nodig. Daarnaast is het KCO een vraagbaak voor professionals en heeft het een belangrijke schakelfunctie tussen professionals, organisaties en instituten die zich bezig houden met de aanpak van overgewicht. In samenwerking met het Vumc en het KCO is voor de JGZ, die alle kinderen op bepaalde contactmomenten ziet, een uniform signaleringsprotocol ontwikkeld en als vervolg daarop het overbruggingsplan (pakket van interventies). Een begin is gemaakt met de monitor Overgewicht door het Vumc in samenwerking met TNO. Binnen het beleidskader Grote Steden Beleid (GSB) 2005–2009, gericht op het terugdringen van gezondheidsachterstanden, zijn door vrijwel alle steden doelstellingen opgenomen voor de aanpak van overgewicht bij jongeren in achterstandswijken. Daarnaast is in 2005 de BOS-impuls ingesteld, waarbij BOS staat voor buurt, onderwijs en sport. De BOS-impuls wil jongeren met achterstanden op het gebied van bijvoorbeeld gezondheid, welzijn of onderwijs een steuntje in de rug geven. Laagdrempelige sport- of bewegingsactiviteiten kunnen deze jongeren stimuleren tot een gezondere levensstijl en probleemgedrag terugdringen. Veel gemeenten maken gebruik van deze regeling voor projecten gericht op het terugdringen van overgewicht. In januari 2005 heb ik samen met mijn collega van OCW en 8 maatschappelijke organisaties het convenant Overgewicht getekend. Hiermee is een brede, maatschappelijke aanpak van overgewicht gestart, gericht op het herstel van de energiebalans. Gekozen is voor een aanpak via de settings werk, school, thuis en recreatie. Activiteiten zijn gericht op het individu als ook op de omgeving. Ik heb u hierover in mijn brief van 27 oktober 2005 (VGP/PO 2629044) uitgebreid geïnformeerd. Inmiddels heb ik ook het overleg gestart met andere departementen om als rijksoverheid te komen tot een gezamenlijke aanpak van overgewicht. Hierbij wordt ook nut en noodzaak van wet- en regelgevende maatregelen nader onderzocht. Via de inzet van onder andere de gezondheidsbevorderende instituten (GBI’s) zijn er talrijke projecten gestart met als doel gezond eet- en beweeggedrag bij kinderen te stimuleren. Een groot aantal van deze projecten zijn te vinden op de websites van het convenant Overgewicht, het Kenniscentrum Overgewicht, NIGZ, Voedingscentrum en NISB. Van deze projecten is de effectiviteit, zeker op de lange termijn, nog niet altijd bekend. Goed evaluatie onderzoek is hierbij van belang. Daarnaast verwijs ik nog naar de massamediale campagnes «FLASH» en «Maak je niet Dik» (w.o. de balansdag). Tenslotte wordt via RIVM, TNO, ZONMw ingezet op de uitbreiding van de kennisbasis voor overgewicht en kosteneffectiviteit van interventies, hetgeen dient als basis voor vervolgmaatregelen. </antwoord>
      <antwoord nummer="8">Zie ook antwoord op vraag 6 en 7. Tevens verwijs ik naar mijn brief aan de voorzitter aan de Tweede Kamer van 23 maart jl. over de stand van zaken overgewichtbeleid. De meest recente cijfers van het CBS (POLS 2005) laten zien dat er geen verdere toename van overgewicht is bij volwassenen (vooral jong volwassen mannen en vrouwen, 20–35 jaar), de trend lijkt zich, voor het eerst sinds 1981, te stabiliseren. Of deze dalende trend zal doorzetten zullen we pas over een aantal jaren weten. Bij de groep 55+ is het aandeel overgewicht wel verder toegenomen. Samen met de nieuwste cijfers voor de jeugd betekent dit dat het ingezette beleid zal worden voortgezet en waar nodig versterkt. Belangrijke winst van het beleid tot nu toe vind ik het feit dat de urgentie van het probleem wordt gedeeld door andere organisatie en hen ook heeft aangezet tot actie. Ik verwacht in deze veel van het convenant overgewicht. Ik zal op vele fronten tegelijkertijd in actie moeten komen om een complex probleem als overgewicht aan te pakken. Dat kan niet alleen de overheid, dat moet samen. Met de tijd zal steeds duidelijker worden hoe mensen en middelen het beste kunnen worden ingezet. Tot die tijd ga ik door op de ingeslagen weg. </antwoord>
      <noten afkomstig="antwoord"/>
   </antwoorden>
</kvr>
