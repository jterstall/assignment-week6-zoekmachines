<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over mogelijk oplopende kosten van bezoek aan huisartsenpost. (Ingezonden 12 november 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19139
</item>
         <item attribuut="Inhoud">Vragen naar aanleiding van een bericht in de PZC van 31 oktober 2003 over oplopende tarieven van huisartsenposten per 1 januari 2004. Welke rol is er voor de overheid weggelegd ten aanzien van bereikbaarheid en betaalbaarheid van huisartsenzorg?</item>
         <item attribuut="Rubriek">Consument (Consumentenprijzen) Gezondheidszorg (Medische beroepen) Gezondheidszorg (Patiënten)</item>
         <item attribuut="Trefwoorden">Artsen Patiënten Prijzen</item>
         <item attribuut="Vindplaats">Kamervragen met antwoord 2003-2004, nr. 525, Tweede Kamer</item>
         <item attribuut="Vraagnr_bij_indiening">2030402890</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2003-12-19</item>
         <item attribuut="Datum_indiening">2003-11-12</item>
         <item attribuut="Document-id">KVR19139</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1119" allpagenumbers="1119 1120" vetnummer="2030402890" code="0304tkkvr525" lopendefooter="Tweede Kamer, vergaderjaar 2003–2004, Aanhangsel" filenaam="KVR19139" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="525" onderwerp="" indiendatum="2003-11-12">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-12-19">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u bekend met de signalen dat de kosten van een bezoek aan de huisartsenpost of een visite van de dienstdoende huisarts per 1 januari 2004 fors duurder worden? </vraag>
      <vraag nummer="2" voetnoot="1">Bent u ook geschrokken van het tarief van meer dan € 200 dat huisartsen in Noord- en Midden-Zeeland per 1 januari 2004 voor een visite in rekening gaan brengen? <voetnoot nummer="1"/>Kunt u aangeven waardoor deze stijging per 1 januari a.s. wordt veroorzaakt? </vraag>
      <vraag nummer="3">Op basis van welke gegevens en criteria gaat het College Tarieven Gezondheidszorg (CTG) over tot aanpassing van de tarieven van de huisartsenposten? Hoe verhoudt de bevriezing van de tarieven van de huisartsenposten zich tot de recente harmonisatie van het tarief van € 25 voor een telefonisch consult? Is er in uw ogen nog wel sprake van lokaal maatwerk voor wat betreft de tarieven van de diverse diensten van de huisartsenposten? </vraag>
      <vraag nummer="4">Kunt u aangeven hoe het onderzoek naar de ontwikkeling en de juistheid van de tarieven in de diverse regio’s tot op heden verloopt? Kunt u aangeven welke toekomstige rol u voor de overheid ziet weggelegd ten aanzien van de bereikbaarheid en de betaalbaarheid van de huisartsenzorg? </vraag>
      <noten afkomstig="vraag">
         <noot nummer="1" datum="2003-10-31" bron="PZC">PZC, 31 oktober 2003</noot>
      </noten>
   </vragen>
   <antwoorden aantal="4">
      <antwoord nummer="1">Ik ben bekend met het gegeven dat de kosten van een bezoek aan een huisartsenpost of een visite van een dienstdoende huisarts per 1 januari 2004 in het algemeen hoger worden. </antwoord>
      <antwoord nummer="2">Ik ben het met u eens dat bijna € 200 voor een visite een fors bedrag is. De tarieven voor avond, nacht en weekenddiensten liggen in hun algemeenheid op een hoog niveau. Dit is een gevolg van het gegeven dat de totale kosten van een huisartsenpost worden omgeslagen over het aantal consulten. In regio’s met weinig ingezetenen en/of weinig consulten betekent dat bijna per definitie een hoog tarief. De verhoging van sommige tarieven per 1 januari 2004 is een gevolg van de invoering van een vast landelijk tarief voor telefonisch consult en herhalingsrecept ad. € 25. Dat komt door een technische wijziging in de tarifering. De huisartsenpost heeft een begroting. De gemaakte kosten moeten worden terugverdiend. Daarom is er door huisartsenpost en (regionale) zorgverzekeraar een schatting gemaakt van het aantal consulten wat een dergelijke post per jaar levert. Voor een telefonisch consult en een herhalingsrecept wordt de halve consultprijs gerekend en voor een visite anderhalf maal de consultprijs. Omdat de kosten van een consult fors zijn, gemiddeld zo’n € 65 maar bij sommige posten dus fors hoger, is het tarief voor telefonische consultatie navenant hoog, gemiddeld € 32,50. Voor de patiënt is de hoogte van het tarief van een telefonisch consult vaak onbegrijpelijk. Om die patiënten tegemoet te komen is ervoor gekozen een vast landelijk tarief in te voeren van € 25. Gevolg daarvan is wel dat het ontstane verschil van gemiddeld € 7,50 moet worden omgeslagen over het tarief van consult en visite. Dit wordt dus per 1 januari 2004 hoger. De hoogte varieert en is mede afhankelijk van het aantal begrote (telefonische) consultaties. Voor de Huisartsendienstenstructuur Stichting Huisartsengeneeskunde Zeeland waar u op doelt betekent deze aanpassing een verlaging van € 56,75 naar € 25 per telefonisch consult. Met de wijziging in de bekostigingssystematiek van huisartsenposten per 1 januari 2004 komt het consult- en visitetarief te fungeren als sluittarief. Om een sluitende begroting te krijgen is het gevolg van deze wijziging dat de consult- en visitetarieven omhoog gaan. Voor voornoemde stichting betekent dat een stijging van het visitetarief van € 170,25 naar € 199,50. Mijn streven is er overigens op gericht deze bedragen omlaag te krijgen. Dat kan bijvoorbeeld door samenwerking tussen huisartsenposten en ambulanceposten te stimuleren. Zo dalen de kosten en daarmee ook de tarieven. </antwoord>
      <antwoord nummer="3">Het CTG geeft voor de huisartsenposten tariefbeschikkingen af op basis van door de posten en zorgverzekeraars – gezamenlijk overeengekomen – ingediende begrotingen. Bestaande begrotingen van de huisartsenposten – en daarmee tarieven – zijn, zoals u bekend, op mijn aangeven bevroren. Per 1 januari 2004 is er zoals hiervoor aangegeven een technische wijziging in de tarifering. Voor een telefonisch consult en een herhalingsrecept wordt tot 1 januari 2004 de halve consultprijs gerekend en voor een visite anderhalf maal de consultprijs. Met de invoering van het landelijk tarief voor een telefonisch consult is er alleen een verschuiving opgetreden tussen de verschillende tarieven. De totale gedeclareerde «opbrengst» is gelijk gebleven. Deze «opbrengst» is voor elke dienstenstructuur verschillend, en is gebaseerd op de kosten samenhangend met de lokale omstandigheden. Er is dus nog steeds sprake van lokaal maatwerk. </antwoord>
      <antwoord nummer="4">Er worden momenteel door het College voor zorgverzekeringen (CVZ) en de Inspectie voor de Gezondheidszorg (IGZ) onderzoeken uitgevoerd. Het onderzoek van het CVZ richt zich op de doelmatige inrichting en organisatie van de huisartsenposten. Het onderzoek van de IGZ richt zich op de kwaliteit van deze posten. De onderzoeken zullen naar verwachting eind februari respectievelijk eind april 2004 gereed zijn. Verder wordt in opdracht van de LHV een benchmarkonderzoek uitgevoerd. De uitkomsten daarvan verwacht ik eind dit jaar. Daarenboven zijn er steeds meer jaarstukken van de diverse huisartsenposten beschikbaar. Hiermee is er een goed inzicht in de inrichting, functionaliteit en kosten van deze organisaties. Met inachtneming van deze informatie zal het CTG per 1 juli 2004 overgaan tot normering. Wat betreft de rol die ik ten aanzien van de bereikbaarheid en de betaalbaarheid van de huisartsenzorg voor de overheid weggelegd zie, zou ik u willen verwijzen naar mijn standpunt zoals verwoord in mijn brief aan de Tweede Kamer inzake de toekomstbestendige eerstelijnszorg, (Kamerstuk 28 439, nr. 3). Deze brief heeft u onlangs bereikt. </antwoord>
      <noten afkomstig="antwoord"/>
   </antwoorden>
</kvr>
