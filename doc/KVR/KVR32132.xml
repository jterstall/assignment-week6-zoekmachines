<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van de leden Vietsch en Ten Hoopen (beiden CDA) aan de minister
van Economische Zaken over de aanbesteding van het Vlietland Ziekenhuis.
(Ingezonden 9 april 2008); Antwoord</item>
         <item attribuut="Bestand">15Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR32132</item>
         <item attribuut="Inhoud">Bij de aanbesteding van het Vlietland Ziekenhuis is gekozen voor de
duurste aannemer omdat de kwaliteit van die aannemer beter zou zijn.</item>
         <item attribuut="Rubriek">Bouw (Aanbestedingen)
Gezondheidszorg (Zorginstellingen)</item>
         <item attribuut="Trefwoorden">Aanbestedingen
Ziekenhuizen</item>
         <item attribuut="Vindplaats">Kamervragen met antwoord 2007-2008, nr. 2497, Tweede Kamer</item>
         <item attribuut="Vraagnr_bij_indiening">2070817180</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="CDA">Vietsch</persoon>
            <persoon partij="CDA">Ten Hoopen</persoon>
         </item>
         <item attribuut="Datum_reaktie">2008-05-22</item>
         <item attribuut="Datum_indiening">2008-04-09</item>
         <item attribuut="Document-id">KVR32132</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5123" allpagenumbers="5123 5124" vetnummer="2070817180" code="0708tkkvr2497" lopendefooter="Tweede Kamer, vergaderjaar 2007–2008, Aanhangsel" filenaam="KVR32132" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2497" onderwerp="" indiendatum="2008-04-9">
         <vrager partij="CDA" oorsprong="parlement">Vietsch</vrager>
         <vrager partij="CDA" oorsprong="parlement">Ten Hoopen</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2008-05-22">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte dat bij de aanbesteding van het Vlietland Ziekenhuis is gekozen voor de duurste in plaats van de goedkoopste aannemer omdat de kwaliteit van de aannemer beter zou zijn? <voetnoot nummer="1"/>
      </vraag>
      <vraag nummer="2" voetnoot="2">Wat vindt u van de volgende opmerking over de selectie en gunning van Kees de Krijger van EGM, het architectenbureau dat bouwdirectie voerde: «Het was zo subjectief als ik weet niet wat»? <voetnoot nummer="2"/>
      </vraag>
      <vraag nummer="3">Hoe verklaart u dat geen van de aannemers die de preselectie doorstaan hadden, geprotesteerd heeft tegen de conclusie bij de gunning dat zij kwalitatief zodanig veel slechter waren dan hun collega aan wie het werk gegund is, dat een prijsverschil van 23% gerechtvaardigd was? </vraag>
      <vraag nummer="4">Bent u bereid de NMa te vragen dit te onderzoeken en de Tweede Kamer op de hoogte te stellen van het antwoord van de NMa? </vraag>
      <noten afkomstig="vraag">
         <noot nummer="1">Rapport Slappe lagen, hard gelag, College bouw ziekenhuisvoorzieningen</noot>
         <noot nummer="2" titel="Een moeras van bouwfouten">Zorgvisie april 2008: «Een moeras van bouwfouten»</noot>
      </noten>
   </vragen>
   <antwoorden aantal="4">
      <antwoord nummer="1">Bij de aanbesteding van het Vlietland Ziekenhuis is gekozen voor de «economische meest voordelige aanbieding». Dit is een gangbaar gunningscriterium in het aanbestedingsrecht, waarbij naast de prijs, ook de kwaliteit in aanmerking wordt genomen. Het is waar dat deze manier van aanbesteden bij de aanbesteding van het Vlietland Ziekenhuis heeft geleid tot de duurste aanbieder. De reden dat bij de aanbesteding van het Vlietland Ziekenhuis is gekozen voor de duurste aanbieder komt door het feit dat aan de prijscomponent in het beoordelingssysteem een kleine rol was toebedeeld. Het College Bouw zorginstellingen (Bouwcollege), dat krachtens de wet belast is met de vergunningverlening voor de bouw van intramurale zorginstellingen, heeft achteraf goedkeuring voor de aanbestedingsprocedure gegeven en een vergunning verleend. Het Bouwcollege heeft zich daarbij beperkt tot een procesbeoordeling en de vraag of het aanbestedingsresultaat binnen het budget is gebleven. Het Bouwcollege heeft de aanbestedingsprocedure niet inhoudelijk beoordeeld. </antwoord>
      <antwoord nummer="2">De opmerking van Kees de Krijger betreft niet de procedure van de uiteindelijke gunning, maar de voorselectie. In de voorselectie van deze aanbestedingsprocedure werd het aantal aangeschreven kandidaten teruggebracht van tien kandidaten naar vijf kandidaten. Dit is niet ongebruikelijk en heeft als voordeel dat de lasten voor de aanbestedende dienst en de bedrijven worden beperkt. De selectie van de vijf inschrijvers kwam tot stand naar aanleiding van een selectiegesprek. De heer De Krijger gaf met zijn opmerking aan dat het zijn persoonlijke mening is dat het houden van selectiegesprekken om tot een verdere selectie te komen «altijd een heel subjectief proces is.» Het op basis van gesprekken selecteren in de voorfase is volgens de aanbestedingsregels toegestaan. De Onderzoekscommissie heeft in haar rapport ook kritiek gegeven op de aanbestedingsprocedure in zijn geheel en geeft aan dat de selectie van de vijf inschrijvers per discipline «louter en alleen» op basis van een selectiegesprek heeft plaatsgevonden. Toch weerspreekt de commissie dat er aanwijzingen zijn dat de aanbestedingsprocedure subjectief is verlopen. Meerdere personen hebben in de uiteindelijke gunning onafhankelijk van elkaar de aanbieders beoordeeld en de Onderzoekscommissie geeft in haar rapport aan dat zij geen signalen heeft gekregen dat dit niet correct is verlopen. Door meerdere personen een oordeel te laten geven wordt voorkomen dat de selectiebeslissing willekeurig wordt. </antwoord>
      <antwoord nummer="3">Na de waardering op basis van kwaliteit was er een verschil tussen de nummer één en de nummer twee van 70 punten, dit is de 23% waarover in het rapport wordt gesproken. Dit betreft dus niet een prijsverschil, maar is een verschil in kwaliteit. Ik ben niet bekend met de afweging die de aannemers hebben gemaakt om niet te protesteren tegen de gunning. </antwoord>
      <antwoord nummer="4">Er bestaat voor de NMa geen aanleiding of aanwijzing op basis van het rapport «Slappe lagen, hard gelag» van de Onderzoekscommissie van het Vlietland ziekenhuis om aan te nemen dat de Mededingingswet is overtreden door de deelnemende partijen aan het bouwkundige deel van de aanbesteding. Hoewel het opmerkelijk is, dat de duurste aanbieder is gekozen, is er geen aanleiding te veronderstellen dat de Mededingingswet is overtreden. De NMa ziet op basis van de in het rapport genoemde informatie dan ook geen aanleiding om een onderzoek in te stellen. </antwoord>
      <noten afkomstig="antwoord"/>
   </antwoorden>
</kvr>
