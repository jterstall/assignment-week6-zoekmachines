<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schutte (GPV) over geweld tegen politiemensen. (Ingezonden 15 januari 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6559
</item>
         <item attribuut="Rubriek">Criminaliteit en openbare orde (Politie)</item>
         <item attribuut="Trefwoorden">Openbare orde en veiligheid Politie</item>
         <item attribuut="Vindplaats">Kamervragen met antwoord 1997-1998, nr. 754, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GPV">Schutte</persoon>
         </item>
         <item attribuut="Datum_reaktie">1998-02-24</item>
         <item attribuut="Datum_indiening">1998-01-15</item>
         <item attribuut="Document-id">KVR6559</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1539" allpagenumbers="1539 1540" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6559" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="754" onderwerp="" indiendatum="1998-01-15">
         <vrager partij="GPV" oorsprong="parlement">Schutte</vrager>
         <vraagt-aan/>
      </vraagdata>
      <antwoorddata antwoorddatum="24 februari 1998) Zie ook Aanhangsel Handelingen nr. 675, Vergaderjaar 1997–1998">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u van oordeel dat geweld tegen politiemensen een ernstige en onaanvaardbare aantasting is van het overheidsgezag? </vraag>
      <vraag nummer="2">Deelt u de opvatting, dat de overheid zich bijzonder moet inspannen om maatregelen te nemen die noodzakelijk zijn om het gezag van en het respect voor de politie te handhaven? </vraag>
      <vraag nummer="3">Acht u het in het kader van een breder beleid ten aanzien van het bestrijden en voorkomen van geweld en gelet op de ernst van het feit niet gerechtvaardigd, de strafmaat voor mishandeling te verdubbelen van twee naar vier jaren, ingeval sprake is van mishandeling van een ambtenaar gedurende of ter zake van de rechtmatige uitoefening van zijn bediening, zoals in artikel 304 Sr sub 2 is omschreven? </vraag>
      <vraag nummer="4">Hoe beoordeelt u het bijkomend effect van een dergelijke strafverzwaring, dat ingeval van mishandeling van een politieambtenaar de dader in voorlopige hechtenis kan worden genomen, hetgeen thans onmogelijk is omdat dit delict als regel slechts met een gevangenisstraf van ten hoogste twee jaar en acht maanden kan worden bestraft? </vraag>
      <vraag nummer="5">Kunt u meedelen welke strafmaxima in de ons omringende landen worden gebruikt indien sprake is van mishandeling van een overheidsdienaar bij de uitoefening van zijn functie, als omschreven in art. 300, lid 1 juncto art. 304, sub 2 Sr.? </vraag>
      <vraag nummer="6">Bent u bereid in aanvulling op het door de minister van Binnenlandse Zaken te verrichten onderzoek naar de aard en omvang van het geweld tegen Nederlandse politiemensen, te onderzoeken welke wettelijke mogelijkheden denkbaar zijn om het geweld tegen politiemensen in te dammen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Geweld tegen politiemensen is ernstig en onaanvaardbaar doch behoeft, indien daartegen adequaat wordt opgetreden, niet tot een aantasting van het overheidsgezag te leiden. </antwoord>
      <antwoord nummer="2">Ja. Het gezag van en respect voor de politie vormen belangrijke pijlers van onze rechtsstaat. Indien dit gezag en respect aangetast worden is het mede de taak van de overheid om dit te herstellen. Daarom kent het beleid van het openbaar ministerie als uitgangspunt dat ieder geweldsdelict tegen een politiefunctionaris dat optreedt in de rechtmatige uitoefening van zijn bediening, wordt vervolgd. </antwoord>
      <antwoord nummer="3" voetnoot="1">Reeds eerder <voetnoot nummer="1"/>hebben mijn ambtgenoot van Binnenlandse Zaken en ik aan de Kamer bericht dat wij de strafmaat, die toegepast kan worden bij geweldsdelicten tegen politiefunctionarissen, voldoende hoog achten en dat er geen aanleiding bestaat voor een verhoging van de strafmaxima met het oog op het terugdringen van het geweldgebruik tegen politiefunctionarissen. Voor strafrechtelijke vervolging biedt de wet voldoende mogelijkheden. Zie met name de strafverzwaringsfactor in de artikelen 300 tot en met 304 van het Wetboek van Strafrecht, alsmede de ambtsdwang- en wederspannigheidsdelicten in de artikelen 179 tot en met 184 van het Wetboek van Strafrecht. Bij het misdrijf bedreiging met geweld, geuit tegen een politiefunctionaris, kent de wet geen strafverzwarende factor. In het algemeen zal evenwel het feit, dat de bedreiging is geuit tegen een politiefunctionaris in de uitoefening van zijn werk, door het openbaar ministerie als een strafverzwarende omstandigheid worden aangemerkt. Voor een verdere verhoging van de strafmaxima met het oog op het terugdringen van het geweldsgebruik tegen de politiefunctionarissen, is dan ook geen aanleiding. De politiebond ACP heeft mij recent per brief om aandacht gevraagd inzake de doorlooptijden en het strafvorderingsbeleid in dit soort zaken. Ik heb inmiddels het openbaar ministerie verzocht om hierover in contact te treden met de ACP. Overigens is ook de ACP van mening dat de strafmaat die toegepast kan worden bij geweld tegen politiemensen toereikend is. </antwoord>
      <antwoord nummer="4">In z’n algemeenheid acht ik voorlopige hechtenis een te zwaar dwangmiddel voor eenvoudige mishandeling, ook wanneer deze mishandeling is gericht tegen een politiefunctionaris. Mij is ook niet gebleken dat het gebrek aan deze bevoegdheid in voorkomende gevallen het onderzoek belemmert. </antwoord>
      <antwoord nummer="5">In de Franse Nouveau Code Pénal 1996/1997 (art. 222-13 sub 4) staat op mishandeling van een politiefunctionaris die daardoor hooguit acht dagen niet of gedeeltelijk niet in staat is om te werken, 3 jaar celstraf en maximaal 300 000 F. Beide maxima, celstraf en financiële boete, kunnen gelijktijdig worden opgelegd. Duitsland kent geen strafverzwaring voor mishandeling van een overheidsambtenaar. Wel kan naast mishandeling tevens verzet tegen een overheidsambtenaar ten laste gelegd worden. Het Strafgesetzbuch 1997, BT Sechster Abschnitt, Paragraph 223 (Körperverletzung) stelt voor lichamelijke mishandeling dan wel aantasting van de gezondheid van een ieder (burger of politieman) een maximum straf van 5 jaar. Paragraph 113 (Widerstand gegen Vollstreckungsbeamte) stelt daarnaast voor verzet tegen een ambtenaar met geweld dan wel bedreiging met geweld een maximum straf van 2 jaar. Bij beide kan in plaats van celstraf een geldboete worden opgelegd. De Duitse wet gaat (binnen de bandbreedte van 2 tot 10 000 DM per dag) uit van het netto inkomen van de verdachte per dag in de plaats van een dag celstraf (AT Dritter Abschnitt, Erster Titel, Paragraph 40). De maximum straf in Duitsland voor mishandeling is hoger dan de maximum straf voor eenvoudige mishandeling in Nederland. Daar staat tegenover dat in Nederland de maximumstraf voor wederspannigheid hoger is: 4 jaar of geldboete van de vierde categorie (art. 180 jo 181 sub 2 wetboek van Strafrecht) indien er sprake is van enig lichamelijk letsel. Ik teken hierbij aan dat ik geen inzicht heb in het strafvorderings- en toemetingsbeleid in genoemde landen. </antwoord>
      <antwoord nummer="6">Zoals uit het bovenstaande blijkt, ben ik van mening dat de huidige wettelijke mogelijkheden in principe geen knelpunt vormen bij het tegengaan van geweld tegen politiefunctionarissen. Om die reden acht ik het niet opportuun nu reeds een (afzonderlijk) onderzoek in te stellen naar een vergroting van het wettelijk arsenaal voor de bestrijding van geweld tegen politiefunctionarissen, naast het onderzoek naar de aard en de omvang van geweld tegen Nederlandse politiefunctionarissen, dat thans in opdracht van mijn ambtgenoot van Binnenlandse Zaken wordt verricht. Voorts is een Ministeriële werkgroep bezig om op korte termijn te bezien of en zo ja welke maatregelen genomen moeten worden ten aanzien van agressie en geweld op straat. De bevindingen van deze werkgroep wil ik mede bezien in het licht van geweld tegen politiemensen. </antwoord>
      <noten afkomstig="antwoord">
         <noot nummer="1">Ik refereer aan de brief van collega Dijkstal mede namens mij van 6 oktober 1997 in antwoord op kamervragen 2969716180 van het lid Gabor en aan mijn brief van 1 oktober 1997 mede namens collega Dijkstal in antwoord op kamervragen 2969715690 van het lid Vos, beide inzake geweld tegen politiemensen</noot>
      </noten>
   </antwoorden>
</kvr>
