<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M.B. Vos (GroenLinks) aan de minister van Landbouw, Natuurbeheer en Visserij over diertransporten. (Ingezonden 13 maart 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13550
</item>
         <item attribuut="Inhoud">Aanvullende vragen over controle op diertransport, met name over betrokkenheid van Nederlandse bedrijven bij overtredingen aan de Luxemburgs-Duitse grens (zie eerdere vragen van Kamerlid M.B. Vos; Aanhangsel Handelingen nr. 1385, Vergaderjaar 1999-2000).</item>
         <item attribuut="Rubriek">Veeteelt (Dierenvervoer)</item>
         <item attribuut="Trefwoorden">Dierenvervoer Rechtshandhaving</item>
         <item attribuut="Vindplaats">Kamervragen met antwoord 2000-2001, nr. 1075, Tweede Kamer</item>
         <item attribuut="Vraagnr_bij_indiening">2000107790</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="GroenLinks">M.B. Vos</persoon>
         </item>
         <item attribuut="Datum_reaktie">2001-04-20</item>
         <item attribuut="Datum_indiening">2001-03-13</item>
         <item attribuut="Document-id">KVR13550</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2235" allpagenumbers="2235 2236" vetnummer="2000107790" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13550" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1075" onderwerp="" indiendatum="2001-03-13">
         <vrager partij="GroenLinks" oorsprong="parlement">M.B. Vos</vrager>
         <vraagt-aan>de minister van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2001-04-20">
         <antwoorder functie="minister" ministerie="Landbouw, Natuurbeheer en Visserij">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u de gegevens van de Luxemburgse douane <voetnoot nummer="1"/>over dierentransporten, waaruit blijkt dat alle 12 belangrijkste overtredingen bij Dudelange (de grens tussen Luxemburg en Frankrijk) Nederlandse bedrijven betreffen? </vraag>
      <vraag nummer="2">Weet u dat bij deze 12 overtredingen geconstateerd is dat er 1698 dieren meer werden vervoerd dan toegestaan en dat dit voor 173 dieren zulke ernstige gevolgen met zich meebracht dat zij afgemaakt moesten worden? </vraag>
      <vraag nummer="3">Bent u op de hoogte van de aard van de overtredingen, namelijk dat niet voldaan was aan minimale standaarden voor veetransport als voldoende voer en drinken en ruimte? </vraag>
      <vraag nummer="4">Weet u dat Luxemburgse douane de Nederlandse Inspectiedienst heeft ingelicht? </vraag>
      <vraag nummer="5">Klopt het dat de Nederlandse inspectiedienst tot op heden niet heeft gereageerd op de meldingen van de Luxemburgse douane? Zo ja, waarom niet? Is de inspectiedienst niet verplicht te reageren op meldingen van de douane, ingevolgde de EU-verordeningen 91/628/CEE (19 november 1991) en 85/29/CE (10 juni 1995)? </vraag>
      <vraag nummer="6">Heeft de inspectiedienst stappen ondernomen tegen de overtreders? Zo ja, welke? Zo neen, waarom niet? Is bijvoorbeeld overwogen om bedrijven die herhaaldelijk in de fout zijn gegaan de vergunning te ontnemen, hetgeen toegestaan is in de hierboven genoemde EU-verordening 85/29/CE? </vraag>
      <vraag nummer="7">Wat voor maatregelen wilt u ondernemen om de misstanden in de veetransporten begaan door Nederlandse transporteurs tegen te gaan en te verhelpen? </vraag>
      <vraag nummer="8" voetnoot="2">Zijn de nu gesignaleerde overtredingen voor u reden om alsnog met aanvullende maatregelen te komen, iets waar u in uw antwoorden op eerdere kamervragen van mij <voetnoot nummer="2"/>nog niet toe bereid was? Zo neen, waarom niet? </vraag>
      <vraag nummer="9">Kunt u de Kamer een brief doen toekomen waarin u uw beleid ten aanzien van veetransporten uiteen zet, zowel in de nationale als internationale context, met daarin ook aandacht voor hoe u wilt omgaan met de recent geconstateerde overtredingen door Nederlandse bedrijven? </vraag>
      <noten afkomstig="vraag">
         <noot nummer="1">Zie Aanhangsel Handelingen nr. 1385, Vergaderjaar 1999–2000</noot>
      </noten>
   </vragen>
   <antwoorden aantal="8">
      <antwoord nummer="1">Mij heeft in het jaar 2000 een aantal Luxemburgse klachten bereikt over te zware belading van Nederlandse veewagens. De grensovergang bij Dudelange wordt veelal door Nederlandse veevervoerders gebruikt, omdat deze voor hen als de beste route naar Italië en Frankrijk wordt beschouwd. Vervoerders uit andere landen maken voor diertransporten minder intensief gebruik van deze grensovergang. </antwoord>
      <antwoord nummer="2">Ja. </antwoord>
      <antwoord nummer="3">De Luxemburgse Douane heeft de Rijksdienst voor de keuring van Vee en Vlees (RVV) op de hoogte gebracht van een aantal transporten, waarbij het maximaal in Luxemburg toegestane terreingewicht van vrachtwagens werd overschreden. De Nederlandse Wegenverkeerswet staat een maximaal terreingewicht van 50 ton toe, terwijl in Luxemburg het maximum op 44 ton ligt. Dientengevolge hebben de Luxemburgse autoriteiten een aantal van de dieren van de vrachtwagens gehaald en deze laten slachten. Het Nederlandse bedrijfsleven is door de RVV recentelijk nog eens nadrukkelijk op dit verschil in toegelaten terreingewicht van de vrachtwagen gewezen. In één geval is geconstateerd dat er in Luxemburg sprake was van overbelading, terwijl op het moment van certificering van het transport in Nederland hiervan geen sprake was. Dientengevolge moet er sprake zijn geweest van bijlading. De RVV heeft recentelijk de Luxemburgse autoriteiten aangespoord bij dergelijke overtredingen ter plekke vervolging in te stellen, aangezien het strafbare feit buiten de Nederlandse bevoegdheid plaatsvindt. In één geval is geconstateerd dat een Nederlandse dierenarts een te hoge beladingsgraad bij certificering van het transport heeft toegestaan. Deze dierenarts is daarop aangesproken. </antwoord>
      <antwoord nummer="4">Ja, de Luxemburgse overheid heeft de RVV op de hoogte gesteld. </antwoord>
      <antwoord nummer="5 en 6">Overtredingen, ook die waarvan de Luxemburgse overheid mij op de hoogte stelt, worden – mede gelet op Europese verplichtingen – altijd door de RVV en/of de Algemene Inspectiedienst (AID) onderzocht. Bij geconstateerde overtredingen, inclusief overtredingen begaan in het buitenland, wordt stelselmatig onderzoek uitgevoerd bij de betrokken handelaar/exporteur. Indien mogelijk wordt proces-verbaal opgemaakt tegen betrokken transporteur. Bij herhaling volgt een officiële waarschuwing, waarna de transportvergunning wordt geschorst of ingetrokken. Recentelijk is een exporteur officieel gewaarschuwd dat bij een volgende overtreding van de Europese reis- en rusttijden zijn transportvergunning wordt geschorst of ingetrokken. </antwoord>
      <antwoord nummer="7">Ten opzichte van 2000 heb ik in 2001 het aantal reguliere controles op vervoer van dieren door de AID verhoogd en ik heb de AID opdracht gegeven in 2001 een aanvullende steekproef uit te voeren naar de naleving van het Besluit dierenvervoer. In lijn met de aanbevelingen uit het evaluatieverslag van de Europese Commissie over uitvoering van de Transportrichtlijn 91/628/EEG, werken de AID en de RVV aan harmonisatie en optimalisatie van de handhaving en controle. </antwoord>
      <antwoord nummer="8">Met de bovenstaande, nu in de praktijk toegepaste, maatregelen kunnen de overtredingen systematisch worden aangepakt en lijkt het vooralsnog niet nodig andere maatregelen te nemen. </antwoord>
      <antwoord nummer="9">De vereisten waaraan het transport nationaal en internationaal moet voldoen, zijn duidelijk neergelegd in nationale en Europese regelgeving. In Europees verband is de Nederlandse inzet steeds geweest om te komen tot verkorting van de transportduur en verbetering van uitrusting en omstandigheden tijdens het vervoer van dieren. Het beleid op het vervoer van dieren maakt voorts deel uit van het beleid voor dierenwelzijn. Medio 2001 zal ik de nota Dierenwelzijn uitbrengen. Daarin zal ook het beleid ten aanzien van het transport van dieren, zoals reeds op hoofdlijnen beschreven in de nota Voedsel en Groen, worden opgenomen. </antwoord>
      <noten afkomstig="antwoord"/>
   </antwoorden>
</kvr>
