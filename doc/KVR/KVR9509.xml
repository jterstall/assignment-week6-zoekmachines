<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over de ambulancedienst op Texel. (Ingezonden 12 mei 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9509
</item>
         <item attribuut="Inhoud">Vragen over het feit dat er vanaf 1 juni 1999 onvoldoende personeel beschikbaar is om de tweede ambulance op Texel paraat te houden.</item>
         <item attribuut="Rubriek">Gezondheidszorg (Overig)</item>
         <item attribuut="Trefwoorden">Ambulancevervoer Texel</item>
         <item attribuut="Vindplaats">Kamervragen met antwoord 1998-1999, nr. 1501, Tweede Kamer</item>
         <item attribuut="Vraagnr_bij_indiening">2989912880</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">1999-06-07</item>
         <item attribuut="Datum_indiening">1999-05-12</item>
         <item attribuut="Document-id">KVR9509</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2997" allpagenumbers="2997 2998" vetnummer="2989912880" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9509" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1501" onderwerp="" indiendatum="1999-05-12">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-06-7">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Kunt u bevestigen dat er vanaf 1 juni 1999 onvoldoende personeel beschikbaar zal zijn om de tweede ambulance op Texel paraat te houden? </vraag>
      <vraag nummer="2">Is de oorzaak gelegen in een CAO-geschil wat al ontstaan is in 1995? </vraag>
      <vraag nummer="3">Heeft u medio december 1997 harde toezeggingen gedaan aan de Ambulancedienst Texel inzake verrekening van de openstaande loonvordering over de jaren 1995, 1996 en 1997? </vraag>
      <vraag nummer="4">Is aan de door u gestelde voorwaarde, – te weten het aangaan van een samenwerkingsverband met de regio Noord Holland Noord met als einddoel de vorming van een Regionale Ambulancevoorziening (RAV) –, reeds geruime tijd geleden voldaan? </vraag>
      <vraag nummer="5">Waarom bent u uw toezeggingen (nog) niet nagekomen? </vraag>
      <vraag nummer="6">Bent u in een gesprek op 8 februari jl. en bij schrijven van 10 maart jl. van de Ambulancedienst Texel op de hoogte gebracht van de steeds nijpender wordende situatie? </vraag>
      <vraag nummer="7">Deelt u de opvatting dat, mede gelet op het komende toeristenseizoen, het per 1 juni 1999 niet meer inzetbaar zijn van de tweede ambulance de patiëntenzorg op Texel in gevaar zal brengen? Zo neen, wilt u uw antwoord motiveren? </vraag>
      <vraag nummer="8">Zo ja, zult u ruim voor 1 juni a.s. een oplossing bieden voor de onderhavige problematiek in lijn met uw toezeggingen van december 1997? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Met zijn brief van 7 mei 1999 heeft de directeur van de Ambulancedienst Texel laten weten dat de medewerkers van de Ambulancedienst Texel in samenwerking met de Bedrijvenbond CNV hebben besloten om per 1 juni 1999 hun werkzaamheden alleen nog conform de CAO te zullen uitvoeren en dat hij daardoor is gedwongen te besluiten de tweede ambulance per 1 juni 1999 stil te zetten. </antwoord>
      <antwoord nummer="2">Een ambulancedienst moet zo zijn georganiseerd dat onder normale omstandigheden een ambulance binnen 15 minuten ter plaatse moet kunnen zijn. Dat kan – afhankelijk van de productie – door middel van parate diensten (= bemanning op de post aanwezig) of door middel van zogeheten piket- of bereikbaarheidsdiensten (= bemanning beschikbaar op oproepbasis). Op Texel doet zich het feit voor dat er volgens het provinciale spreidingsplan ambulancevervoer op Texel twee ambulances moeten staan. Uit de productiegegevens van Ambulancedienst Texel over 1997 blijkt echter dat er in totaal 658 ritten werden gemaakt, waarvan 119 door de tweede ambulance. Dat betekent dat – los van eventuele seizoensinvloeden – de tweede ambulance voor gemiddeld slechts 2 à 3 keer per week wordt ingezet. Dit biedt volgens de geldende beleidsregels van het COTG onvoldoende basis voor een parate status van de tweede ambulance, zodat slechts een bereikbaarheidsdienst wordt gehonoreerd. De CAO voor particuliere ambulancediensten geeft echter aan dat er geen bereikbaarheidsdiensten mogen zijn op maandag tot en met vrijdag van 08.00u tot 17.00u. Deze discrepantie tussen CAO en aanvaardbare kosten in de ambulancezorg is voorzover mij bekend eerst in 1997 aangekaart. </antwoord>
      <antwoord nummer="3, 4 en 5">Naar aanleiding van ambtelijk overleg met de Provincie Noord-Holland en het CNV heb ik in een brief van 15 december 1997 aan de Ambulancedienst Texel laten weten dat ik bereid ben mee te werken aan een oplossing. Ik heb aangegeven bereid te zijn het COTG te verzoeken de openstaande loonvordering over de jaren 1995, 1996 en 1997 te verrekenen en om bij de vaststelling van het budget voor 1998 uit te gaan van de beschikbaarheid van twee ambulances op Texel. Daarbij teken ik aan dat het COTG gehouden zou zijn een dergelijk verzoek aan de geldende beleidsregels te toetsen. Een oplossing van het knelpunt zou echter zoveel mogelijk bezien moet worden in de context van het beleid ten aanzien van de vorming van regionale ambulancevoorzieningen. Bovendien was – en is – er naar mijn mening gelet op het zeer beperkte aantal ritten op Texel onvoldoende basis voor een zelfstandige ambulancedienst op Texel. Ik heb daarom aan het doen van een verzoek aan het COTG de voorwaarde verbonden dat Ambulancedienst Texel alles doet wat in zijn vermogen ligt om op korte termijn een samenwerkingsverband aan te gaan met de ambulancediensten in de regio Noord-Holland Noord, met als einddoel de vorming van een regionale ambulancevoorziening. Eerst met zijn brief van 17 februari 1999 heeft Ambulancedienst Texel aan mij laten weten steeds bereid te zijn geweest om aan deze voorwaarde te voldoen. Naar aanleiding van die reactie zou ik mijn verzoek aan het COTG kunnen doen. In de tussentijd echter (juni 1998) heeft Ambulancedienst Texel bij het COTG verzocht om een aanpassing van het tarief van de ambulancedienst. Het COTG heeft in december 1998 het verzoek afgewezen. Tegen dit besluit is Ambulancedienst Texel bij het COTG in bezwaar gegaan. Vervolgens heeft Ambulancedienst Texel het COTG verzocht om uitstel voor de indiening van de nadere motivering van zijn bezwaarschrift. Tot tweemaal toe is daarna nogmaals om uitstel verzocht. Gelet op het feit dat het COTG reeds een besluit had genomen over het vaststellingsverzoek van de Ambulancedienst Texel en Ambulancedienst Texel een bezwaarprocedure had ingesteld bij het COTG, zou een brief van mij aan het COTG op dat moment geen zin meer hebben. Ik heb dit aan Ambulancedienst Texel schriftelijk laten weten op 6 april 1999. </antwoord>
      <antwoord nummer="6">Op 8 februari 1999 heeft ambtelijk overleg plaatsgevonden met de Provincie Noord-Holland. In dit overleg werd geconcludeerd dat het beter ware eerst de behandeling van het bezwaar bij het COTG en het eventuele beroep bij het College van Beroep voor het Bedrijfsleven af te wachten. Op 10 maart 1999 heeft Ambulancedienst Texel aangegeven dat «de steeds nijpender wordende situatie waarin de dienst komt te verkeren ten spoedigste afgehandeld dient te worden». </antwoord>
      <antwoord nummer="7 en 8">Gedurende de afgelopen jaren heb ik geen signalen gekregen dat de kwaliteit van de ambulancezorg op Texel te wensen over liet. Door het besluit van Ambulancedienst Texel om per 1 juni 1999 de tweede ambulance stil te zetten ontstaat echter een situatie waar ik mij zorgen over maak. Door de Centrale Post Ambulancevervoer Noord-Holland Noord en de GGD Kop van Noord-Holland zijn inmiddels maatregelen genomen om de ambulancezorg op Texel te kunnen continueren. Gelet op de algemeen geldende procedures in het kader van de Wet Tarieven Gezondheidszorg, is het aan de Ambulancedienst Texel om zo snel mogelijk de bezwaarprocedure bij het COTG voort te laten zetten. Ten aanzien van een structurele oplossing voor de ambulancezorg op Texel wil ik het volgende opmerken. In 1998 is een nieuwe budgetsystematiek ingevoerd waarbij de beschikbaarheidsfunctie deels wordt gehonoreerd door middel van een vast bedrag per aanhangsel (in feite per in de vergunning toegestane ambulance). In het budget voor 1998 wordt dus al rekening gehouden met het feit dat het provinciale spreidingsplan bepaalt dat er twee ambulances op Texel moeten zijn. De feitelijke beschikbaarheid van de ambulances (door middel van een parate dienst of door middel van een bereikbaarheidsdienst) is iets dat door de ambulancedienst zelf verder moet worden ingevuld. Het huidige budgetsysteem voor de ambulancezorg wordt op dit moment door het COTG herzien op basis van een onderzoek dat in 1998 door KPMG Management Consulting in opdracht van de Landelijke Federatie Ambulancezorg is uitgevoerd. Op basis van de uitkomsten van het onderzoek, en – vooruitlopend op besluitvorming door het COTG – informatie van het COTG, zijn er voldoende aanwijzingen dat er in de per 1 januari 2000 te wijzigen budgetsystematiek, voor Texel sprake zal zijn van een belangrijke budgetophoging. Los van het feit dat de vorming van regionale ambulancevoorzieningen onderdeel is van mijn beleid en dat van de ambulancesector en de zorgverzekeraars, is het juist voor landelijke gebieden – en zeker ook voor de Waddeneilanden – een voorwaarde om binnen de gegeven budgettaire kaders verantwoorde ambulancezorg te kunnen blijven leveren. Een regionale ambulancevoorziening zal naar mijn overtuiging voor Texel betere mogelijkheden kunnen bieden om zodanige alternatieven te kunnen ontwikkelen voor een parate tweede ambulance dat binnen aanvaardbare kosten toch verantwoorde zorg voor acute patiënten geleverd kan blijven worden. </antwoord>
      <noten afkomstig="antwoord"/>
   </antwoorden>
</kvr>
