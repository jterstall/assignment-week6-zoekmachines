<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van lid Van Leeuwen (CDA) op 19 februari 2007 meegedeeld aan de minister van Sociale Zaken en Werkgelegenheid inzake de toezegging om werknemers met een arbeidsongeschiktheidspercentage tot 35% (de zogenaamde 35-minners) te zullen monitoren.; Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27289
</item>
         <item attribuut="Inhoud">Vragen naar de stand van zaken van de maatregelen genomen na toezeggingen in Eerste Kamer op 20 november 2005 en 20 juni 2006 (zie Handelingen Eerste Kamer 1 november 2005, blz. 4-209 en 20 juni 2006, blz. 32-1527), nu zou blijken dat meer dan de helft van de werknemers met een arbeidsongeschiktheidspercentage van 35% of minder (de '35-minners') niet is gereïntegreerd en veelal is ontslagen. Indiener wil weten of de minister er in zijn antwoord op 20 juni 2006 aan de leden mevrouw Westerveld en mevrouw van Leeuwen vanuit is gegaan dat er ook afspraken zouden worden gemaakt in de cao's. Wat hebben de gesprekken van de minister met het bedrijfsleven opgeleverd?</item>
         <item attribuut="Rubriek">Arbeid (Arbeidsbemiddeling) Inkomen en rechtspositie (Arbeidsovereenkomsten en CAO's) Sociale zekerheid (Arbeidsongeschiktheidsvoorzieningen (Ziektewet, WAO, IOAW, IOAZ, WAZ, WAJONG))</item>
         <item attribuut="Trefwoorden">Arbeidsbemiddeling Arbeidsongeschiktheid CAO's</item>
         <item attribuut="Vindplaats">Kamervragen met antwoord 2006-2007, nr. 5, Eerste Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Van Leeuwen</persoon>
         </item>
         <item attribuut="Datum_reaktie">2007-02-22</item>
         <item attribuut="Datum_indiening">2007-02-19</item>
         <item attribuut="Document-id">KVR27289</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="11" allpagenumbers="11 12" vetnummer="" code="" lopendefooter="Eerste Kamer, vergaderjaar 2006–2007, Aanhangsel" filenaam="KVR27289" issn-nummer="ISSN 0921 - 738x" uitgever="Sdu Uitgevers ’s-Gravenhage 2007"/>
      <vraagdata vraagnummer="5" onderwerp="" indiendatum="">
         <vrager partij="CDA" oorsprong="parlement">Van Leeuwen</vrager>
         <vraagt-aan/>
      </vraagdata>
      <antwoorddata antwoorddatum="2007-02-22">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Welke maatregelen heeft U, gelet op de gedane toezeggingen in de Eerste Kamer op 1 november 2005 en 20 juni 2006, intussen genomen nu meer dan de helft van de werknemers met een arbeidsongeschiktheidspercentage tot 35% (de zogeheten 35-minners) niet is gereïntegreerd en veelal is ontslagen? <voetnoot nummer="1"/>
      </vraag>
      <vraag nummer="2">Bent U er in Uw antwoord op 20 juni 2006 aan mevrouw Westerveld en mevrouw Van Leeuwen niet van uitgegaan, dat er ook afspraken zouden worden gemaakt in de cao’s en wat hebben Uw gesprekken met het bedrijfsleven terzake opgeleverd? </vraag>
      <vraag nummer="3">Welke afspraken in het kader van de tripartiete verantwoordelijkheid liggen nu vast? </vraag>
      <vraag nummer="4">Bent U bereid Uw opvolger te verzoeken ook het behoud van 35-minners voor de arbeidsmarkt op de agenda te plaatsen van de participatietop teneinde tot concrete doelen te komen? </vraag>
      <noten afkomstig="vraag">
         <noot nummer="1" datum="2006-06-20" bron="Zie Handelingen EK, 2005–2006, 1 november 2005, blz. 4-209 en Handelingen EK 2005–2006">Zie Handelingen EK, 2005–2006, 1 november 2005, blz. 4-209 en Handelingen EK 2005–2006, 20 juni 2006, blz. 32-1527</noot>
      </noten>
   </vragen>
   <toelichting>De CDA-fractie heeft van meet af aan kritische kanttekeningen geplaatst met betrekking tot het (kunnen) realiseren van de nieuwe verantwoordelijkheid in het kader van de WIA en WGA door de sociale partners. Dit heeft z’n weerslag gekregen in de navolgende toezeggingen. Handelingen, pagina 4-209 van 1 november 2005. «Ik heb toegezegd de reïntegratie van 35-minners te zullen monitoren. Ik heb daarover gezegd dat de verantwoordelijkheid van de sociale partners op dit punt bijzonder zwaar weegt. Ik zal dit onderwerp voor het einde van het jaar op de werktop bespreken. Ik heb eveneens toegezegd dat als de verantwoordelijkheid van sociale partners niet wordt waargemaakt dit zal betekenen dat dit voor mij aanleiding zal vormen om een en ander in het kabinet te bespreken en de Kamer daarvan op de hoogte te stellen. De woorden van mevrouw Van Leeuwen waren, meen ik, dat het niet zonder gevolgen kan blijven». Een eerste toets heeft plaatsgevonden op 20 juni 2006 bij de behandeling van de wijziging van het WW-stelsel (samenhang WW–WGA). Reeds toen waren er uitspraken, die de twijfel over de kansen op reïntegratie van gedeeltelijk arbeidsgeschikten bevestigden. De minister heeft toen zeer uitvoerig geantwoord (Handelingen, pagina 32-1527 van 20 juni 2006) met als conclusie «Wij mogen niet toelaten dat partijen die hun verantwoordelijkheid hebben aanvaard, afscheid nemen van dit proces. Ik vind het dus van groot belang om de afspraken in de werktop, maar ook het voorgaande proces, dus het S.E.R.-advies en alles wat daarmee samenhangt als één pakket te zien, waarvoor in dit land een tripartiete verantwoordelijkheid is aanvaard. Dit is mijn antwoord.» Nadat was gebleken, dat ook de afspraak over de werknemers met een arbeidsongeschiktheidspercentage tot 35% problemen opleverde, hebben zowel mevrouw Bussemaker (PvdA) als mevrouw Verburg (CDA) schriftelijke vragen gesteld. De beantwoording, op 6 februari jl., (eerst op 15 februari ontvangen) gaat aan de toezeggingen in de Eerste Kamer voorbij. </toelichting>
   <antwoorden aantal="4">
      <antwoord nummer="1">Ik heb de Kamer toegezegd de re-integratie van 35-minners te zullen monitoren en het onderwerp op de werktop te zullen bespreken. Tevens heb ik bij deze toezegging aangegeven dat de verantwoordelijkheid van de sociale partners op dit punt bijzonder zwaar weegt. Tijdens de werktop in 2005 hebben de organisaties van werknemers en werkgevers afgesproken dat zij gezamenlijk de verantwoordelijkheid willen dragen voor re-integratie van werknemers die minder dan 35% arbeidsongeschikt zijn en dat daartoe tot maatwerkoplossingen moet worden gekomen. Naar aanleiding van deze afspraken heeft de Stichting van de Arbeid onderzoek laten verrichten naar re-integratie van de groep 35-minners. Daarop heeft de Stichting van de Arbeid op 19 januari 2007 afgesproken dat zij op het niveau van arbeidsorganisaties zullen komen tot maatwerkoplossingen, kiezen voor een ketenbenadering( preventie, arbeidsomstandighedenbeleid, verzuimbegeleiding, re-integratie- en inkomensbeleid), de uitvoering van de gemaakte afspraken op ondernemingsniveau of op sectoraal niveau zullen bevorderen, zullen stimuleren dat wanneer re-integratie niet op bedrijfsniveau plaats kan vinden er dan gekeken wordt op regionaal of sectoraal niveau en er eventueel re-integratiebureaus ingeschakeld worden, goede voorbeelden van re-integratie verzamelen en verspreiden en ze gaan verder onderzoek doen naar het effectiever maken van ondersteuning van werkgevers en werknemers die niet in het eigen bedrijf kunnen re-integreren. Verder heeft de Stichting van de Arbeid zich voorgenomen om de re-integratie van werknemers die minder dan 35% arbeidsongeschikt zijn te blijven monitoren. De gemaakte afspraken zullen door de Stichting van de Arbeid verder uitgewerkt worden. </antwoord>
      <antwoord nummer="2">SZW volgt cao-ontwikkelingen op basis van de 123 grootste cao’s in Nederland. In ten minste 13 cao’s zijn afspraken gemaakt over het in dienst houden van werknemers die minder dan 35% arbeidsongeschikt zijn. Deze zijn het resultaat van het overleg tussen werkgevers en werknemers en hebben betrekking op eventuele aanpassingen in functie en/of arbeidsvoorwaarden. Werkgevers- en werknemersorganisaties zetten zich dus op het niveau van ondernemingen en sectoren in voor concrete afspraken. De Stichting van de Arbeid zal deze goede voorbeelden verzamelen en de achterbannen hierover informeren. </antwoord>
      <antwoord nummer="3">Op de werktop van 2005 is afgesproken dat de verantwoordelijkheid voor de re-integratie van werknemers die minder dan 35% arbeidsongeschikt zijn bij werkgevers en werknemers ligt. In het antwoord op vraag 1 is al aangeven welke vervolgafspraken sociale partners hebben gemaakt naar aanleiding van afspraken die zijn gemaakt in 2004 en 2005. De beleidsconclusies van de Stichting van de Arbeid naar aanleiding van de uitkomsten van het onderzoek naar de re-integratie van werknemers die minder dan 35% arbeidsongeschikt zijn, laten zien dat de partijen vertegenwoordigd in de Stichting van de Arbeid deze verantwoordelijkheid serieus oppakken. </antwoord>
      <antwoord nummer="4">Gegeven de standpuntbepaling van de Stichting van de Arbeid, waaruit ook de urgentie van het onderwerp spreekt, ga ik ervan uit dat dit onderwerp in een eerstkomend overleg van mijn opvolger met sociale partners aan de orde zal komen. </antwoord>
      <noten afkomstig="antwoord"/>
   </antwoorden>
</kvr>
