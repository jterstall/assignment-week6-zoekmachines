<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister voor Vreemdelingenzaken en Integratie over de uitzetting van een Turks-Koerdische familie. (Ingezonden 13 augustus 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16486
</item>
         <item attribuut="Inhoud">Vragen over de uitzetting van een Turks-Koerdische familie door de Vreemdelingendienst zonder dat er een beschikking was afgegeven.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2002-2003, nr. 182, Tweede Kamer</item>
         <item attribuut="Vraagnr_bij_indiening">2010215420</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2002-10-21</item>
         <item attribuut="Datum_indiening">2002-08-13</item>
         <item attribuut="Document-id">KVR16486</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="381" allpagenumbers="381 382" vetnummer="2010215420" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16486" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="182" onderwerp="" indiendatum="2002-08-13">
         <vrager partij="SP" oorsprong="parlement">De Wit</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2002-10-21">
         <antwoorder functie="minister" ministerie="Vreemdelingenzaken en Integratie">Nawijn</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met de uitspraak van de rechter over de uitzetting door de Vreemdelingendienst op of rondom 21 augustus jl. van een Turks-Koerdische familie? <voetnoot nummer="1"/>
      </vraag>
      <vraag nummer="2">Hoe oordeelt u over het feit dat er geen beschikking was gegeven aan de Vreemdelingendienst om uit te zetten? Vindt u het aanvaardbaar dat de Vreemdelingendienst op eigen houtje, tegen de wet in, over de uitzetting van rechtmatig in Nederland verblijvende burgers beslist? Wat gaat u ertegen doen? </vraag>
      <vraag nummer="3">Kunt u toelichten wat er moet worden verstaan onder een «centrumverbod» dat is uitgevaardigd tegen de familie? Wat vindt u van de situatie dat de man opvang wordt geweigerd? </vraag>
      <vraag nummer="4">Waarom kreeg de asielzoeker in kwestie, die een Koerdische dienstweigeraar is die afgewezen is in Duitsland, geen inhoudelijke behandeling van zijn zaak, terwijl Nederland in beginsel Koerdische dienstweigeraars bescherming biedt? Hoe verhoudt dit zich tot het verbod op refoulement, gezien het feit dat Duitsland Koerdische dienstweigeraars geen bescherming biedt? </vraag>
      <noten afkomstig="vraag">
         <noot nummer="2"/>
         <noot nummer="1">Onderhands aan de minister toegezonden</noot>
         <noot nummer="2">TBV 2002/14</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Het feit dat de genomen beslissing om uitzetting niet achterwege te laten, in tegenstelling tot hetgeen is bepaald in artikel 3.1 van het Vreemdelingenbesluit 2000, niet heeft plaatsgevonden middels een beschikking waarin is geoordeeld dat het in casu een herhaalde aanvraag betrof, beschouw ik als niet gewenst. Er lijkt hier echter veeleer sprake van een uitzonderlijke ambtelijke misslag van de betrokken vreemdelingendienst dan van een structurele situatie waarin artikel 3.1 van het Vreemdelingenbesluit niet juist wordt toegepast. Uit informatie van de IND en de betrokken vreemdelingendienst is gebleken dat in de zaak de communicatie tussen beide diensten gebrekkig is geweest. Gebleken is dat de Arrondissementsrechtbank te ’s-Gravenhage deze misslag inmiddels heeft gecorrigeerd door te gelasten dat de betrokken familie teruggeleid dient te worden naar Nederland. Ik zie daarom thans geen aanleiding stappen te ondernemen in de richting van de vreemdelingendiensten. </antwoord>
      <antwoord nummer="3">Begin juni 2002 is door de IND geoordeeld dat de familie Baykara rechtmatig verwijderbaar is. Tevens is geoordeeld dat op de personen behorende tot deze familie de Vreemdelingenwet 2000 van toepassing was. Op grond daarvan is de vreemdelingendienst verzocht zorg te dragen voor de beëindiging van de voorzieningen van de familie. Bij een dergelijke beëindiging van voorzieningen van asielzoekers op wie de Vreemdelingenwet 2000 van toepassing is, wordt standaard een centrumverbod uitgevaardigd. Het uitgangspunt hierbij is dat zich geen illegalen op de locaties van het COA mogen bevinden. Om die reden is ook aan de familie Baykara op 1 juli 2002 een schriftelijk centrumverbod verstrekt. In het algemeen geldt op dit moment dat vreemdelingen ten aanzien van wie op grond van de Overeenkomst van Dublin een claim is of zal worden gelegd, de zogeheten Dublinclaimanten, niet vallen onder de Regeling verstrekkingen asielzoekers en andere categorieën vreemdelingen 1997. Dit betekent dat vreemdelingen ten aanzien van wie is vastgesteld dat een Dublinclaim gelegd zal worden, tot voor kort geen recht hebben op opvang. Uitsluitend wanneer Dublinclaimanten in zeer schrijnende humanitaire omstandigheden verkeren, beslist het COA of aan de vreemdeling op grond hiervan opvang zal worden geboden dan wel de reeds geboden opvang niet wordt beëindigd. Nu kennelijk is geoordeeld dat niet is gebleken dat de man van de familie in schrijnende humanitaire omstandigheden verkeert, bestaat geen aanleiding hem opvang te verlenen. Bovendien is gebleken dat de heer Baykara per medio augustus 2002 met onbekende bestemming is vertrokken en zich sedertdien niet heeft aangemeld bij de toezichthoudende instanties. Overigens is, naar aanleiding van de motie Albayrak, Hoekema, Halsema en De Wit (april 2002 – m.b.t. opvang van Dublinclaimanten in de vrijgekomen opvangcapaciteit van de tijdelijke noodvoorzieningen), door het kabinet besloten opvang te verlenen aan Dublinclaimanten. </antwoord>
      <antwoord nummer="4">De zaak van de betrokken asielzoeker is niet inhoudelijk behandeld omdat zijn aanvraag ingevolgde het bepaalde in artikel 15b, eerste lid onder a, van de Vreemdelingenwet 1994 (artikel 30, onder a, Vreemdelingenwet 2000), niet ontvankelijk is verklaard. Reden hiervoor is dat gebleken is dat een ander land, in casu Duitsland, verantwoordelijk was voor de behandeling van de aanvraag. Duitsland is evenals Nederland partij bij het EVRM en het Vluchtelingenverdrag, hetgeen betekent dat op grond van het interstatelijke vertrouwensbeginsel er vanuit gegaan mag worden dat de Duitse autoriteiten zich houden aan de bepalingen van deze verdragen, waaronder het verbod op refoulement. Het oordeel dat Duitsland een ander toetsingskader zou hebben dan Nederland leidt dan ook niet tot het oordeel dat de aanvraag van de betrokken asielzoeker een inhoudelijke behandeling zou hebben gevergd, hetgeen tevens is bevestigd door de uitspraak van de Arrondissementsrechtbank te ’s-Gravenhage van 10 juli 2001. Voorts is de tweede asielaanvraag, die betrokkene op 16 juli 2000 heeft ingediend, niet inhoudelijk behandeld omdat ingevolge het bepaalde in artikel 4:6 van de Algemene wet bestuursrecht, het betreffende bestuursorgaan – in casu de Immigratie- en Naturalisatiedienst – indien er niet gebleken is van nieuwe feiten of veranderde omstandigheden, zonder toepassing te geven aan artikel 4:5 van de Algemene wet bestuursrecht, de aanvraag kan afwijzen onder verwijzing naar de eerdere afwijzende beslissing. </antwoord>
      <noten afkomstig="antwoord"/>
   </antwoorden>
</kvr>
