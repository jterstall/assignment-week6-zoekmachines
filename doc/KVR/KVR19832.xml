<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Smits en Arib (beiden PvdA) aan de minister van Volksgezondheid, Welzijn en Sport over het aantal onverzekerde inwoners tegen ziektekosten. (Ingezonden 23 februari 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19832
</item>
         <item attribuut="Inhoud">Vragen over de kennelijke verzesvoudiging van het aantal inwoners (sinds 1987) dat niet verzekerd is tegen ziektekosten, in aanvulling op eerdere vragen van het lid Arib over onverzekerde patiënten (Aanhangsel van de Handelingen, 2003-2004, nr. 270).</item>
         <item attribuut="Rubriek">Gezondheidszorg (Maatschappelijke gezondheidszorg) Gezondheidszorg (Zorgverzekeringen) Welzijn (Overig)</item>
         <item attribuut="Trefwoorden">Gezondheidszorg Kansarmen Ziektekostenverzekeringen</item>
         <item attribuut="Vindplaats">Kamervragen met antwoord 2003-2004, nr. 1139, Tweede Kamer</item>
         <item attribuut="Vraagnr_bij_indiening">2030408910</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Smits</persoon>
            <persoon partij="PvdA">Arib</persoon>
         </item>
         <item attribuut="Datum_reaktie">2004-03-24</item>
         <item attribuut="Datum_indiening">2004-02-23</item>
         <item attribuut="Document-id">KVR19832</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2417" allpagenumbers="2417 2418" vetnummer="2030408910" code="0304tkkvr1139" lopendefooter="Tweede Kamer, vergaderjaar 2003–2004, Aanhangsel" filenaam="KVR19832" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1139" onderwerp="" indiendatum="23februari 2004">
         <vrager partij="PvdA" oorsprong="parlement">Smits</vrager>
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-03-24">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Klopt het dat ruim 300.000 inwoners van Nederland niet zijn verzekerd tegen ziektekosten? <voetnoot nummer="1"/>
      </vraag>
      <vraag nummer="2">Hoe verklaart u de stijging van 51.000 onverzekerde inwoners in 1987 tot 300.000 nu? </vraag>
      <vraag nummer="3" voetnoot="2">Herinnert u zich antwoorden op eerdere schriftelijke vragen over onverzekerde patiënten, waarin u aangaf dat tweedeling als gevolg van het aantal onverzekerden niet aan de orde is? <voetnoot nummer="2"/>
      </vraag>
      <vraag nummer="4">Moeten de kosten voor onverzekerde inwoners uiteindelijk moeten worden opgebracht door de inwoners die zich wél verzekerd hebben? Wat is uw standpunt over deze gang van zaken? </vraag>
      <vraag nummer="5">Kunt u de Tweede Kamer vóór 1 maart 2004 berichten over de inkomenspositie van de onverzekerde inwoners? Om hoeveel mensen met een minimum inkomen gaat het hier? </vraag>
      <vraag nummer="6">Hoe groot acht u de kans dat steeds meer mensen zich niet meer zullen verzekeren omdat zij de kosten van een ziektekostenverzekering niet meer kunnen opbrengen? </vraag>
      <vraag nummer="7">Bent u bereid actie te ondernemen zodat de hierdoor oplopende schade kan worden beperkt? Zo ja, welke actie gaat u ondernemen? </vraag>
      <noten afkomstig="vraag">
         <noot nummer="1" datum="2004-02-7" bron="Elsevier" titel="De onverzekerden">Elsevier, 7 februari 2004: «De onverzekerden»</noot>
         <noot nummer="2" documenttype="Kamervragen" documentnummer="270" documentjaargang="2003-2004">Aanhangsel Handelingen, nr. 270, vergaderjaar 2003–2004.</noot>
      </noten>
   </vragen>
   <antwoorden aantal="7">
      <antwoord nummer="1">Volgens het CBS waren in 2002 259 000 personen onverzekerd. Op basis van trendmatige gegevens wordt rekening gehouden met een aantal van 300.000 onverzekerde personen (1,8% van de bevolking) in 2004. </antwoord>
      <antwoord nummer="2">Uit de CBS-statistieken blijkt dat het aantal onverzekerden tussen 1997 en 1999 meer is toegenomen dan de trendmatige stijging toont. Mogelijk komt dit door de invoering van de Koppelingswet in 1998, waardoor niet-rechtmatig verblijvende personen geen gebruik meer konden maken van de sociale ziektekostenverzekeringen. Zekerheid hieromtrent is er niet. </antwoord>
      <antwoord nummer="3">Ja. Iedereen die medisch noodzakelijke zorg nodig heeft krijgt die zorg. </antwoord>
      <antwoord nummer="4">Iemand die niet verzekerd is zal in eerste instantie zelf de kosten van verleende zorg moeten betalen. Zorgverleners zullen zich zonodig inspanning moeten getroosten om betaling van de kosten te realiseren, door bijvoorbeeld een incassotraject te starten of door gespreide betaling met de onverzekerde af te spreken. Als uiteindelijk blijkt dat iemand de zorg écht niet kan betalen, dan zal uiteindelijk deze persoon meestal een beroep kunnen doen op de Algemene bijstandswet die wordt gefinancierd uit de algemene middelen. </antwoord>
      <antwoord nummer="5">Er wordt niet bijgehouden wie onverzekerd zijn. Ik kan zulke gegevens dus niet verstrekken. In het algemeen zijn mensen met een minimuminkomen uit arbeid, met een uitkering ingevolge de werknemersverzekeringen of met bijstand ziekenfondsverzekerd. </antwoord>
      <antwoord nummer="6">Zie het antwoord op vraag 1 en 5. In hoeverre de toename van het aantal onverzekerden uitsluitend te maken heeft met het niet meer kunnen opbrengen van een ziektekostenverzekering is niet bekend. </antwoord>
      <antwoord nummer="7">Zolang wij in Nederland vinden dat medisch noodzakelijke zorg iemand niet mag worden onthouden zullen – bij toename van het aantal onverzekerden en de onmogelijkheid om de kosten bij onverzekerden te verhalen – de kosten van deze zorg aan onverzekerden oplopen. Ik ben van mening dat zorgverleners de nodige moeite zullen moeten doen om de kosten op de betrokkene zelf te verhalen. Om te voorkomen dat kosten van verleende zorg eenzijdig en al te gemakkelijk worden afgewenteld op de ziekenfondsverzekering, heb ik het voornemen om een identificatieplicht voor ziekenfondsverzekerden in te voeren. Ziekenhuizen moeten zich er dan van vergewissen dat iemand die zegt ziekenfondsverzekerd te zijn, ook inderdaad die ziekenfondsverzekerde persoon is. </antwoord>
      <noten afkomstig="antwoord"/>
   </antwoorden>
</kvr>
