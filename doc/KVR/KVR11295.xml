<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden M.B. Vos en Hermann (beiden GroenLinks) aan de minister van Volksgezondheid, Welzijn en Sport en de staatssecretaris van Landbouw, Natuurbeheer en Visserij over zuivel van ziek melkvee. (Ingezonden 1 maart 2000); Antwoord</item>
         <item attribuut="Bestand">30Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11295
</item>
         <item attribuut="Inhoud">Vragen over geruchten over een nieuwe onbekende dierziekte in de melkveesector en over het garanderen van de veiligheid van zuivel voor de consument.</item>
         <item attribuut="Rubriek">Consument (Levensmiddelenkeuring) Veeteelt (Veeziekten) Veeteelt (Zuivel)</item>
         <item attribuut="Trefwoorden">Levensmiddelenkeuring Veeziekten Zuivel</item>
         <item attribuut="Vindplaats">Kamervragen met antwoord 1999-2000, nr. 920, Tweede Kamer</item>
         <item attribuut="Vraagnr_bij_indiening">2990007760</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GroenLinks">M.B. Vos</persoon>
            <persoon partij="GroenLinks">Hermann</persoon>
         </item>
         <item attribuut="Datum_reaktie">2000-03-15</item>
         <item attribuut="Datum_indiening">2000-03-01</item>
         <item attribuut="Document-id">KVR11295</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1999" allpagenumbers="1999 2000" vetnummer="2990007760" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11295" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="920" onderwerp="" indiendatum="2000-03-1">
         <vrager partij="GroenLinks" oorsprong="parlement">M.B. Vos</vrager>
         <vrager partij="GroenLinks" oorsprong="parlement">Hermann</vrager>
         <vraagt-aan>de minister van Volksgezondheid, Welzijn en Sport en de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2000-03-15">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Heeft u kennisgenomen van het bericht in het Algemeen Dagblad «Zuivel onder verdenking»,, 28 februari 2000? </vraag>
      <vraag nummer="2">Klopt de berichtgeving dat op ongeveer 350 bedrijven het melkvee al meer dan een jaar lijdt aan een onbekende ziekte? </vraag>
      <vraag nummer="3">Hebben de zuivelindustrie en de inspectie Waren &amp; veterinaire zaken aangegeven dat zij onvoldoende kunnen waarborgen dat de zuivel van deze bedrijven veilig is? Moet dat op basis van Warenwetvoorschriften betekenen dat de zuivel niet aangewend wordt voor menselijke consumptie? </vraag>
      <vraag nummer="4">Welke stappen zijn er of worden er gezet om er op toe te zien dat de betrokken zuivel niet wordt aangewend voor menselijke consumptie? </vraag>
      <vraag nummer="5">Wordt er ook ingegrepen op genoemde bedrijven? Zo neen, hoe moeten de Warenwetvoorschriften dan begrepen worden? </vraag>
      <vraag nummer="6">Is het waar dat het Permanent Veterinair Comité in Brussel Nederland ter verantwoordding heeft geroepen naar aanleiding van «geruchten» rond een nieuwe dierziekte in de melkveesector? Wat is er tot nu toe besproken met Brussel? Hangt Nederland een boete boven het hoofd? </vraag>
      <vraag nummer="7">Bent u van mening dat de verantwoording geheel gelegd moet worden bij de betrokken boeren? Zo ja, hoe ziet u dan uw taak als controleur op het naleven van voorschriften? Zo neen, hoe wilt u beter inhoud gaan geven aan genoemde taak als controleur? </vraag>
      <vraag nummer="8">Wat heeft u tot nu toe ondernomen om meer te weten te komen over de nieuwe dierziekte? Is er bijvoorbeeld contact geweest met de veterinaire faculteit te Utrecht? Zo neen, waarom niet? Zo ja, wat bent u te weten gekomen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Neen. Deze informatie is gebaseerd op signalen uit de pers die werden aangehaald in een kort geding van een veehouder tegen de staat. Inmiddels is uit nader ingewonnen informatie gebleken dat de lijsten met vermeende probleembedrijven niet gerelateerd zijn aan veterinaire of volksgezondheidsaspecten, maar met name stoelen op sociaal-economische problemen. </antwoord>
      <antwoord nummer="3, 4 en 5">In de Landbouwkwaliteisregeling rauwe melk en zuivelbereiding is vastgelegd dat geen melk voor menselijke consumptie mag worden gebruikt van dieren met een verstoring van de zichtbare, algemene gezondheidstoestand of van dieren met aandoeningen aan het genitaal apparaat waarbij afscheiding plaatsvindt, danwel van dieren die lijden aan darmontsteking met diarree en koorts of aan een zichtbare ontsteking van de uierhuid. De Inspectie Waren &amp; Veterinaire Zaken heeft geen aanleiding om aan te nemen dat bovenstaande voorschriften niet worden nageleefd. Ook van de zuivelorganisaties die bovenstaande voorschriften in hun leveringsvoorwaarden hebben opgenomen zijn geen signalen ontvangen dat de voorschriften niet worden nageleefd. Desalniettemin heeft de Nederlandse Zuivelorganisatie (NZO) uit afzetoverwegingen besloten de melk van een aantal bedrijven voorlopig gescheiden te verzamelen en te verwerken totdat de betrokken bedrijven namens de NZO bezocht zijn door deskundigen. Als uit de aktie van NZO onverhoopt probleembedrijven naar voren komen, zullen deze bedrijven gezamenlijk worden geïnspecteerd door de Inspectie W&amp;V en de RVV. </antwoord>
      <antwoord nummer="6">In het Permanent Veterinair Comité heeft Nederland, op verzoek van de Europese Commissie een toelichting gegeven op de stand van zaken in Nederland. De Commissie en de Lidstaten hebben de Nederlandse informatie ter kennis genomen. </antwoord>
      <antwoord nummer="7">Ja. De overheid is belast met het toezicht op het naleven van de voorschriften. Zij vult deze verantwoordelijkheid als volgt in: het inspectiesysteem is gebaseerd op de resultaten van de kwaliteit van de rauwe melk. In geval van overtredingen ten aanzien van het totale kiemgetal, het aantal somatische cellen, boterzuurbacteriën, zuurgraad van het melkvet, verontreinigingsgraad of vriespunt, worden kortingspunten aan het veehouderijbedrijf toegekend. Als de kwaliteit van de rauwe melk herhaaldelijk niet voldoet aan de normen én een bepaald aantal kortingspunten aan de melkveehouderij is toegekend, zet het Centraal orgaan Kwaliteitscontrole Zuivel (COKZ) de volgende procedure in werking; – Inspectie van de melkveehouderij door een vertegenwoordiger van de inzamelaars van rauwe melk – Een waarschuwing van het COKZ aan de melkveehouderij. Indien er na drie maanden geen verbetering is, verzoekt het COKZ de Algemene Inspectie Dienst (AID) een inspectie uit te voeren. Overigens blijkt een waarschuwing van het COKZ, gecombineerd met strafkorting, meestal tot snelle verbetering te leiden. De AID is bevoegd tot controle en gericht optreden. De Inspectie W&amp;V is bevoegd in de gehele dierlijke produktieketen met betrekking tot volksgezondheidswetgeving. Van deze bevoegdheid wordt alleen repressief gebruik gemaakt. </antwoord>
      <antwoord nummer="8">Op dit moment vindt er onderzoek plaats naar de onderhavige problematiek bij de Gezondheidsdienst voor Dieren en het Instituut voor Dierhouderij en Diergezondheid te Lelystad. In de beginfase hebben ook de Faculteit voor Diergeneeskunde, het Rijksinstituut voor Volksgezondheid en Milieu, het Rijksinstituut voor de Kwaliteit in Land- en Tuinbouwproducten en het Engelse Weybridge geparticipeerd. Medio april zal een tussen rapportage beschikbaar zijn. Het verdere onderzoek zal naar verwachting nog meerdere maanden vergen. </antwoord>
      <noten afkomstig="antwoord"/>
   </antwoorden>
</kvr>
