<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wilders en Kamp (beiden VVD) aan de minister van Sociale Zaken en Werkgelegenheid over de horeca-CAO en het dalende ledenbestand van de FNV. (Ingezonden 12 april 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13669
</item>
         <item attribuut="Inhoud">Vragen over de objectiviteit en betrouwbaarheid van het representativiteitscijfer in relatie tot het algemeen verbindend verklaren van CAO's.</item>
         <item attribuut="Rubriek">Arbeid (Werknemers) Inkomen en rechtspositie (Arbeidsovereenkomsten en CAO's) Vrijetijdsbesteding (Horeca)</item>
         <item attribuut="Trefwoorden">CAO's Horeca Werknemersorganisaties</item>
         <item attribuut="Vindplaats">Kamervragen met antwoord 2000-2001, nr. 1178, Tweede Kamer</item>
         <item attribuut="Vraagnr_bij_indiening">2000109420</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="VVD">Wilders</persoon>
            <persoon partij="VVD">Kamp</persoon>
         </item>
         <item attribuut="Datum_reaktie">2001-05-14</item>
         <item attribuut="Datum_indiening">2001-04-12</item>
         <item attribuut="Document-id">KVR13669</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2455" allpagenumbers="2455 2456" vetnummer="2000109420" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13669" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1178" onderwerp="" indiendatum="2001-04-12">
         <vrager partij="VVD" oorsprong="parlement">Wilders</vrager>
         <vrager partij="VVD" oorsprong="parlement">Kamp</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2001-05-14">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft Koninklijke Horeca Nederland hogere werknemersaantallen opgegeven in het kader van het algemeen verbindend verklaren van de horeca-CAO dan in de feitelijke situatie het geval is? <voetnoot nummer="1"/>
      </vraag>
      <vraag nummer="2">Hoe is het mogelijk dat Deloitte &amp; Touche en PriceWaterHouse tot verschillende representativiteitscijfers voor de horecasector komen? Welke cijfers zijn de juiste? </vraag>
      <vraag nummer="3">Deelt u de mening dat er duidelijke en objectieve maatstaven moeten zijn voor het vaststellen van het representativiteitscijfer? </vraag>
      <vraag nummer="4">In hoeverre levert het GAK de meest betrouwbare informatie over werknemersaantallen in de horecasector? Is het waar dat het GAK slechts cijfers beschikbaar stelt van momentopnamen en geen continue metingen van werknemersaantallen verricht? </vraag>
      <vraag nummer="5">Welke gevolgen heeft de ontstane situatie voor het algemeen verbindend verklaren van de horeca-CAO? Dient het algemeen verbindend verklaren van de horeca-CAO niet achterwege te blijven? </vraag>
      <vraag nummer="6">Welke acties gaat u ondernemen om de objectiviteit en betrouwbaarheid van het representativiteitscijfer in de toekomst te verbeteren? </vraag>
      <vraag nummer="7" voetnoot="2">Hebt u tevens kennisgenomen van het feit dat volgens de laatste CBS-cijfers <voetnoot nummer="2"/>de FNV het laatste kwartaal maar liefst 7500 leden heeft verloren, hetgeen bij doorzetting van deze trend een verlies van 30 000 leden per jaar zou kunnen betekenen? Wat is uw oordeel hierover? </vraag>
      <vraag nummer="8">Kunt u deze vragen beantwoorden voor het Algemeen Overleg over de representativiteit van de vakbeweging op 23 mei 2001? </vraag>
      <noten afkomstig="vraag">
         <noot nummer="1" datum="2001-04-10" bron="Telegraaf" titel="Gegoochel cijfers om brede reikwijdte van horeca-cao">Telegraaf, 10 april 2001: «Gegoochel cijfers om brede reikwijdte van horeca-cao»</noot>
         <noot nummer="2" datum="2001-04-9" bron="CBS">CBS, 9 april 2001</noot>
      </noten>
   </vragen>
   <antwoorden aantal="8">
      <antwoord nummer="1">De cijfers die de Koninklijke Horeca Nederland (KHN) bij het verzoek tot algemeen verbindend verklaren van de horeca-CAO heeft aangeleverd over het totaal aantal in de horeca-bedrijfstak werkzame personen liggen inderdaad hoger dan de aantallen werknemers die volgens andere statistieken in de horeca werkzaam zijn. De KHN heeft dit op verzoek van de Arbeidsinspectie nader toegelicht. In het algemeen zijn voor de meting van aantallen werknemers verschillende methodieken denkbaar. De cijfers van het KHN zijn gebaseerd op een methodiek waarbij alle personen zijn geteld die op enig moment in het meetjaar werkzaam zijn geweest in de horeca, een zogeheten stroomcijfer in plaats van een standcijfer (stand van zaken op een peilmoment). De KHN heeft voor deze methodiek gekozen omdat de bedrijfstak wordt gekenmerkt door een hoge mate van mobiliteit en seizoenarbeid. Het gebruik van een standcijfer zou derhalve een vertekend beeld kunnen opleveren. De methodiek is toegepast voor de meting van zowel het totaal aantal in de horeca-bedrijfstak werkzame personen als voor de vaststelling van het aantal werknemers dat werkzaam is bij leden van de KHN. Beide gegevens zijn nodig om de representativiteit te meten. (Overigens zijn bijvoorbeeld uitzendkrachten en personen werkzaam bij van de werkingssfeer van de horeca-CAO uitgesloten bedrijven c.q. sectoren niet meegeteld). Er kan niet worden gesteld dat een methodiek waarbij stroomcijfers worden gehanteerd als zodanig onjuist is. </antwoord>
      <antwoord nummer="2">Volgens het Toetsingskader AVV (Stcrt. 1998, nr. 240/pag. 14) dient de accountantsverklaring, die onder nader bepaalde omstandigheden bij een AVV-verzoek moet worden meegestuurd, ter verificatie van de opgave van de representativiteitsgegevens en van de betrouwbaarheid van gebruikte bronnen. De betrokken accountant hoeft dus niet zelf de gegevens te produceren of de berekeningen uit te voeren. De accountantsverklaring van Deloitte &amp; Touche voldoet aan deze vereisten. PriceWaterhouseCoopers heeft in opdracht van het Nederlands Horeca Gilde (een werkgeversorganisatie die bedenkingen heeft ingebracht tegen het AVV-verzoek van de KHN) een rapport van bevindingen opgesteld inzake het aantal werknemers dat werkzaam is in de horeca. In dit rapport worden diverse bronnen geraadpleegd (Lisv, CBS, Bedrijfschap Horeca en Catering), hetgeen resulteert in een drietal werknemersaantallen (alle drie standcijfers), die overigens onderling ook van elkaar afwijken. Zowel de accountantsverklaring van Deloitte &amp; Touche als het rapport van bevindingen van PriceWaterhouseCoopers doen geen uitspraken over de gevolgde meetmethodiek van respectievelijk de KHN en de Lisv, CBS en het Bedrijfschap Horeca en Catering. Ik constateer een verschil in de gevolgde methodiek van het vaststellen van het aantal werknemers in de horeca: enerzijds stroomcijfers (KHN) en anderzijds standcijfers (Lisv, CBS, Bedrijfschap Horeca en Catering). Ik constateer bovendien dat geen conclusie kan worden getrokken ten aanzien van de vraag of de ene methodiek juister is dan de andere. </antwoord>
      <antwoord nummer="3">Het aanleveren van de gegevens waarmee de representativiteit kan worden gemeten in het kader van een verzoek tot algemeen verbindend verklaring en conform de vereisten zoals neergelegd in het Toetsingskader AVV, is primair een verantwoordelijkheid van CAO-partijen. Het Toetsingskader AVV is helder in welke gegevens nodig zijn voor de berekening van de representativiteit. Ik ben verder van mening dat het huidige Toetsingskader AVV tevens de benodigde ruimte biedt om rekening te houden met de variatie aan definities (van werknemers en werkgevers) die in de verschillende CAO’s voorkomen; de verschillende mate waarin de werkingssfeerbepalingen van CAO’s zijn gespecificeerd; en de variatie in de aard van de bedrijfstakken, hetgeen bijzondere eisen kan stellen aan de meetmethodiek (zoals bijvoorbeeld in de horeca). Gezien de verschillen tussen de CAO’s c.q. de bedrijfstakken is het niet mogelijk uniforme maatstaven voor te schrijven ten aanzien van de gegevensbronnen en/of de methodiek. </antwoord>
      <antwoord nummer="4">De informatie die het GAK kan leveren over werknemersaantallen is in hoge mate betrouwbaar. Daarmee is niet gezegd dat het GAK de enige of de meest betrouwbare bron is. Navraag bij het GAK heeft mij geleerd dat het GAK zowel cijfers van momentopnamen als van continue metingen beschikbaar kan stellen. </antwoord>
      <antwoord nummer="5">Momenteel is het AVV-verzoek van de KHN in behandeling, waarbij de gebruikelijke AVV-procedure wordt gevolgd. Binnen de termijn van tervisielegging zijn inmiddels bedenkingen ingediend tegen het AVV-en van de horeca-CAO (waarbij de KHN partij is). Ook deze worden afgehandeld volgens de gangbare procedure. In die procedure is ook de Stichting van de Arbeid in de gelegenheid zich een oordeel te vormen over de bedenkingen en daarover een advies uit te brengen. Uitspraken over het te nemen AVV-besluit kunnen niet op voorhand worden gedaan. </antwoord>
      <antwoord nummer="6">Ik ben met u van mening dat objectiviteit en betrouwbaarheid van representativiteitscijfers noodzakelijk is. Daarbij is het wel nog nodig dat rekening kan worden gehouden met de specifieke, objectiveerbare omstandigheden per sector. Om die reden is overleg met de Stichting van de Arbeid gestart. Vanuit het ministerie van Sociale Zaken en Werkgelegenheid is inmiddels bij de Stichting van de Arbeid bepleit dit thema met spoed ter hand te nemen. </antwoord>
      <antwoord nummer="7">Ik heb daarvan kennisgenomen. </antwoord>
      <antwoord nummer="8">Ja. </antwoord>
      <noten afkomstig="antwoord"/>
   </antwoorden>
</kvr>
