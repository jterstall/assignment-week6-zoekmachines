<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Reitsma (CDA) over opheffing van trein- en busverbindingen in Friesland. (Ingezonden 16 september 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5716
</item>
         <item attribuut="Inhoud">Kamervragen betreffen met name gevolgen van opheffing van de lijnen: Workum-Stavoren en Leeuwarden-Harlingen-Haven, door het nieuwe vervoerbedrijf NoordNed.</item>
         <item attribuut="Rubriek">Verkeer, vervoer en waterstaat (Openbaar vervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Friesland Openbaar vervoer Spoorwegen</item>
         <item attribuut="Vindplaats">Kamervragen met antwoord 1997-1998, nr. 44, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Reitsma</persoon>
         </item>
         <item attribuut="Datum_reaktie">1997-09-29</item>
         <item attribuut="Datum_indiening">1997-09-16</item>
         <item attribuut="Document-id">KVR5716</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="89" allpagenumbers="89 90" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5716" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="44" onderwerp="" indiendatum="1997-09-16">
         <vrager partij="CDA" oorsprong="parlement">Reitsma</vrager>
         <vraagt-aan/>
      </vraagdata>
      <antwoorddata antwoorddatum="1997-09-29">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennis genomen van de berichten in de media <voetnoot nummer="1"/>dat het nieuwe vervoersbedrijf NoordNed het plan heeft om verschillende trein- en busverbindingen in Friesland op te heffen? </vraag>
      <vraag nummer="2">Zijn deze plannen volgens u in overeenstemming met uw beleid om zo veel mogelijk onrendabele spoorverbindingen te handhaven? </vraag>
      <vraag nummer="3">Deelt u de opvatting dat het onwenselijk is om de lijnen Workum-Stavoren en Leeuwarden-Harlingen-Haven op te heffen? Zo neen, waarom niet? </vraag>
      <vraag nummer="4">Welke negatieve sociale en economische effecten kan opheffing van deze lijnen voor de betreffende regio hebben? </vraag>
      <vraag nummer="5">Zijn de bedragen die u hebt uitgetrokken voor de contractsector voldoende om dergelijke onrendabele lijnen open te houden? </vraag>
      <vraag nummer="6">Bent u van mening dat een nieuw personeelsbeleid niet ten koste mag gaan van de veiligheid in treinen en op stations? </vraag>
      <vraag nummer="7">Op welke wijze bent u bereid u in te zetten om ook in dunbevolkte gebieden het voorzieningenniveau te handhaven en de veiligheid van de reiziger te garanderen? </vraag>
      <noten afkomstig="vraag">
         <noot nummer="1" datum="1997-09-12" bron="Fries Dagblad en Leeuwarder Courant">Fries Dagblad en Leeuwarder Courant, 12 september 1997</noot>
      </noten>
   </vragen>
   <antwoorden aantal="7">
      <antwoord nummer="1">Ja, ik heb kennisgenomen van de berichten in de media dat het nieuwe vervoerbedrijf NoordNed het plan heeft om verschillende trein- en busverbindingen in Friesland op te heffen. </antwoord>
      <antwoord nummer="2">Wellicht heeft het nieuw op te richten vervoerbedrijf NoordNed plannen om verschillende trein- en busvoorzieningen in Friesland op te heffen. Dit staat geheel los van mijn beleid, ook ten aanzien van onrendabel spoorvervoer. Voor onrendabel spoorvervoer dat uit maatschappelijke optiek gewenst wordt geacht, is op dit moment de zogenoemde contractsector spoorvervoer ingericht. In dit kader heb ik begin 1997 een afspraak met de NS gemaakt voor de contractering van 29 onrendabele treindiensten, waaronder Leeuwarden–Harlingen en Leeuwarden–Stavoren, en de bediening van een 7-tal onrendabele stations. Kern van deze afspraak is dat NSR het bestaande voorzieningenniveau op deze 29 treindiensten vanaf juni 1998 zal handhaven, zij het dat sprake is van een beperkte rationaliseringsruimte van maximaal 3% van het aantal plaatskilometers per dienstregelingsjaar, over het totaal van de contractsector. Dit is dan ook het kader waarbinnen eventuele aanpassingen van het voorzieningenniveau worden beoordeeld. Binnen de gemaakte afspraken is in principe NSR verantwoordelijk voor de exploitatie van de gecontracteerde voorzieningen. Volledigheidshalve verwijs ik u naar het beleidsvoornemen contractsector spoorvervoer van 7 februari 1997. (Tweede Kamer, vergaderjaar 1996–1997, 18 986, nr. 38) en ook naar de bij brief van 22 september 1997 (DGP/MME/E-/V-724790) beantwoorde vragen van de heren Reitsma en Leers over samenwerking van de NS met streekvervoerbedrijven. </antwoord>
      <antwoord nummer="3">Zoals aangegeven in het eerdergenoemde beleidsvoornemen, ben ik van mening dat naast de regionale betekenis, ook de financiële en vervoerkundige doelmatigheid van onrendabele spoordiensten in ogenschouw moet worden genomen. Wanneer deze onvoldoende is en blijft, ligt een heroverweging van de contractering in de rede. De keuze voor een andere, meer doelmatige modaliteit komt dan in beeld. Maatregelen die het onrendabele spoorvervoer minder verliesgevend maken, zijn daarom in mijn optiek zeker niet op voorhand ongewenst. </antwoord>
      <antwoord nummer="4">Of er negatieve sociale en economische effecten optreden, zal vooral afhangen van het OV-alternatief dat eventueel de plaats van de onrendabele spoordiensten zal gaan innemen. Uitgangspunt is dat dit in voldoende mate aansluit op de (omvang van de) vervoervraag, waarmee de door u geschetste effecten in elk geval zeer beperkt kunnen blijven. </antwoord>
      <antwoord nummer="5">Met de contractering van de in vraag 2 genoemde onrendabele spoorvoorzieningen bij NSR, is een contractprijs van f 155 mln op jaarbasis gemoeid (prijspeil 1997). Deze contractprijs is het resultaat van bilaterale onderhandelingen met NS. Het integrale tekort dat op basis van het zogenoemde Treinseriemodel van NSR aan de 29 treindiensten wordt toegerekend ligt beduidend hoger dan de overeengekomen contractprijs. Waar de huidige afspraken nog bilateraal met NS tot stand zijn gekomen, is het toekomstperspectief dat contracten voor onrendabel spoorvervoer in de contractsector worden aanbesteed. De voorbereiding van een aanbesteding van een eerste aantal contractsectortreindiensten is door mij gestart. Uit de aanbestedingen zal de daadwerkelijke marktprijs naar voren komen. Het is mijn verwachting dat de beschikbare f 155 mln, in ieder geval voldoende zal blijken om de thans gecontracteerde voorzieningen in de markt te betrekken. Dit wil overigens niet zeggen dat deze treindiensten nooit zullen worden vervangen door een andere modaliteit. Zoals eerder opgemerkt zullen de regionale betekenis en de financiële en vervoerkundige doelmatigheid, steeds in ogenschouw moeten worden gehouden. </antwoord>
      <antwoord nummer="6">De sociale veiligheid in treinen en op stations is primair een verantwoordelijkheid van de vervoerders. Voor een bedrijf dat vervoer verricht, zal het bieden van een product dat de veiligheid van reizigers garandeert, een belangrijk kwaliteitsaspect zijn. Ik ben van mening dat het te voeren personeelsbeleid van een onderneming, of dit nu VSN, NSR of een op te richten NoordNed is, er op gericht zal zijn de veiligheid voor de klant en het eigen personeel optimaal te garanderen. </antwoord>
      <antwoord nummer="7">Voor onrendabel spoorvervoer dat vanuit maatschappelijk oogpunt gewenst wordt geacht, is de contractsector ingericht. Hiermee kan een minimum voorzieningenniveau aan stadsgewestelijk en regionaal spoorvervoer worden gewaarborgd. Mocht een treindienst geheel of gedeeltelijk worden beëindigd, dan zal een adequate vervanging van de vervoervoorziening tot stand dienen te komen. De verantwoordelijkheid voor het interlokaal openbaar vervoer per bus in Friesland ligt sinds 1 januari 1996 bij het provinciaal bestuur. De sociale veiligheid in het openbaar vervoer heeft de laatste jaren mijn bijzondere aandacht gehad. Ter verbetering van de sociale veiligheid heb ik ook een financiële impuls gegeven. De NS heeft aangetoond in staat te zijn tot een gedegen veiligheidsbeleid. Daar waar voor een optimale bedrijfsvoering gekozen is voor de inzet van minder personeel, gebruikt de NS andere middelen (bijvoorbeeld camera’s) ten behoeve van de sociale veiligheid van de reiziger. Een vervoerder heeft primair een eigen verantwoordelijkheid voor de sociale veiligheid in treinen en op stations. </antwoord>
      <noten afkomstig="antwoord"/>
   </antwoorden>
</kvr>
