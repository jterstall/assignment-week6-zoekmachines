<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Ruiter (SP) aan de minister van Volkshuisvesting, Ruimtelijke Ordening en Milieubeheer over de oplopende wachttijden voor huurwoningen. (Ingezonden 16 augustus 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16267
</item>
         <item attribuut="Inhoud">Vragen naar aanleiding van het rapport 'Krapte op de huurwoningenmarkt' van Aedes.</item>
         <item attribuut="Rubriek">Volkshuisvesting (Huurwoningen) Volkshuisvesting (Woningmarkt)</item>
         <item attribuut="Trefwoorden">Huurwoningen Woningmarkt</item>
         <item attribuut="Vindplaats">Kamervragen met antwoord 2001-2002, nr. 1668, Tweede Kamer</item>
         <item attribuut="Vraagnr_bij_indiening">2010213820</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">De Ruiter</persoon>
         </item>
         <item attribuut="Datum_reaktie">2002-09-13</item>
         <item attribuut="Datum_indiening">2002-08-16</item>
         <item attribuut="Document-id">KVR16267</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3545" allpagenumbers="3545 3546" vetnummer="2010213820" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16267" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1668" onderwerp="" indiendatum="2002-08-16">
         <vrager partij="SP" oorsprong="parlement">De Ruiter</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-09-13">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Kamp</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van het Aedes-rapport «Krapte op de huurwoningenmarkt» <voetnoot nummer="1"/>en onderschrijft u de conclusies met betrekking tot de oplopende wachttijden in de sociale huursector? </vraag>
      <vraag nummer="2">Wat is uw reactie op de stelling van de woordvoerder van Aedes dat de wachttijden in de huursector –die nu in de grote steden al tot acht jaar zijn opgelopen– de komende jaren verder zullen stijgen, als de bouwproductie van betaalbare huurwoningen niet wordt opgevoerd? </vraag>
      <vraag nummer="3">Is de uiterste houdbaarheidsdatum van het beleid van het vorig kabinet –namelijk: de corporaties moeten de nieuwbouw van sociale huurwoningen financieren door 500 000 woningen uit hun bestaande bezit te verkopen– door deze ontwikkeling niet verstreken? Ziet u aanleiding om de herinvoering van objectsubsidies te overwegen? </vraag>
      <vraag nummer="4">Bent u bereid om voor de behandeling van de begroting VROM 2003 met een uitgewerkte reactie op het Aedes-rapport en een kabinetsvoorstel voor het aanpakken van de wachttijden te komen? </vraag>
      <noten afkomstig="vraag">
         <noot nummer="1" datum="2002-08-12" bron="NOS Journaal">NOS Journaal, 12 augustus 2002</noot>
      </noten>
   </vragen>
   <antwoorden aantal="4">
      <antwoord nummer="1">Ja. Echter: de conclusies van Aedes met betrekking tot de oplopende wachttijden in de sociale huursector onderschrijf ik niet. Naar mijn oordeel wordt een maximaal – positief – effect op doorstroming bereikt door een combinatie van de volgende maatregelen: – verhoging en versnelling van de woningbouwproductie, met accent op de duurdere en dure koopsector, – een structurele verhoging van het aantal te verkopen huurwoningen, gecombineerd met een strakker woonruimteverdelingsbeleid van gemeenten en corporaties. </antwoord>
      <antwoord nummer="2" voetnoot="1">In zijn algemeenheid geldt dat het vergroten van de bouwproductie het aanbod zal verruimen en de doorstroming zal vergroten, zeker als het nieuwbouwaanbod zo veel mogelijk aansluit bij de kwalitatieve woningvraag zoals die blijkt uit de analyse die ten grondslag ligt aan het beleid van de Nota MWW. De oplossing is niet het bijbouwen van meer betaalbare huurwoningen. De omvang van de bestaande voorraad betaalbare huurwoningen is thans al immers ruimschoots groter dan de omvang van de op die sector aangewezen doelgroep. Ten aanzien van mijn reactie op de verwachte oplopende wachttijden verwijs ik naar het antwoord op vraag 1 van mw. Van Gent (Kamervraag nr. 2010213830) <voetnoot nummer="1"/>hierover. </antwoord>
      <antwoord nummer="3" voetnoot="2">Nee, maar wel is er sprake van een, – in vergelijking met de ambitie uit de Nota MWW –, verlaagde omvang van het aantal te verkopen huurwoningen, en van een meer in de tijd gefaseerde uitvoering. In de brief over de implementatie van de Nota Mensen, Wensen, Wonen <voetnoot nummer="2"/>is aangegeven dat met de stedelijke regio’s in Nederland afspraken zijn gemaakt over de doelstelling om, in 2010, te komen tot 65% eigen woningbezit. Met betrekking tot de verkoop van huurwoningen is, ten behoeve van realisering van die – gemeenschappelijke – beleidsdoelstelling, in de intentieafspraken over de verstedelijking tot 2010 een aantal te verkopen huurwoningen opgenomen dat weliswaar onder het in de Nota Mensen Wensen Wonen geambieerde niveau ligt (ca 35% lager) maar dat daarmee nog altijd aanmerkelijk hoger is dan het niveau dat zonder het ingezette rijksbeleid verwacht wordt. De definitieve afspraken zullen in 2003 worden gemaakt. Herinvoering van objectsubsidies is niet noodzakelijk, noch gewenst, omdat er ruim voldoende betaalbare huurwoningen zijn ten opzichte van de doelgroep. Ook bouwen corporaties in de bestaande situatie nog betaalbare huurwoningen bij. </antwoord>
      <antwoord nummer="4" voetnoot="3">Datgene wat in het AEDES rapport als hoofdlijn voor een betere doorstroming op de woningmarkt wordt aangegeven (een structurele verhoging en versnelling van de nieuwbouwproductie), onderschrijf ik. Ik verschil echter met Aedes van mening over de accenten die binnen de nieuwbouwproductie nodig zijn om tot een maximale verbetering van de doorstroming op de woningmarkt te kunnen komen. Waar Aedes pleit voor een toename in de productie van betaalbare- en ook dure huurwoningen, is mijn beleid gericht op een vergroting van vooral het aanbod van koopwoningen, in combinatie met een toename van het aantal te verkopen huurwoningen. De huidige woningbouwintenties voor de lange termijn zullen in de verstedelijkingsafspraken tot 2010 worden geconcretiseerd. Ik verwijs hierbij ook naar het antwoord op vraag 1 van het Kamerlid Van Gent <voetnoot nummer="3"/>. Gelet op het voorgaande zie ik geen aanleiding om – afzonderlijk – met een kabinetsvoorstel voor de aanpak van de wachttijden te komen. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1667" documentjaargang="2001-2002">Aanhangsel Handelingen, nr. 1667, vergaderjaar 2001–2002.</noot>
         <noot nummer="2" documenttype="Kamerstuk" kamerstuk-id="27 559" documentnummer="29">Kamerstuk 27 559, nr. 29</noot>
         <noot nummer="3" documenttype="Kamervragen" documentnummer="1667" documentjaargang="2001-2002">Aanhangsel Handelingen, nr. 1667, vergaderjaar 2001–2002.</noot>
      </noten>
   </antwoorden>
</kvr>
