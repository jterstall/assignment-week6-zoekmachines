<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over vaccinatie. (Ingezonden 30 november 2006); Antwoord</item>
         <item attribuut="Bestand">43Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27021
</item>
         <item attribuut="Inhoud">Vragen over de voorlichting van de Nederlandse Vereniging voor Kritisch Prikken (NVKP), die vraagtekens zet bij de vaccinatie tegen pneumokokken.</item>
         <item attribuut="Rubriek">Gezondheidszorg (Ziekten en ziektepreventie)</item>
         <item attribuut="Trefwoorden">Inentingen</item>
         <item attribuut="Vindplaats">Kamervragen met antwoord 2006-2007, nr. 549, Tweede Kamer</item>
         <item attribuut="Vraagnr_bij_indiening">2060703800</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2006-12-20</item>
         <item attribuut="Datum_indiening">2006-11-30</item>
         <item attribuut="Document-id">KVR27021</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1183" allpagenumbers="1183 1184" vetnummer="2060703800" code="0607tkkvr549" lopendefooter="Tweede Kamer, vergaderjaar 2006–2007, Aanhangsel" filenaam="KVR27021" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="549" onderwerp="" indiendatum="2006-11-30">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-12-20">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Hoe staat het met de productie van het nieuwe DaKTP-vaccin door het Nederlands Vaccin Instituut (NVI) dat in januari 2007 klaar zou zijn? </vraag>
      <vraag nummer="2">Klopt het dat het DaKTP-vaccin van het NVI geen cocktail is, hetgeen betekent dat kinderen drie prikken gaan krijgen? </vraag>
      <vraag nummer="3" voetnoot="1">Wat vindt u van de informatie voor ouders van de Nederlandse Vereniging voor Kritisch Prikken (NVKP) over pneumokokken? <voetnoot nummer="1"/>
      </vraag>
      <vraag nummer="4">Wat is uw reactie op de bewering van deze vereniging: dat er geen enkele studie is die bewijst dat het vaccin tegen pneumokokken-vaccin effectief is; dat door de invoering van het Hib-vaccin het totaal aantal gevallen van meningitis niet is afgenomen; dat de beste remedie tegen ziekten nog steeds gezondheid is, en niet het vaccineren tegen alle mogelijke ziekten? </vraag>
      <vraag nummer="5">Wat is uw mening over het feit dat er binnen de NVPK therapeuten zijn die ouders adviseren niet te vaccineren? </vraag>
      <vraag nummer="6">Hoeveel invloed heeft de NVKP en kunt u optreden tegen onjuiste informatie aan ouders van deze vereniging? Zo ja, wat gaat u doen? </vraag>
      <noten afkomstig="vraag">
         <noot nummer="1">www.nvkp.nl, zie Pneumokokken – informatie voor ouders</noot>
      </noten>
   </vragen>
   <antwoorden aantal="6">
      <antwoord nummer="1">Het NVI heeft het nieuwe DaKTP vaccin geproduceerd en het staat klaar om verpakt te worden. Het CBG heeft de registratieaanvraag nog in behandeling. Het CBG heeft in het kader van de registratieprocedure nog aanvullende vragen gesteld waardoor de procedure langer duurt dan gepland. Na goedkeuring voor de registratie kan het DaKTP verpakt en geleverd worden voor het RVP. </antwoord>
      <antwoord nummer="2">Nee, dit klopt niet. Net zoals nu het geval is zullen binnen het RVP kleuters het NVI DaKTP als één prik krijgen. </antwoord>
      <antwoord nummer="3">De informatie die de NVKP aan ouders geeft over pneumokokkenvaccinatie is niet juist. Het kan ouders namelijk het idee geven dat vaccineren niet nodig is. Zo wordt gesuggereerd dat de gevolgen van pneumokokkeninfecties goed te behandelen zijn met antibiotica, natuurgeneeskundige methoden of op homeopathische wijze. Echter, de ernstige gevolgen van een pneumokokkeninfectie kunnen al zeer snel na besmetting optreden. Antibiotica bestrijden de bacterie, maar een aantal ernstige, zeer schadelijke processen zijn dan al in het lichaam op gang gekomen en deze zijn niet meer te stoppen met antibiotica en, voor alle duidelijkheid, ook niet met natuurgeneeskundige of homeopathische middelen. </antwoord>
      <antwoord nummer="4">Getoetst aan de algemene uitgangspunten en criteria voor opname van vaccinaties in het RVP, heeft de Gezondheidsraad in haar advies in 2002 vaccinatie tegen pneumokokken reeds van groot belang voor de volksgezondheid bevonden. In het advies uit 2005, op grond waarvan ik tot opname van het vaccin in het Rijksvaccinatieprogramma heb besloten, wordt onderbouwd dat de vaccinatie met het zeven-valente geconjugeerde vaccin effectief is in het vóórkomen van invasieve pneumokokkenziekte. Sinds het beschikbaar komen van dit vaccin hebben verschillende vaccintrials de effectiviteit van het vaccin aangetoond. Uit meer recente studies blijkt bovendien dat vaccinatie met het geconjugeerde pneumokokkenvaccin de ziektelast van invasieve pneumokokkenziekte in gevaccineerde groepen sterk heeft teruggedrongen. Daarnaast blijkt dat vaccinatie er voor heeft gezorgd dat er minder dragers van pneumokokken zijn in leeftijdsgroepen die niet voor vaccinatie in aanmerking komen, waardoor ook in deze leeftijdsgroepen de ziektelast is afgenomen. In Nederland wordt het effect van universele vaccinatie tegen pneumokokkenziekte nauwlettend gevolgd op basis van continue surveillance/ bewaking door het Centrum Infectieziektebestrijding (RIVM) en het Referentielaboratorium Bacteriële Meningitis (UvA/RIVM). Meningitis wordt niet alleen veroorzaakt door Haemophilus influenzae type b (Hib), maar kan ook andere bacteriële of virale oorzaken hebben. Vóór de introductie van de vaccinatie in 1993 kwamen in de surveillance van het Referentielaboratorium voor Bacteriële Meningitis jaarlijks ongeveer 250 invasieve Hib-infecties voor. Na introductie van vaccinatie tegen Hib daalde het totale aantal invasieve Hib-infecties bij zowel gevaccineerde als ongevaccineerde leeftijdsgroepen binnen een aantal jaren sterk (zie figuur). Ook is het totale aantal gevallen van meningitis veroorzaakt door bacteriën afgenomen sinds tegen Hib wordt gevaccineerd. Gezondheid wordt bereikt door goede voeding, goede hygiëne en bescherming tegen infectieziekten. Een goede gezondheid is belangrijk voor een goede algemene afweer tegen infectieziekten. Bij sommige mensen, bijvoorbeeld bij jonge baby’s, is de natuurlijke afweer niet voldoende. Daarnaast kunnen sommige infecties ook bij mensen met een goed werkend afweersysteem tot ernstige ziekte leiden, zoals meningitis en sepsis (bloedvergiftiging) door o.a. meningokokken en pneumokokken. Ook bij de andere ziekten waartegen wordt gevaccineerd via het Rijksvaccinatieprogramma geldt dat ernstige zieken en complicaties voorkomen kunnen worden. In de loop der jaren is gebleken dat preventie door vaccinatie heeft geleid tot een sterke reductie in het vóórkomen van doelziekten en hun complicaties. </antwoord>
      <antwoord nummer="5">Veel redenen die door de NVKP therapeuten worden aangevoerd om niet te vaccineren zijn niet wetenschappelijk onderbouwd. Daardoor laten ouders ten onrechte hun kind niet vaccineren en zo krijgen kinderen op basis van onjuiste informatie niet de bescherming waar zij recht op hebben. Dat vind ik een kwalijke zaak. Natuurlijk is vaccineren een keuze van de ouders. Maar ik bevorder dat die keuze gebaseerd is op goede wetenschappelijk onderbouwde informatie. Daartoe heb ik sinds eind 2004 het Centrum Infectieziektebestrijding van het RIVM opdracht gegeven om de communicatie over het Rijksvaccinatieprogramma te coördineren. </antwoord>
      <antwoord nummer="6">Het is gezien de hoge vaccinatiegraad mijn indruk dat de invloed van de NVKP beperkt is. Door te zorgen voor goede communicatie over het Rijksvaccinatieprogramma bied ik tegenwicht aan onjuiste informatie van de NVKP. De Inspectie voor de Gezondheidszorg ziet er op toe dat medische beroepsbeoefenaren geen medisch laakbare uitlatingen over het Rijksvaccinatieprogramma doen. In april 2005 heeft dit er toe geleid dat een homeopathische arts naar aanleiding van zijn uitlatingen over het Rijksvaccinatieprogramma een officiële waarschuwing van het Regionaal Tuchtcollege voor de Gezondheidszorg heeft gekregen op basis van een klacht van de Inspectie voor de Gezondheidszorg. Voor het beïnvloeden van de informatie die een vereniging aan haar leden verschaft heb ik geen mogelijkheden. </antwoord>
      <noten afkomstig="antwoord"/>
   </antwoorden>
</kvr>
