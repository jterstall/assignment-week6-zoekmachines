<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stroeken (CDA) aan de staatssecretaris van Sociale Zaken en Werkgelegenheid, dhr. Hoogervorst, over RSI. (Ingezonden 3 juli 2000); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12200
</item>
         <item attribuut="Inhoud">Vragen over schadeclaims van werknemers in verband met RSI (repetitive strain injuries) en over maatregelen die arbodiensten nemen om RSI tegen te gaan.</item>
         <item attribuut="Rubriek">Arbeid (Arbeidsomstandigheden) Gezondheidszorg (Ziekten en ziektepreventie)</item>
         <item attribuut="Trefwoorden">Arbeidsomstandigheden Bedrijfsgezondheidszorg Schadevergoeding Ziekten</item>
         <item attribuut="Vindplaats">Kamervragen met antwoord 1999-2000, nr. 1722, Tweede Kamer</item>
         <item attribuut="Vraagnr_bij_indiening">2990013360</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Stroeken</persoon>
         </item>
         <item attribuut="Datum_reaktie">2000-08-25</item>
         <item attribuut="Datum_indiening">2000-07-03</item>
         <item attribuut="Document-id">KVR12200</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3877" allpagenumbers="3877 3878" vetnummer="2990013360" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12200" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1722" onderwerp="" indiendatum="2000-07-3">
         <vrager partij="CDA" oorsprong="parlement">Stroeken</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="2000-08-25">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het artikel «Eerste schadeclaims RSI lopen op tot «enkele tonnen»»? <voetnoot nummer="1"/>
      </vraag>
      <vraag nummer="2">Wat is de oorzaak van het feit dat ondanks voorlichtingsactiviteiten over RSI, het aantal patiënten steeds meer toeneemt? </vraag>
      <vraag nummer="3">Voorziet u financiële problemen voor het Nederlandse bedrijfsleven ten gevolge van schadeclaims in verband met RSI? </vraag>
      <vraag nummer="4">Wat vindt u van de instelling van een zogenaamde Welzijnsraad door het bedrijf NTNT? </vraag>
      <vraag nummer="5">Zijn de Arbodiensten in staat tijdig in te grijpen bij de eerste signalen van RSI? </vraag>
      <vraag nummer="6">Wat vindt u van de opvatting van NTNT dat de reguliere Arbodiensten bij RSI veel te laat ingrijpen en geen op maat gesneden oplossingen aandragen? </vraag>
      <vraag nummer="7">Ontplooit u nieuwe initiatieven om op korte termijn het aantal RSI gevallen terug te dringen? </vraag>
      <noten afkomstig="vraag">
         <noot nummer="1" datum="2000-06-29" bron="De Telegraaf">De Telegraaf, 29 juni 2000</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="1 2 3">Uit onderzoek blijkt dat het percentage werknemers dat RSI-gerelateerde klachten ondervindt de afgelopen twee jaren min of meer constant is gebleven. Dit geldt zowel voor beeldschermwerkers <voetnoot nummer="1"/>als voor de overige risicogroepen <voetnoot nummer="2"/>. De ernst van de klachten en daarmee het aantal RSI-patiënten lijkt echter wel toe te nemen. Dit valt af te leiden uit de toename van het percentage werknemers dat instroomt in de WAO wegens RSI-gerelateerde klachten <voetnoot nummer="3"/>. Hiervoor zijn verschillende oorzaken aan te wijzen. Het aantal mensen dat beeldschermwerk verricht, groeit nog steeds aanzienlijk. Ook lijkt de intensiteit van de risicofactoren (zoals beeldschermwerk, repeterende bewegingen en een statische houding) toe te nemen, waardoor eveneens de ernst van de klachten toeneemt. De laatste jaren is bijvoorbeeld het aantal uren per dag dat mensen aan een computer werken fors gestegen. Daarnaast is ook de werkdruk een belangrijke factor bij het vóórkomen van RSI-klachten. Voorlichtingsactiviteiten dragen in belangrijke mate bij aan de bekendheid met en bewustwording van het risico van RSI. Het is echter niet uit te sluiten dat door voorlichting meer mensen onderkennen dat hun klachten mogelijk verband houden met RSI en een arts of therapeut raadplegen. Dankzij de voorlichtingscampagne Stop RSI en alle publiciteit rondom dit onderwerp is het merendeel van de werkgevers en werknemers inmiddels wel bekend met en zich bewust van de risicofactoren voor RSI, maar nu moet de stap gemaakt worden naar het daadwerkelijk nemen van (collectieve) preventieve maatregelen op bedrijfsniveau. Het bekend maken van good practices kan daarbij een belangrijke rol spelen, bijvoorbeeld via de convenantenaanpak. </antwoord>
      <antwoord nummer="3">Het is niet uit te sluiten dat bedrijven die met één of meerdere schadeclaims geconfronteerd worden, daarvan financiële problemen zullen ondervinden. Vooralsnog heb ik echter geen redenen om aan te nemen dat dit op grote schaal zal voorkomen. Het aantal schadeclaims lijkt zich op dit ogenblik te beperken tot enkele tientallen. Niet bekend is hoe de rechterlijke uitspraken zullen uitpakken. De discussie gaat daarbij vooral over de vraag in hoeverre de werkgever een tekortschieten in zijn zorgplicht kan worden verweten. Verwacht mag worden dat het bedrijfsleven alert reageert op dergelijke ontwikkelingen en steeds vaker en intensiever maatregelen zal nemen om RSI te voorkomen (zoals bijvoorbeeld blijkt uit het voorbeeld van NTNT, maar ook van andere bedrijven). De dreiging van schadeclaims kan juist een extra stimulans zijn om preventieve maatregelen te nemen. </antwoord>
      <antwoord nummer="4">Initiatieven op ondernemingsniveau, gericht op systematische interventie en preventie van de RSI-problematiek, juich ik uiteraard toe; zeker als die leiden tot in het artikel genoemde resultaten. Een interdisciplinaire aanpak die door de werkgever en diens werknemers gezamenlijk onderschreven wordt, spreken mij aan. Dergelijke good practices kunnen een bruikbaar voorbeeld voor andere bedrijfstakken zijn. Over de brede toepassing ervan kunnen in de Arboconvenanten afspraken gemaakt worden. </antwoord>
      <antwoord nummer="5 en 6">Van arbodiensten kan èn mag verwacht worden dat zij in staat zijn om de eerste signalen van RSI op te vangen en effectieve interventies te plegen om erger te voorkomen. Het lijkt er inderdaad op dat dit nog niet in alle gevallen gebeurt, maar ik verwacht dat arbodiensten actief bezig zijn om hierin verandering te brengen. Zij zijn daarbij echter wel afhankelijk van de bereidheid van werkgevers om te betalen voor de aard en omvang van de arbodienstverlening en om mee te werken aan tijdige signalering en effectieve interventies. Om de professionele kwaliteit van de arbodienstverlening ten aanzien van RSI te ondersteunen subsidieert SZW sinds 1998 het Netwerk Optimalisering Repeterende Arbeid (NORA). Tijdens de bijeenkomsten van dit netwerk en via een nieuwsbrief worden arbodiensten in de gelegenheid gesteld informatie over RSI uit te wisselen en in te winnen bij elkaar en bij de hiertoe uitgeruste kennisinstituten. Ook is in januari van dit jaar het Nederlands Kenniscentrum Arbeid en Klachten Bewegingsapparaat van start gegaan, dat tot doel heeft de kennis en deskundigheid (onder andere bij arbodiensten) rond arbeidsrelevante aandoeningen aan het bewegingsapparaat – waaronder RSI – te vergroten en de effectiviteit van preventieve maatregelen, diagnostiek en medische en ergonomische interventies te verbeteren. </antwoord>
      <antwoord nummer="7">Door middel van de convenantenaanpak, voorlichting, onderzoek en monitoring krijgt het op het terugdringen van het aantal RSI-gevallen gerichte beleid gestalte: In de Arboconvenanten worden afspraken gemaakt met hoogrisicosectoren. Met betrekking tot de aanpak van RSI zijn er inmiddels intentieverklaringen afgesloten met het bankwezen, de woningbouwcorporaties, de kappers, de vleesverwerkende industrie en de openbare bibliotheken. Bij de implementatie van de afspraken speelt voorlichting een bijzonder belangrijke rol. Wat betreft voorlichting blijkt uit de evaluatie van de voorlichtingscampagne Stop RSI, die vorig jaar door SZW is gelanceerd, dat de campagne heeft geleid tot een beduidend grotere bekendheid en bewustwording omtrent het arbeidsrisico RSI bij werkgevers en beeldschermwerkers. Actieve voortzetting van deze landelijke voorlichtingscampagne, specifiek gericht op beeldschermwerk, lijkt vooralsnog niet nodig. Wel wordt de komende jaren een aantal (vervolg)activiteiten ondernomen, die vooral gericht zijn op specifieke beroepsgroepen. Voorts start begin 2001, in samenwerking met de expotheek van de Medische Faculteit van de Universiteit Leiden, een reizende tentoonstelling over RSI, zowel voor beeldschermwerkers als andere beroepsgroepen waar RSI een reëel arbeidsrisico is. Ten behoeve van een eenduidige diagnose en behandeling van RSI is een adviesaanvraag aan de Gezondheidsraad voorgelegd. Dit advies zal binnenkort gereed komen. Daarnaast zal onderzoek geïnitieerd worden dat zich met name richt op inzicht en de ernst en de duur van het ziekteverzuim wegens RSI en de effectiviteit van preventie- en interventiemethoden. Via monitoring zal het vóórkomen van RSI-gerelateerde klachten in de beroepsbevolking van Nederland voortdurend in de gaten worden gehouden. </antwoord>
      <noten afkomstig="antwoord">
         <noot nummer="1">RSI bij beeldschermwerkers: de muisarm ontzenuwd (Massaar 1998, Arbeidsinspectie) Repetitive Strain Injuries (RSI) bij beeldschermwerkers (Massaar 1999, Arbeidsinspectie)</noot>
         <noot nummer="2">De kans op RSI in Nederland (Otten 1998, Maandgezondheidsstatistiek, november 1999, CBS) ICT, productie-en arbeidsorganisatie in relatie tot arbeid: kwalificatie-eisen, kwalificatiemogelijkheden, arbeidsmarktpositie en Repetitive Strain Injuries (RSI) (Kraan, Blatter, Dhondt &amp; Bongers 2000, TNO Arbeid)</noot>
         <noot nummer="3">Dit blijkt onder andere uit Lisv-cijfers over de diagnose bij WAO-intrede en uit de eerste resultaten van een lopend onderzoek van adviesbureau Orbis (in opdracht van de Sectorraad Detailhandel en Ambachten en met subsidie van het Lisv) naar de oorzaken waarom werknemers in de Detailhandel en Ambachten in de WAO of WAZ terecht komen. De resultaten van dit onderzoek worden begin 2000 verwacht</noot>
      </noten>
   </antwoorden>
</kvr>
