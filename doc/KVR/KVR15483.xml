<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van den Doel en Wilders (beiden VVD) aan de ministers van Buitenlandse Zaken en van Binnenlandse Zaken en Koninkrijksrelaties en de staatssecretaris van Defensie over «Al Quaida volgelingen in Nederlands leger». (Ingezonden 21 februari 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15483
</item>
         <item attribuut="Inhoud">Vragen naar aanleiding van een bericht in Trouw van 20 februari 2002. Zie ook Aanhangsel van de Handelingen II, 2000-2001, 1296.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Welzijn (Minderheden)</item>
         <item attribuut="Trefwoorden">Godsdiensten Minderheden Terrorisme</item>
         <item attribuut="Vindplaats">Kamervragen met antwoord 2001-2002, nr. 989, Tweede Kamer</item>
         <item attribuut="Vraagnr_bij_indiening">2010206830</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="VVD">Van den Doel</persoon>
            <persoon partij="VVD">Wilders</persoon>
         </item>
         <item attribuut="Datum_reaktie">2002-04-11</item>
         <item attribuut="Datum_indiening">2002-02-21</item>
         <item attribuut="Document-id">KVR15483</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2087" allpagenumbers="2087 2088" vetnummer="2010206830" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15483" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="989" onderwerp="" indiendatum="2002-02-21">
         <vrager partij="VVD" oorsprong="parlement">Van den Doel</vrager>
         <vrager partij="VVD" oorsprong="parlement">Wilders</vrager>
         <vraagt-aan>de ministers van Buitenlandse Zaken en van Binnenlandse Zaken en Koninkrijksrelaties en de staatssecretaris van Defensie</vraagt-aan>
      </vraagdata>
      <antwoorddata antwoorddatum="11 april 2002), zie ook Aanhangsel Handelingen nr. 820, vergaderjaar 2001–2002">
         <antwoorder functie="staatssecretaris" ministerie="Defensie">Van Hoof</antwoorder>
         <mede-antwoorder>de ministers van Buitenlandse Zaken, van Binnenlandse Zaken en Koninkrijksrelaties en van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het krantenartikel «Al Quaida stuurde Nederlanders naar leger»? <voetnoot nummer="1"/>Is dit bericht waar? </vraag>
      <vraag nummer="2">Was de Nederlandse regering op de hoogte van het feit dat het Al Quaida-leiderschap aan agenten in Nederland doorgaf dat moslims zich in Nederland moesten laten trainen door het Nederlandse leger? Zo ja, is en wordt hier tegen opgetreden en op welke wijze, zo neen, waarom niet? </vraag>
      <vraag nummer="3">Vonden soortgelijke praktijken plaats in andere EU-landen, zo ja in welke landen, was men daarvan op de hoogte en hoe is er daar tegen opgetreden? </vraag>
      <vraag nummer="4" voetnoot="2">Herinnert u zich uw antwoorden op de eerdere vragen van de leden Wilders, Rijpstra en Vos over het ronselen van moslims in Nederland en de schokkende teksten op dezelfde website www.qoqaz.nl? <voetnoot nummer="2"/>Bent u thans bereid een diepgaand onderzoek naar deze website, de inhoud en eigenaren ervan te entameren, voor zover er strafbare feiten worden gepleegd? </vraag>
      <vraag nummer="5">Op welke wijze wordt gewaarborgd dat mensen met extremistische denkbeelden bij sollicitatie bij de Krijgsmacht er uit worden gefilterd? </vraag>
      <vraag nummer="6">Is het antecedentenonderzoek voor aspirant-militairen aangescherpt naar aanleiding van de gebeurtenissen op 11 september en de bewustwording van het bestaan van een wereldwijd terrorismenetwerk? </vraag>
      <vraag nummer="7">Wordt er binnen de krijgsmacht ook tijdens de opleiding specifiek gelet op (geheime) sympathieën welke overeenkomen met extremistische gedachten? Zo ja, welke maatregelen kan Defensie dan nog treffen om militairen met dergelijke gedachtegangen te weren? </vraag>
      <noten afkomstig="vraag">
         <noot nummer="1" datum="2002-02-20" bron="Trouw">Trouw, 20 februari 2002</noot>
         <noot nummer="2" documenttype="Kamervragen" documentnummer="1296" documentjaargang="2000-2001">Aanhangsel Handelingen, nr. 1296, vergaderjaar 2000–2001.</noot>
      </noten>
   </vragen>
   <antwoorden aantal="6">
      <antwoord nummer="1 en 2">Ik heb kennis genomen van het genoemde krantenartikel waarin wordt beweerd dat de top van Al Qaida, via agenten in Nederland, volgelingen opdracht gaf dienst te nemen in het Nederlandse leger. Bekend is, dat in 2001 mensen via de website www.qoqaz.nl werden opgeroepen zich voor te bereiden op het voeren van Jihad in de Kaukasus. De oproep verwees onder meer naar reguliere militaire training bij het Nederlandse leger. De Binnenlandse Veiligheidsdienst verricht onderzoek naar mogelijke activiteiten van het Al Qaida netwerk in Nederland. De uitkomsten van dergelijk onderzoek worden, indien daartoe aanleiding bestaat, gemeld aan de tot het treffen van tegenmaatregelen bevoegde autoriteiten. In de gevallen dat een vermoeden bestaat van een strafbaar feit, zal het Openbaar Ministerie worden ingeschakeld dat vervolgens zal bezien of het mogelijk (en wenselijk) is om tot vervolging over te gaan. Tot nu toe is niet gebleken dat aanhangers van Al Qaida aanwezig zijn in de krijgsmacht. Wel hebben zich daar, kort na 11 september, enkele gevallen van sympathiebetuiging voor de terroristische aanslagen op de Verenigde Staten voorgedaan. Dit is, in samenhang met de signalen in de media en op internet, aanleiding voor de Militaire Inlichtingendienst om onderzoek te verrichten naar de mate waarin en de wijze waarop religieus extremisme in de krijgsmacht voorkomt. Ook hier geldt dat indien een vermoeden ontstaat van een strafbaar feit, het Openbaar Ministerie wordt ingeschakeld. </antwoord>
      <antwoord nummer="3">In het artikel wordt gesteld dat via de website www.qoqaz.nl vanuit Londen een wereldwijde actie is georganiseerd tot het ronselen van jongeren. Het is bekend dat de algemene oproep om zich voor te bereiden op Jihad via de genoemde website – die overigens al sinds medio 2001 van het internet is verwijderd – in vele talen op het internet is verspreid. Hoe in andere EU-landen op de oproep is gereageerd is mij niet bekend. </antwoord>
      <antwoord nummer="4">Gelet op het antwoord op vraag 1 en 2 bestaat er voor het Openbaar Ministerie op dit moment geen aanleiding om een strafrechtelijk onderzoek in te stellen. </antwoord>
      <antwoord nummer="5">Met iedere aspirant militair die zich bij een banenwinkel wil aanmelden voor een functie in de krijgsmacht vindt een persoonlijk gesprek plaats. Als hij daarbij al blijk geeft van onaanvaardbare extremistische denkbeelden wordt hem geadviseerd zijn sollicitatie niet verder door te zetten. De aspirant militair wiens sollicitatie in behandeling wordt genomen, krijgt in de daarop volgende selectieprocedure een psychologisch interview. Daarbij wordt onder meer gelet op extremistische denkbeelden of gedragingen. Dit kan reden zijn voor afkeuring. Als de betrokken sollicitant de selectieprocedure heeft doorlopen wordt, voordat hij wordt aangesteld, door de Militaire Inlichtingendienst een veiligheidsonderzoek ingesteld. Daarbij worden onder meer justitiële en politieke antecedenten onderzocht, alsmede persoonlijke omstandigheden en gedragingen. Als daaruit blijkt dat er onvoldoende waarborgen zijn dat de sollicitant onder alle omstandigheden de uit de vertrouwensfunctie voortvloeiende plichten getrouwelijk zal volbrengen zal de zogeheten «verklaring van geen bezwaar» worden geweigerd waardoor betrokkene niet als militair mag worden aangesteld. </antwoord>
      <antwoord nummer="6">Bij het veiligheidsonderzoek werd ook in het verleden aandacht besteed aan politiek of ideologisch geïnspireerd extremisme. De onderzoeksmethode hoeft daarom niet te worden aangescherpt. </antwoord>
      <antwoord nummer="7">Tijdens de opleiding, maar ook daarna, is de krijgsmacht attent op ongewenst gedrag en politiek of ideologische extremisme. Bij constatering van een dergelijk incident kunnen rechtspositionele maatregelen worden genomen tegen de militair (in het uiterste geval betekent dat ontslag). Als het vermoeden bestaat dat er sprake is van strafbare feiten wordt de Koninklijke marechaussee geïnformeerd. Gedragingen of vermoedens daarvan kunnen ook reden zijn voor een zogenoemde commandantenmelding. De Militaire Inlichtingendienst kan op basis daarvan een hernieuwd veiligheidsonderzoek instellen. Als daaruit blijkt dat gedragingen en sympathieën niet passen binnen de hiervoor geldende normen, wordt de «verklaring van geen bezwaar» ingetrokken. Dit leidt vervolgens tot ontslag van de militair. </antwoord>
      <noten afkomstig="antwoord"/>
   </antwoorden>
</kvr>
