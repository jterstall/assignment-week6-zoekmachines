<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Witteveen-Hevinga (PvdA) over het verstrekken van zeer hoge hypotheken. (Ingezonden 21 oktober 1996); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4098
</item>
         <item attribuut="Inhoud">Betreft vragen over het verstrekken van zeer hoge hypotheken aan potentiële huizenkopers.</item>
         <item attribuut="Rubriek">Geld (Hypotheken)</item>
         <item attribuut="Trefwoorden">Hypotheken</item>
         <item attribuut="Vindplaats">Kamervragen met antwoord 1996-1997, nr. 424, Tweede Kamer</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Witteveen-Hevinga</persoon>
         </item>
         <item attribuut="Datum_reaktie">1996-12-16</item>
         <item attribuut="Datum_indiening">1996-10-21</item>
         <item attribuut="Document-id">KVR4098</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="873" allpagenumbers="873 874" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="424" onderwerp="" indiendatum="1996-10-21">
         <vrager partij="PvdA" oorsprong="parlement">Witteveen-Hevinga</vrager>
         <vraagt-aan/>
      </vraagdata>
      <antwoorddata antwoorddatum="16 december 1996), zie ook Aanhangsel Handelingen nr. 297 Vergaderjaar 1996">
         <antwoorder functie="minister" ministerie="Financiën">Zalm</antwoorder>
         <mede-antwoorder>de staatssecretaris van (Economische Zaken)</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Hebt u kennis genomen van de discussie, die werd gevoerd tijdens het VARA-programma «Kassa» dd. 17 oktober jl. over het gemak waarop zeer hoge hypotheken worden verstrekt aan potentiële huizenkopers? </vraag>
      <vraag nummer="2">Deelt u de waarschuwing van de consumentenorganisaties, dat deze ontwikkeling leidt tot gevaarlijk hoge woonquota? </vraag>
      <vraag nummer="3">Bent u bereid om via overleg met de Nederlandse Vereniging van Banken, het Verbond van Verzekeraars en andere financierders, te bevorderen dat de betrokken partijen onderling tot het opstellen van een gedragscode komen die grenzen stelt aan de hoogte van de te verstrekken hypotheken? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1996"/>
      <antwoord nummer="1">Ja. </antwoord>
      <antwoord nummer="2">In Nederland kennen de hypothecaire geldverstrekkers ieder een eigen kredietbeleid. Om tot verstrekking van een hypothecaire lening over te gaan wordt de aanvrager in het algemeen beoordeeld op kredietwaardigheid. Om een zo genuanceerd mogelijk beeld te vormen, wordt een groot aantal factoren in de beoordeling betrokken. Er wordt onder andere gebruik gemaakt van de gegevens van het Bureau Krediet Registratie in Tiel en er wordt gekeken naar het inkomen en de onroerende zaak waarop een hypotheek wordt gevestigd. Hypothecaire geldverstrekkers bepalen zelf of en op welke wijze deze criteria doorwerken in hun kredietbeleid. Bij de beoordeling van hypothecaire lening-aanvragen respectievelijk in de leningsvoorwaarden variëren de door geldverstrekkers gehanteerde criteria en grenzen. Het al dan niet verstrekken van hoge hypothecaire leningen is afhankelijk van o.a. de inschatting van de risicofactoren. Kredietwaardigheidsnormen van geldverstrekkers komen onder andere tot stand op basis van verzamelde statistische gegevens. Deze normen verschillen per geldverstrekker en hangen samen met onder meer ondernemingsdoelstellingen, marktverhoudingen en de (financiële) situatie van een geldverstrekker. Niet alleen de klant schat in of hij de hypothecaire lasten nu en in de toekomst kan dragen, ook de geldverstrekker, die het risico loopt grote sommen geld te verliezen, maakt deze inschatting. Een geldverstrekker heeft er evenmin belang bij leningsovereenkomsten aan te gaan waarvan van te voren te verwachten is dat er problemen over zullen ontstaan; het beheren van ontspoorde leningen is bijzonder duur. Zij zullen er dan ook bij het aangaan van de overeenkomst van overtuigd willen zijn dat de geldverstrekking niet zal leiden tot probleemfinanciering. Hierbij gelden de normen van de nationale hypotheekgarantie als richtsnoer. Er zijn echter geen gegevens bekend over het feit of en in welke mate te hoge hypotheken worden verstrekt; de omvang van het eventuele probleem van te hoge hypotheeklasten is onbekend. Gelet op het bovenstaande deel ik dan ook niet op voorhand de waarschuwing dat men te gemakkelijk overgaat tot het verstrekken van zeer hoge hypotheken. Hier komt bij dat ook de verkrijger van de lening (de hypotheekgever), zijn eigen overwegingen, wensen, kenmerken en verantwoordelijkheden in dezen heeft. Voor de een is het woongenot het grootste genot en is men bereid daar een groot deel van het salaris aan te besteden, een ander daarentegen wenst zijn woonlasten te minimaliseren en zijn geld met name voor andere doelen aan te wenden. </antwoord>
      <antwoord nummer="3">Het is mijns inziens niet aan de overheid om te bevorderen dat de hierboven beschreven keuzevrijheid van de consument en de geldverstrekker beperkt wordt. Uiteraard ben ik wel van mening dat hypothecaire geldverstrekkers zich bewust moeten zijn van hun maatschappelijke verantwoordelijkheid. Uit het feit dat er door de hypothecaire geldverstrekkers een Gedragscode Hypotheken is opgesteld blijkt dat dit bewustzijn aanwezig is. Voorts voeren de geldverstrekkers, hypotheekbemiddelaars en de Vereniging Eigen Huis momenteel overleg over de voorlichting bij het verstrekken van hypothecaire leningen. Het verdient aanbeveling dat de hypothecaire geldverstrekkers objectieve voorlichting verstrekken over de netto woonlasten. In dit kader zal de staatssecretaris van Economische Zaken de hypothecaire geldverstrekkers verzoeken om in overleg met de deelnemers te bezien in hoeverre de praktijkervaringen bij het verstrekken van hypotheken reden vormt tot het in de Gedragscode opnemen van critaria om te komen tot een verantwoord advies aan huizenkopers. De staatssecretaris van Economische Zaken zal er daarbij op attenderen dat de overheid een goede en objectieve voorlichting bij het verstrekken van hypothecaire leningen van groot belang acht maar dat zij dit in eerste aanleg door zelfregulering tussen betrokken partijen tot stand wil laten komen. </antwoord>
      <noten afkomstig="antwoord"/>
   </antwoorden>
</kvr>
