<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Weekers (VVD) aan de minister en de staatssecretaris van Justitie over de verkoop van informatie door gerechtsdeurwaarders. (Ingezonden 26 mei 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9637
</item>
         <item attribuut="Inhoud">Vragen over een bericht dat gerechtsdeurwaarders-kantoren persoonlijke informatie over het betaalgedrag van 1,5 miljoen Nederlanders en bedrijven verkopen. (Zie ook antwoorden op vragen van De Wit, Aanhangsel Handelingen nr. 1617, Vergaderjaar 1998-1999).</item>
         <item attribuut="Rubriek">Criminaliteit en openbare orde (Persoonsregistratie en identificatie) Rechterlijke organisatie (Deurwaarders) Staats- en bestuursrecht (Privacy)</item>
         <item attribuut="Trefwoorden">Deurwaarders Persoonsregistratie Privacy</item>
         <item attribuut="Vindplaats">Kamervragen met antwoord 1998-1999, nr. 1616, Tweede Kamer</item>
         <item attribuut="Vraagnr_bij_indiening">2989913450</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">Weekers</persoon>
         </item>
         <item attribuut="Datum_reaktie">1999-06-23</item>
         <item attribuut="Datum_indiening">1999-05-26</item>
         <item attribuut="Document-id">KVR9637</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3235" allpagenumbers="3235 3236" vetnummer="2989913450" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9637" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1616" onderwerp="" indiendatum="1999-05-26">
         <vrager partij="VVD" oorsprong="parlement">Weekers</vrager>
         <vraagt-aan>de minister en de staatssecretaris van Justitie</vraagt-aan>
      </vraagdata>
      <antwoorddata antwoorddatum="1999-06-23">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het bericht waar dat ruim 55 gerechtsdeurwaarders-kantoren persoonlijke informatie over het betaalgedrag van 1,5 miljoen Nederlanders en bedrijven verkopen? <voetnoot nummer="1"/>
      </vraag>
      <vraag nummer="2">Bent u bereid om op korte termijn te onderzoeken in hoeverre dit strijdigheid oplevert met de aard en strekking van de privacy-regelgeving en de geheimhoudingsplicht van de gerechtsdeurwaarder? Zo ja, wanneer kunt u de Kamer hierover informeren? Zo neen, waarom niet? </vraag>
      <vraag nummer="3">Welke mogelijkheden ziet u om onoirbare praktijken te bestrijden en bent u bereid passende maatregelen te treffen? </vraag>
      <vraag nummer="4">Bent u van mening dat er nadere (gedrags)regels moeten worden gesteld of voldoet het huidige en het in het ontwerp-Gerechtsdeurwaarderswet voorziene instrumentarium? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Nee, gerechtsdeurwaarderskantoren verkopen geen persoonlijke informatie die uit hoofde van de praktijkuitoefening is verkregen. Deze kantoren treden wel op als intermediair voor de afnemers van het incassosysteem «Incass» bij het verkrijgen van gegevens over betalingservaringen met particulieren. De betrokken kantoren (53) vormen gezamenlijk de vereniging Incass Groep Nederland die zich richt op incasso-dienstverlening. Deze vereniging is destijds opgezet door de Koninklijke Vereniging van Gerechtsdeurwaarders. Het dienstverleningspakket van de bij de Incass Groep Nederland aangesloten kantoren bestaat uit een modulair opgebouwd aanbod van diensten, die gezamenlijk het gehele incassotraject bestrijken (van debiteurenbeheer, het incasseren van facturen tot en met de uitvoering van een gerechtelijk vonnis). De dienstverlening van de betrokken gerechtsdeurwaarders kantoren is onlangs uitgebreid met het aanbieden van een databank («Incass Info») die een ondernemer in staat stelt vooraf informatie in te winnen over de kredietwaardigheid en het betalingsgedrag van een (potentiële) klant. Het artikel in de Telegraaf van 21 mei jl. refereert aan deze databank. De databank is ontwikkeld en wordt geëxploiteerd door Experian Nederland BV. Het gebruik van de databank door cliënten van de betrokken gerechtsdeurwaarders kantoren vindt rechtstreeks – zonder tussenkomst van een gerechtsdeurwaarderskantoor – door middel van datacommunicatie plaats. </antwoord>
      <antwoord nummer="2">De Registratiekamer is, in haar functie als toezichthoudend orgaan als bedoeld in artikel 37 van de Wet persoonsregistraties (WPR), een onderzoek gestart naar de wijze waarop ten aanzien van de databank «Incass Info» toepassing wordt gegeven aan het bij en krachtens de WPR bepaalde. Het bestuur van de Incass Groep Nederland en dat van de Koninklijke Vereniging van Gerechtsdeurwaarders hebben hun medewerking aan dat onderzoek toegezegd. Het onderzoek van de Registratiekamer spitst zich met name toe op de feitelijke werkzaamheden van de betrokken gerechtsdeurwaarderskantoren in de praktijk in relatie tot de wettelijke en overige voorwaarden met betrekking tot de bescherming van de persoonlijke levenssfeer van de in «Incass Info» opgenomen personen. De Incass Groep Nederland heeft mij medegedeeld dat in afwachting van de uitkomsten van het onderzoek door de Registratiekamer de marketingactiviteiten rond «Incass Info» zijn opgeschort. Zodra de uitkomsten van het onderzoek door de Registratiekamer bekend zijn zal de Kamer hierover worden geïnformeerd. </antwoord>
      <antwoord nummer="3 en 4">Uit de beantwoording van vraag 2 moge blijken dat in het onderhavige geval vooralsnog niet van onoirbare praktijken gebleken is. Mochten de betrokken gerechtsdeurwaarders zich aan een eventueel afkeurend oordeel van de Registratiekamer niets gelegen laten liggen dan kan daar disciplinair tegen worden opgetreden. Los daarvan achten wij het – mede in het licht van de nieuwe Gerechtsdeurwaarderswet – wenselijk met de Koninklijke Vereniging van Gerechtsdeurwaarders in overleg te treden over de vraag in hoeverre bij nevenactiviteiten, met name indien die niet direct uit de kernfunctie van de gerechtsdeurwaarder voortvloeien, het handelen van de gerechtsdeurwaarder – direct of indirect – onder invloed kan komen te staan van andere belangen dat die van de ambtelijke dienstverlening en dientengevolge de goede ambtsbediening in gevaar kan brengen. Zonodig kunnen nevenactiviteiten ingevolge artikel 26, derde lid, van het Deurwaardersreglement worden verboden. </antwoord>
      <noten afkomstig="antwoord"/>
   </antwoorden>
</kvr>
