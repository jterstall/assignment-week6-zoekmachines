<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de minister van Economische Zaken over misleiding met «gratis ringtones». (Ingezonden 20 oktober 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26898
</item>
         <item attribuut="Inhoud">Vragen naar aanleiding van een artikel in de Nieuwe Revu van 18 oktober 2006 over een initiatief van blinko.nl waarbij 'gratis' ringtones worden aangeboden, terwijl later blijkt dat dit automatisch leidt tot een abonnement dat tientallen euro's per maand kost. Vragensteller vindt dit een vorm van oplichting.</item>
         <item attribuut="Rubriek">Communicatie, media en informatievoorziening (Telecommunicatie)</item>
         <item attribuut="Trefwoorden">Mobiele telefonie</item>
         <item attribuut="Vindplaats">Kamervragen met antwoord 2006-2007, nr. 447, Tweede Kamer</item>
         <item attribuut="Vraagnr_bij_indiening">2060701740</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2006-12-07</item>
         <item attribuut="Datum_indiening">2006-10-20</item>
         <item attribuut="Document-id">KVR26898</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="965" allpagenumbers="965 966" vetnummer="2060701740" code="0607tkkvr447" lopendefooter="Tweede Kamer, vergaderjaar 2006–2007, Aanhangsel" filenaam="KVR26898" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="447" onderwerp="" indiendatum="2006-10-20">
         <vrager partij="PvdA" oorsprong="parlement">Van Dam</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2006-12-7">
         <antwoorder functie="staatssecretaris" ministerie="Economische Zaken">Van Gennip</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kent u het initiatief van blinko.nl <voetnoot nummer="1"/>waarbij mensen een gratis ringtone wordt aangeboden? Zo ja, is het u bekend dat het bestellen van deze gratis te downloaden ringtone automatisch leidt tot een abonnement op ringtones dat mensen tientallen euro’s per maand kost? Is het u bekend dat dit addertje onder het gras verborgen blijft en niet standaard zichtbaar is voor mensen die de gratis ringtone aanvragen? </vraag>
      <vraag nummer="2">Deelt u de mening dat dit een vorm van oplichting is? Zo ja, welke wettelijke mogelijkheden zijn er om hier een eind aan te maken? </vraag>
      <vraag nummer="3">Bent u bereid om, indien nodig, de wet aan te passen, zodat er opgetreden kan worden tegen deze vorm van oplichting? </vraag>
      <noten afkomstig="vraag">
         <noot nummer="1" datum="2006-10-18" bron="Zie blinko.nl of Nieuwe Revu">Zie blinko.nl of Nieuwe Revu, 18 oktober 2006</noot>
      </noten>
   </vragen>
   <antwoorden aantal="3">
      <antwoord nummer="1">Ik heb mij op de hoogte gesteld van het initiatief van blinko.nl waarbij mensen op de website een gratis ringtone krijgen aangeboden. Ik constateer dat consumenten alleen een ringtone kunnen aanvragen, indien zij hun telefoonnummer opgeven en het vakje met de tekst: «Ik heb de voorwaarden gelezen» aankruisen. Daarbij is wel voorzien in een link naar de algemene voorwaarden. Met het downloaden van de ringtone via blinko.nl wordt een abonnement aangegaan. Op grond van dit abonnement krijgen consumenten credits toegewezen waarmee zij gebruik kunnen maken van bepaalde diensten (zoals het verkrijgen van games en video’s) van blinko.nl. De kosten van deze abonnementsdienst bedragen 6 euro per week. Op grond van de algemene voorwaarden kan het abonnement worden opgezegd door een SMS-bericht te verzenden. Blinko.nl heeft haar website inmiddels aangepast, in die zin dat nu onder aan de pagina van de website – in kleine letters – staat vermeld dat sprake is van een abonnementsdienst, waarbij de eerste ringtone gratis is en verder sprake is van een abonnementsdienst van blinko.nl. Ik kan mij heel goed voorstellen dat consumenten die de gratis ringtone bij blinko.nl downloaden niet altijd zullen beseffen dat zij tevens een abonnement aangaan. Ik wil benadrukken dat ik belang hecht aan transparantie van prijs en kwaliteit van een dienst, zodat de consument een gefundeerde keuze kan maken en precies weet waar hij aan toe is als hij een product of dienst koopt. </antwoord>
      <antwoord nummer="2">Het is aan de rechter om te beoordelen of blinko.nl een wettelijke bepaling van het strafrecht of van het civiele recht heeft overtreden. Of in dit geval sprake is van strafrechtelijke oplichting zal door de strafrechter moeten worden beoordeeld, afhankelijk van de concrete feiten en omstandigheden van het geval. Het strafrecht geldt in beginsel als ultimum remedium. Dit betekent dat waar mogelijk gebruik dient te worden gemaakt van andere middelen dan het strafrecht. Hiernaast kan de civiele rechter de handelwijze van blinko.nl toetsen aan de bepalingen van het consumentenrecht. Dit kan op dit moment – in beginsel – alleen indien de consument zelf een procedure begint bij de civiele rechter. De civiele rechter kan onder andere beoordelen of, in geval via het internet een overeenkomst wordt gesloten, op duidelijke en begrijpelijke wijze bepaalde gegevens zijn verstrekt aan de consument (artikel 46c van Boek 7 van het BW). Verder kan de civiele rechter beoordelen of er sprake is van een misleidende reclamemededeling van blinko.nl (artikel 194 van Boek 6 van het BW). Met de inwerkingtreding van de Wet handhaving consumentenautoriteit zal de Consumentenautoriteit tevens een rol krijgen bij de handhaving van bepalingen van het consumentenrecht. Zie hiervoor het antwoord op de volgende vraag. </antwoord>
      <antwoord nummer="3">Onlangs heeft de Eerste Kamer het wetsvoorstel Wet handhaving consumentenbescherming aangenomen. Met inwerkingtreding van deze wet krijgt de Consumentenautoriteit per 29 december a.s. de bevoegdheid om collectieve inbreuken op het uit de Europese Richtlijnen voortgekomen consumentenrecht aan te pakken. Hieronder vallen in ieder geval schending van de wetsbepalingen over misleidende reclame en koop op afstand. In vergelijkbare gevallen als www.blinko.nl is het aan de Consumentenautoriteit vanaf 2007 om te bepalen of hij handhavend zal optreden. De Consumentenautoriteit kan in dergelijke gevallen aanvankelijk door middel van een verduidelijkend gesprek de overtreder op de inbreuk wijzen en adviseren zijn handelwijze aan te passen. De Consumentenautoriteit kan voorts – afhankelijk van de overtreden wettelijke bepaling – een last onder dwangsom of een bestuurlijke boete opleggen dan wel de civiele rechter verzoeken om de overtreder te bevelen de inbreuk te staken. Gelet op deze nieuwe mogelijkheden om inbreuken op het consumentenrecht van overheidswege aan te pakken, zie ik geen noodzaak daarnaast nog andere wetswijzigingen door te voeren. </antwoord>
      <noten afkomstig="antwoord"/>
   </antwoorden>
</kvr>
