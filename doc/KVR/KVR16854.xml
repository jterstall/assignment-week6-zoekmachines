<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers van Binnenlandse Zaken en Koninkrijksrelaties en Sociale Zaken en Werkgelegenheid over het opheffen van de pensioensgerechtigde leeftijd voor ambtenaren. (Ingezonden 23 oktober 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16854
</item>
         <item attribuut="Inhoud">Vragen over de mogelijk schadelijke gevolgen van het opheffen van de pensioengerechtigde leeftijd voor ambtenaren.</item>
         <item attribuut="Rubriek">Arbeid (Werknemers) Inkomen en rechtspositie (VUT en pensionering) Staats- en bestuursrecht (Overig)</item>
         <item attribuut="Trefwoorden">Overheidspersoneel Pensioenen</item>
         <item attribuut="Vindplaats">Kamervragen met antwoord 2002-2003, nr. 498, Tweede Kamer</item>
         <item attribuut="Vraagnr_bij_indiening">2020302160</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2002-12-13</item>
         <item attribuut="Datum_indiening">2002-10-23</item>
         <item attribuut="Document-id">KVR16854</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1053" allpagenumbers="1053 1054" vetnummer="2020302160" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16854" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="498" onderwerp="" indiendatum="2002-10-23">
         <vrager partij="SP" oorsprong="parlement">De Wit</vrager>
         <vraagt-aan>de ministers van Binnenlandse Zaken en Koninkrijksrelaties en Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2002-12-13">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Waarom bent u voor het loslaten van de pensioensgerechtigde leeftijd van 65 jaar voor ambtenaren? <voetnoot nummer="1"/>
      </vraag>
      <vraag nummer="2">Zal het veranderen van het principe «niet doorwerken, tenzij,» naar het principe «doorwerken, tenzij» volgens u een opstuwende werking hebben van de pensioensgerechtigde leeftijd? Zo ja, vindt u het wenselijk dat mensen langer doorwerken dan zij eigenlijk zelf willen of kunnen? Zo nee, kunt u het risico uitsluiten dat werknemers niet altijd ontslag durven te vragen? </vraag>
      <vraag nummer="3">Wat zijn de financiële consequenties van de maatregel, met name op het gebied van pensioenen en de AOW, en sociale verzekeringen zoals de WAO en de WW? Welke regelingen zullen moeten worden aangepast hiervoor? </vraag>
      <noten afkomstig="vraag">
         <noot nummer="1" datum="2002-10-22" bron="Trouw">Trouw, 22 oktober 2002</noot>
      </noten>
   </vragen>
   <antwoorden aantal="3">
      <antwoord nummer="1">In het eindbod dat op 18 oktober jl. door mij aan de centrales van overheidspersoneel is gedaan ter gelegenheid van de onderhandelingen over de arbeidsvoorwaardenovereenkomst sector Rijk 2002–2003 is opgenomen dat de ontslaggrond die is opgenomen in artikel 98, eerste lid onder h van het ARAR zal worden geschrapt. Deze ontslaggrond is: het bereiken van de pensioengerechtigde leeftijd. Een ontslag in verband met het bereiken van de pensioengerechtigde leeftijd zal in het vervolg worden verleend op aanvraag van de ambtenaar. In de onderhandelingen heeft met name de CMHF verzocht om de formele ontslaggrond met betrekking tot het bereiken van de 65-jarige leeftijd te laten vervallen. Ik ben daarin meegegaan op grond van de volgende overwegingen. De gemiddelde leeftijd binnen de sector Rijk was op 31 december 2001 41,7 jaar, terwijl de gemiddelde pensioneringsleeftijd in 2001 59,9 jaar was. De komende 10 jaar zal de uitstroom uit de Rijksdienst op grond van leeftijd ca. 13 000 personen bedragen. De Rijksdienst zal dus te maken gaan krijgen met een vergrote uitstroom van oudere werknemers. Om het dreigend tekort aan arbeidskrachten op te vangen moet de arbeidsdeelname van ouderen worden vergroot. Een van die maatregelen is het wegnemen van drempels waardoor het mogelijk wordt dat mensen gemakkelijker kunnen doorwerken na het bereiken van de pensioengerechtigde leeftijd. Deze maatregel sluit aan bij ontwikkelingen in de marktsector. Uit het onderzoek van de Arbeidsinspectie «Ouderenbeleid in CAO’s 2001» blijkt dat in 21% van de onderzochte CAO’s afspraken staan waarin de werknemer de mogelijkheid wordt geboden om door te werken na het 65ste jaar. Het feit dat de gemiddelde levensverwachting steeds hoger komt te liggen en het feit dat werknemers meer behoefte hebben aan flexibiliteit, waaronder begrepen de mogelijkheid om door te werken na de officiële pensioendatum, is voor mij aanleiding deze mogelijkheid daadwerkelijk te concretiseren. Dit overigens wel in het licht van reeds eerder ingevoerde maatregelen om de werkbelasting van oudere werknemers te verminderen (b.v. de PAS-regeling). De door de minister van Sociale Zaken en Werkgelegenheid ingestelde Taskforce Ouderen &amp; Arbeid heeft overigens in haar eerste tussenrapportage aan sociale partners de aanbeveling gedaan om het verplicht met pensioen gaan ter discussie te stellen. </antwoord>
      <antwoord nummer="2">De pensioengerechtigde leeftijd blijft 65 jaar. Dat is zo bepaald in artikel 6.1 van het ABP-pensioenreglement. Zoals onder 1 reeds gesteld hebben werknemers behoefte aan meer flexibiliteit. In het ARAR wordt de mogelijkheid geschapen om bij 65 jaar door te werken in plaats van op dat moment min of meer verplicht (art. 98 ARAR spreekt van: ontslag kan worden verleend) de dienst te moeten verlaten. Ik acht mensen heel goed in staat de afweging te maken of ze langer door willen of kunnen werken dan de 65-jarige leeftijd. In het ARAR is bepaald dat er jaarlijks een functioneringsgesprek met de werknemers wordt gehouden. In dat gesprek zal deze afweging uiteraard ook aan de orde komen. </antwoord>
      <antwoord nummer="3">Ambtenaren die doorwerken na hun 65ste bouwen pensioen op. Bovendien is in het dit voorjaar tussen sociale partners in de Pensioenkamer van de Raad voor het Overheidspersoneelsbeleid tot stand gekomen pensioenakkoord «ABP na 2001» bepaald dat in dit geval het ouderdomspensioen actuarieel opgehoogd zal worden. In de Wet op de Loonbelasting is als een van de voorwaarden voor een fiscaal aanvaardbare pensioenregeling bepaald dat het ouderdomspensioen – na het bereiken van de 65-jarige leeftijd – uiterlijk dient in te gaan zodra het ouderdomspensioen het niveau van de bezoldiging heeft bereikt. Indien dit niveau nog niet is bereikt op het moment dat de werknemer 70 jaar is geworden, dient het ouderdomspensioen uiterlijk op dat laatstgenoemde moment in te gaan. Vanaf het moment dat het pensioen ingaat wordt overigens geen pensioenpremie meer betaald. Werknemersverzekeringen zoals de WW en WAO zijn voor werknemers boven de 65 jaar niet van toepassing. Uiteraard vindt hiervoor ook geen premieheffing meer plaats. Geen enkele regeling zal hiervoor moeten worden aangepast. </antwoord>
      <noten afkomstig="antwoord"/>
   </antwoorden>
</kvr>
