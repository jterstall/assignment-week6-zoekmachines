<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport en de staatssecretaris van Financiën over mogelijke vergoeding van dieetkosten voor de ziekte Hyperlysinemie. (Ingezonden 30 oktober 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18983
</item>
         <item attribuut="Inhoud">Vragen over de mogelijke vergoeding van lysinevrije producten voor Hyperlysinemie-patiënten, waarvan de kosten kunnen oplopen tot 300 euro in de maand. Ook is voor deze producten geen belastingaftrek mogelijk.</item>
         <item attribuut="Rubriek">Belastingen (Aftrekposten) Gezondheidszorg (Zorgverzekeringen)</item>
         <item attribuut="Trefwoorden">Aftrekposten Ziektekostenverzekeringen</item>
         <item attribuut="Vindplaats">Kamervragen met antwoord 2003-2004, nr. 390, Tweede Kamer</item>
         <item attribuut="Vraagnr_bij_indiening">2030402130</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2003-11-28</item>
         <item attribuut="Datum_indiening">2003-10-30</item>
         <item attribuut="Document-id">KVR18983</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="839" allpagenumbers="839 840" vetnummer="2030402130" code="0304tkkvr390" lopendefooter="Tweede Kamer, vergaderjaar 2003–2004, Aanhangsel" filenaam="KVR18983" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="390" onderwerp="" indiendatum="2003-10-30">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport en de staatssecretaris van Financiën</vraagt-aan>
      </vraagdata>
      <antwoorddata antwoorddatum="2003-11-28">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Is het u bekend dat voor mensen met de stofwisselingsziekte Hyperlysinemie die geen vergoeding ontvangen voor de lysinevrije producten de kosten kunnen oplopen tot 300 per maand? Om hoeveel patiënten in Nederland gaat het? </vraag>
      <vraag nummer="2">Is het u bekend dat voor deze producten geen belastingaftrek mogelijk is, omdat het dieet onbekend is bij de belastingdienst? Zo ja, bent u bereid dit te corrigeren daar dit dieet op voorschrift moet worden gevolgd om ernstige achteruitgang van de gezondheid tegen te gaan? </vraag>
      <vraag nummer="3">Wat is de reden om – bij wijziging van de dieetkostenregeling – niet het advies van het CVZ op te volgen om voor dieetproducten die tot hoge kosten leiden een aparte regeling te treffen? </vraag>
      <vraag nummer="4">Wat is uw reactie op het feit dat mensen die opgenomen zijn in een AWBZ-instelling wel de kosten voor deze producten vergoed krijgen? </vraag>
      <vraag nummer="5">Vindt u het acceptabel dat mensen kiezen voor een verblijf in een AWBZ-instelling, omdat ze de dieetkosten niet kunnen opbrengen? Zo neen, wat gaat u doen om dit te voorkomen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Als hyperlysinemie met een dieet behandeld wordt, dan bestaat de voeding uit een sterk eiwitbeperkt dieet in combinatie met een lysinevrij aminozuurpreparaat, dat verrijkt is met vitaminen, mineralen en sporenelementen. Dit aminozuurpreparaat wordt op grond van de Ziekenfondswet vergoed. Het eiwitbeperkt dieet houdt in dat vrijwel geen eiwitbevattende voedingsmiddelen mogen worden gebruikt (vlees, vis, zuivel, bonen, brood, aardappelen, rijst, pasta’s). Hiervoor in de plaats gebruikt de patiënt speciale eiwitarme producten (bijvoorbeeld eiwitarm brood, eiwitarme pasta, eiwitarm bloem voor bereidingen). Het is mij bekend dat deze producten duur zijn. Doordat echter de eiwitbevattende voedingsmiddelen (vlees, vis etc.) niet gebruikt mogen worden, vallen de meerkosten van dit dieet mee (substitutie-effect). Het Voedingscentrum heeft de kosten van deze voeding ten behoeve van de Belastingdienst berekend. Voor dit dieet is fiscale aftrek mogelijk (hiervoor verwijs ik naar het antwoord op vraag 2). In Nederland komt hyperlysinemie in zeer kleine aantallen voor. De schatting is dat er minder dan 10 patiënten zijn. </antwoord>
      <antwoord nummer="2">Voor het dieet, waar lysinevrije producten een onderdeel van zijn, is wel aftrek mogelijk. De stofwisselingsziekte Hyperlysinemie wordt niet afzonderlijk vermeld in de dieetkostenlijst. De ziekte valt onder de groep metabole ziekten. Metabole ziekten zijn als zodanig opgenomen in de dieetkostenlijst (onderdeel van de Buitengewone uitgavenregeling). De ziekte Hyperlysinemie valt onder de categorie eiwitstofwisselingsstoornis. Het dieet dat hiervoor moet worden gevolgd is een zogeheten natuurlijk-eiwitbeperkt dieet. De extra kosten van dit dieet op grond van de dieetkostentabel, bedragen </antwoord>
      <antwoord nummer="308">(cijfers 2003). Voor zover dieetkosten tezamen met de overige ziektekosten een drempel van 11,2% van het verzamelinkomen overtreffen, is het meerdere aftrekbaar. </antwoord>
      <antwoord nummer="3">In zijn advies van 25 juni 1992 (uitgave ZFR, nr. 552), heeft de voorganger van het CVZ (de Ziekenfondsraad) de toenmalige staatssecretaris geadviseerd slechts de dieetpreparaten in aanmerking te laten komen voor overheveling van de AAW naar de AWBZ. De Ziekenfondsraad (ZFR) heeft hierbij opgemerkt dat, hoewel de kosten van dieetproducten over het algemeen veel lager zijn dan die van de dieetpreparaten, de verzekerden die zijn aangewezen op dieetproducten soms ook voor aanzienlijke kosten komen te staan. Om die reden heeft de ZFR de toenmalige staatssecretaris gewezen op de noodzaak een adequate regeling buiten de AWBZ te treffen voor de meerkosten van het gebruik van aangepaste normale voeding en dieetproducten. In een brief aan de Tweede Kamer (Kamerstuk 22 089, nr. 20) heeft de toenmalige staatssecretaris aangegeven het standpunt van de ZFR dat slechts dieetpreparaten in aanmerking komen voor de overheveling naar de AWBZ te onderschrijven. De toenmalige staatssecretaris heeft er niet voor gekozen om een afzonderlijke vergoedingsregeling te treffen voor de kosten van dieetproducten. De staatssecretaris heeft in genoemde brief aangegeven dat voor deze kosten binnen het kader van de Algemene Bijstandswet oplossingen kunnen worden gevonden. Tevens verwijs ik naar het antwoord op vraag 2 voor de mogelijkheid van belastingaftrek. </antwoord>
      <antwoord nummer="4">Maaltijden maken onderdeel uit van het verblijf in een AWBZ-instelling. De aard van de voeding is niet verder in de regelgeving omschreven dan dat het kwalitatief verantwoorde en gevarieerde voeding moet zijn. Indien de verzekerde verblijft in een AWBZ-instelling en zijn AWBZ-indicatie brengt met zich mee dat hij dieetvoeding behoeft, dan vormt dit een integraal onderdeel van de functie verblijf. </antwoord>
      <antwoord nummer="5">Voor opname in een AWBZ-instelling is een indicatiestelling vereist. Het Regionaal Indicatie Orgaan stelt de indicatie. In de indicatiestelling wordt aangegeven wat voor soort zorg en hoeveel zorg iemand nodig heeft. Het niet kunnen opbrengen van dieetkosten is geen reden tot opname in een AWBZ-instelling. </antwoord>
      <noten afkomstig="antwoord"/>
   </antwoorden>
</kvr>
