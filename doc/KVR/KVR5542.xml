<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden M. B. Vos (GroenLinks) en Poppe(SP) over het houden van mestvarkens zonder milieuvergunning. (Ingezonden 4 juli 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5542
</item>
         <item attribuut="Rubriek">Milieu (Overig) Veeteelt (Intensieve veehouderij) Veeteelt (Varkens)</item>
         <item attribuut="Trefwoorden">Intensieve veehouderij Milieuvergunningen Varkens</item>
         <item attribuut="Vindplaats">Kamervragen met antwoord 1996-1997, nr. 1749, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">M. B. Vos</persoon>
            <persoon partij="SP">Poppe</persoon>
         </item>
         <item attribuut="Datum_reaktie">1997-08-27</item>
         <item attribuut="Datum_indiening">1997-07-04</item>
         <item attribuut="Document-id">KVR5542</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3581" allpagenumbers="3581 3582" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1749" onderwerp="" indiendatum="1997-07-4">
         <vrager partij="GroenLinks" oorsprong="parlement">M. B. Vos</vrager>
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="27 augustus 1997), Zie Aanhangsel Handelingen 1664, Vergaderjaar 1996–1997">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Kent u de brief die de Milieu- en natuurvereniging gemeente Mill c.a. op 12 maart jl. aan de minister van Justitie heeft verzonden over een varkensstal waarin al jarenlang zonder milieuvergunning 1200 mestvarkens worden gehouden? </vraag>
      <vraag nummer="2">Acht u het aanvaardbaar, dat het bedrijf in de betreffende stal op illegale wijze en ondanks een aantal negatieve uitspraken van de Afdeling bestuursrechtspraak van de Raad van State zo lang kan worden voortgezet? </vraag>
      <vraag nummer="3">Hoe beoordeelt u het gedrag van de gemeente Mill in dezen, die telkens op onterechte gronden vergunningen afgeeft voor het betreffende bedrijf en weigert de stal te laten ontruimen? </vraag>
      <vraag nummer="4">Welke maatregelen zult u nemen om te bereiken dat de genoemde varkensstal te Mill niet langer zonder adequate milieuvergunning in bedrijf zal worden gehouden? </vraag>
      <vraag nummer="5">Bent u bereid nadere richtlijnen uit te vaardigen waardoor in alle voorkomende gevallen kan worden opgetreden tegen veestallen waarin zonder milieuvergunning vee wordt gehouden en de gedoogtermijn wordt beperkt tot bijvoorbeeld 6 maanden? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Het is uiteraard ongewenst dat inrichtingen, waaronder de onderhavige varkenshouderij, zonder vergunning in werking zijn. De bevoegdheid om deze inrichtingen te legaliseren of, indien dat niet mogelijk is, te sluiten, behoort toe aan het gemeentebestuur. Op het ogenblik zijn diverse gemeenten nog bezig om, op basis van de Interimwet ammoniak en veehouderij en de Richtlijn «Veehouderij en stankhinder 1996», vergunningen te verlenen aan veehouderijen die nog niet over een vergunning beschikken. Het betreft regelgeving van vrij recente datum, die mede bedoeld is om knelpunten in de vergunningverlening op te lossen. De stand van zaken in het onderhavige geval is dat het gemeentebestuur van Mill en Sint Hubert op 27 maart 1997 een ontwerp-beschikking heeft gegeven tot het verlenen van een vergunning op basis van een aanvraag van 7 november 1996. De plaatselijke milieu- en natuurvereniging gemeente Mill c.a. heeft tegen de ontwerp-beschikking bedenkingen ingebracht. Ik acht het, op basis van informatie van de Regionale Inspectie voor de Volksgezondheid en Milieuhygiëne, zeker niet uitgesloten dat op basis van de bovengenoemde regelgeving voor de betreffende varkenshouderij in Mill en Sint Hubert een vergunning kan worden verleend. </antwoord>
      <antwoord nummer="3 en 4">Allereerst wil ik benadrukken dat de bevoegdheid tot vergunningverlening en handhaving bij het college van burgemeester en wethouders van de gemeente Mill en Sint Hubert ligt. De politieke controle op de wijze waarop die bevoegdheid wordt uitgeoefend, ligt daarom, bij de gemeenteraad van Mill en Sint Hubert. Het toezicht op de uitoefening van de bevoegdheid tot vergunningverlening wordt op rijksniveau uitgeoefend via de Regionale Inspectie voor de Volksgezondheid en Milieuhygiëne. Inmiddels is besloten het gemeentebestuur van Mill en Sint Hubert in het kader van het deelproject Bevordering van het Actieprogramma Veehouderijen, actief te volgen. Dit deelproject houdt in dat het gemeentebestuur wordt aangespoord de knelpunten in de gemeente – zoals bedrijven zonder goede milieuvergunning – voor 1 januari 1998 op te lossen. De voorgenomen actieve benadering van het gemeentebestuur van Mill en Sint Hubert door de Regionale Inspectie komt voort uit het oordeel van mij en de minister van VROM dat een meer voortvarende aanpak in het onderhavige geval gewenst is. Nu (zoals onder 2 gemeld) een ontwerp-beschikking gereed is en de kans reëel aanwezig is dat de betrokken veehouderij een vergunning krijgt, acht ik geen reden aanwezig nadere maatregelen te nemen. </antwoord>
      <antwoord nummer="5">Zoals hiervoor uiteengezet, ligt de bevoegdheid tot vergunningverlening en handhaving op lokaal niveau en zijn diverse gemeenten op het ogenblik actief om op basis van recente wetgeving en richtlijnen vergunningen te verlenen aan veehouderijen die nog niet over een vergunning beschikken. Ik acht derhalve thans geen reden aanwezig om nadere richtlijnen als in deze vraag bedoeld uit te vaardigen. </antwoord>
      <noten afkomstig="antwoord"/>
   </antwoorden>
</kvr>
