<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Krom en Van Baalen (beiden VVD) aan de ministers van Economische Zaken en van Buitenlandse Zaken over de toevoer van gas aan Oekraïne. (Ingezonden 3 januari 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24842
</item>
         <item attribuut="Inhoud">Komt de levering van Russisch gas aan de Europese Unie als gevolg van de Russische maatregel tegen de Oekraïne in gevaar. Welke andere consequenties, politiek, economisch, strategisch, kan de Russische maatregel hebben. Hoe kan de afhankelijk van buitenlandse gasleveranties verminderd worden en is kernenergie hierbij een alternatief.</item>
         <item attribuut="Rubriek">Energie, water en grondstoffen (Aardgas) Energie, water en grondstoffen (Energiebedrijven) Energie, water en grondstoffen (Kernenergie)</item>
         <item attribuut="Trefwoorden">Aardgas Gasbedrijven Kernenergie Oekraïne Rusland</item>
         <item attribuut="Vindplaats">Kamervragen met antwoord 2005-2006, nr. 819, Tweede Kamer</item>
         <item attribuut="Vraagnr_bij_indiening">2050605840</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">De Krom</persoon>
            <persoon partij="VVD">Van Baalen</persoon>
         </item>
         <item attribuut="Datum_reaktie">2006-01-30</item>
         <item attribuut="Datum_indiening">2006-01-03</item>
         <item attribuut="Document-id">KVR24842</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1741" allpagenumbers="1741 1742" vetnummer="2050605840" code="0506tkkvr819" lopendefooter="Tweede Kamer, vergaderjaar 2005–2006, Aanhangsel" filenaam="KVR24842" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="819" onderwerp="" indiendatum="2006-01-3">
         <vrager partij="VVD" oorsprong="parlement">De Krom</vrager>
         <vrager partij="VVD" oorsprong="parlement">Van Baalen</vrager>
         <vraagt-aan>de ministers van Economische Zaken en van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-01-30">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het artikel «Rusland knijpt toevoer gas naar Oekraïne af» <voetnoot nummer="1"/>? </vraag>
      <vraag nummer="2">Komt de levering van Russisch gas aan de Europese Unie (EU) als gevolg van de Russische maatregel tegen de Oekraïne in gevaar? Welke conclusies trekt u uit het optreden van de Russische regering c.q. Gazprom als het gaat om de leveringszekerheid van gas door Rusland aan de EU c.q. Nederland? </vraag>
      <vraag nummer="3">Welke andere consequenties – politiek, economisch, strategisch – ziet u als gevolg van de Russische maatregel? Verwacht u dat dergelijke maatregelen door Rusland in de toekomst ook tegen (landen van) de EU, waaronder Nederland, kunnen of zullen worden getroffen? Zo neen, waarom niet? </vraag>
      <vraag nummer="4">Mocht die situatie zich onverhoopt wel voordoen, wat zijn daarvan dan de consequenties c.q. op welke wijze worden de gevolgen voor de energievoorzieningszekerheid dan opgevangen? </vraag>
      <vraag nummer="5">Wat betekent de toenemende rol van Rusland op de internationale gasmarkt voor de politieke, economische en strategische positie van Rusland in de internationale verhoudingen? Welke consequenties verwacht u daarvan voor de EU in het algemeen en Nederland in het bijzonder? Hoe beoordeelt u de toenemende afhankelijkheid van de EU c.q. Nederland van gasleveranties door landen buiten de EU? Kunt u aangeven wanneer de strategische energienotitie aan de Kamer wordt gestuurd, zoals toegezegd bijde begrotingsbehandeling van Buitenlandse Zaken? </vraag>
      <vraag nummer="6">Bent u voornemens de afhankelijkheid van gasleveranties door het buitenland – en daarmee de strategische, politieke en economische afhankelijkheid van Nederland van het buitenland – te verminderen? Zo ja, hoe en op welke termijn? Welke maatregelen acht de Regering noodzakelijk om de eenzijdige afhankelijkheid van gas in de elektriciteitsproductie te verminderen? Met welk percentage zou u het gebruik van gas als brandstof voor de Nederlandse elektriciteitsproductie idealiter willen verminderen? Kunt u dit motiveren? </vraag>
      <vraag nummer="7">Ziet u aanleiding het huidige standpunt ten aanzien van kernenergie te herzien? Zo neen, op basis van welke overwegingen? </vraag>
      <vraag nummer="8">Wat is uw inzet bijde bijeenkomst van gasexperts van de EU-landen op 4 januari a.s. om de ontstane situatie te bespreken, en welke uitkomst wilt u zien? </vraag>
      <noten afkomstig="vraag">
         <noot nummer="1" datum="2006-01-2" bron="Financieel Dagblad">Financieel Dagblad, 2 januari 2006</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het dispuut tussen het Russische gasbedrijf Gazprom en het Oekraïense gasbedrijf Naftogaz over de hoogte van de gasprijs heeft begin januari jl. geleid tot een tijdelijke, maar aanzienlijke vermindering van de aanvoer van Russisch gas via Oekraïne naar enkele EU-lidstaten. Op 4 januari is de EU-gascoördinatiegroep bijeengeroepen, een orgaan dat speciaal bedoeld is om een mogelijke aanpak van de gasproblematiek in tijden van een crisis te bespreken. Duidelijk is gebleken dat er dringend behoefte is aan een gezamenlijke en coherente Europese energiestrategie met het oog op energievoorzieningszekerheid, te bereiken door zowel diversificatie als efficiëntie. De Europese top in oktober 2005 in Hampton Court heeft daarmee een start gemaakt. Commissaris Piebalgs en de voorzitter van de Energieraad, minister Bartenstein, hebben in de afgelopen week terecht aandacht gevraagd voor de noodzaak van sterkere samenwerking. Nederland ondersteunt versterking en verbreding van het Europese beleid ten volle en zal daarvoor in de EU ook pleiten. Het is essentieel dat de burger en het bedrijfsleven kunnen vertrouwen op leveringszekerheid. </antwoord>
      <antwoord nummer="3 en 4">Hoewel daarvoor geen concrete aanwijzingen zijn, is het uiteraard niet uit te sluiten dat een tijdelijke vermindering van gasaanvoer in de toekomst nog eens zal plaatsvinden. Nederland betrekt op dit moment geen gas uit Rusland voor eigen gebruik. Nederland beschikt nu en de komende jaren over een aanzienlijke eigen gasvoorraad, waardoor Nederland vrijwel zelfvoorzienend is en bovendien een grote exporteur is. Deze bronnen zijn echter eindig. In de toekomst hoopt Nederland met behulp van geïmporteerd gas zowel de eigen behoefte te dekken als de distributiefunctie voort te zetten. Wat dat laatste betreft, streeft Nederland naar het verwerven van de positie van distributieknooppunt van West-Europa. Hierbijmoet eenzijdige afhankelijkheid van één leverancier worden vermeden en is dus diversificatie essentieel. Het te distribueren gas zou in dat concept zowel via pijpleidingen als per schip (LNG) uit het buitenland kunnen worden aangevoerd. Goede interconnectiviteit en goede relaties met buurlanden, leveranciers en doorvoerlanden is hiervoor onontbeerlijk en een essentiële voorwaarde. Nederland heeft ook vanuit dit oogpunt belang bijeen effectief beleid op Europees niveau. </antwoord>
      <antwoord nummer="5">Ontegenzeggelijk betekent de steeds sterker wordende positie van Rusland op de internationale gasmarkt dat ook in de internationale verhoudingen het belang van de rol van Rusland toeneemt. Het streven van de EU en van Nederland is erop gericht dat Rusland een betrouwbare leverancier blijft met respect voor internationale spelregels. Tijdens het Nederlands voorzitterschap van de EU is een herstart gemaakt met de energiedialoog tussen de EU en Rusland. Voortzetting en versterking van de dialoog tussen consumenten, producenten én doorvoerlanden is van essentieel belang. Meer structureel dringt het kabinet aan op diversificatie van energiebronnen. In het Energierapport 2005 is een pleidooi gehouden voor schone kolencentrales in het elektriciteitsaanbod het kabinetsstandpunt inzake de kerncentrale in Borssele is u recent toegegaan. In meer algemene zin zullen wijdeze vraag beantwoorden in de beleidsnotitie, die wiju in maart zullen doen toekomen. In deze notitie wordt de toezegging, gedaan tijdens de begrotingsbehandeling van Buitenlandse Zaken, ingelost en zal de reactie van de regering op het advies van de AER/AIV, dat u inmiddels is toegegaan, zijn verwerkt. </antwoord>
      <antwoord nummer="6">Momenteel is Nederland voor zijn gasleveranties niet afhankelijk van het buitenland. De termijn waarop Nederland wél afhankelijk is van het buitenland hangt af van de wijze waarop wijonze bestaande gasreserves weten te ontwikkelen en te gebruiken. Het is echter onvermijdelijk dat de afhankelijkheid van het buitenland in onze energievoorziening op den duur zal toenemen. Belangrijk is dat de leveranties gespreid zijn, zowel qua type brandstof als landen van herkomst. Dit is een reden waarom het kabinet niet alleen de bouw van – zo schoon mogelijke – kolencentrales zou toejuichen maar ook een groot voorstander is van de aanleg van één of meer LNG-terminals. Ook wordt ingezet op nog betere interconnectie met de buurlanden en prioritaire energieleveranciers. Hoewel de overheid randvoorwaarden kan bepalen, is het uiteindelijk aan marktpartijen om beslissingen over investeringen te nemen. Een uitspraak van de regering over een exact percentage van gas als brandstof voor de Nederlandse elektriciteitsproductie is ook om die reden niet opportuun. De Minister van Economische Zaken is voornemens de AER advies te vragen om nog eens heel zorgvuldig te kijken of alle mogelijkheden worden benut om op marktconforme wijze diversificatie van de energievoorziening te beïnvloeden. </antwoord>
      <antwoord nummer="7" voetnoot="2">Zoals op vraag 5 geantwoord, is het kabinetsstandpunt inzake de kerncentrale in Borssele u inmiddels toegegaan. De recente gebeurtenissen bevestigen het belang van diversificatie van de brandstofvoorziening. In het antwoord op vraag 6 zijn we daarop reeds ingegaan. Het gebruik van andere – niet-fossiele – energiebronnen is uiteraard ook van belang voor de vermindering van de uitstoot van CO <voetnoot nummer="2"/>. </antwoord>
      <antwoord nummer="8">Op het laatste moment is de agenda van deze bijeenkomst gewijzigd, aangezien Gazprom en Naftogaz tot overeenstemming waren gekomen over gaslevering en transit. Meer algemene uitspraken konden daarom achterwege blijven. Nederland heeft een oproep gedaan de transparantie inzake de Europese gasmarkt te vergroten, diversificatie van gasaanvoer met kracht te bevorderen en een oproep gedaan om Oekraïne te ondersteunen in de verbetering van de energie-efficiency. </antwoord>
      <noten afkomstig="antwoord"/>
   </antwoorden>
</kvr>
