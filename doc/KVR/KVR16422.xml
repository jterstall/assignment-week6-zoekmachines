<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Atsma (CDA) aan de minister van Economische Zaken en de staatssecretaris van Onderwijs, Cultuur en Wetenschappen de heer Van Leeuwen over de prijsverhoging van kabeldiensten. (Ingezonden 11 september 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16422
</item>
         <item attribuut="Inhoud">Aanvullende vragen op eerdere vragen hierover van het lid Vendrik, ingezonden 10 september 2002.</item>
         <item attribuut="Rubriek">Communicatie, media en informatievoorziening (Netwerken) Communicatie, media en informatievoorziening (Radio en televisie) Communicatie, media en informatievoorziening (Telecommunicatie) Consument (Consumentenprijzen)</item>
         <item attribuut="Trefwoorden">Computernetwerken Kabelnetten Prijzen Telecommunicatie Televisie</item>
         <item attribuut="Vindplaats">Kamervragen met antwoord 2002-2003, nr. 125, Tweede Kamer</item>
         <item attribuut="Vraagnr_bij_indiening">2010215320</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="CDA">Atsma</persoon>
         </item>
         <item attribuut="Datum_reaktie">2002-10-07</item>
         <item attribuut="Datum_indiening">2002-09-11</item>
         <item attribuut="Document-id">KVR16422</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="257" allpagenumbers="257 258" vetnummer="2010215320" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16422" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="125" onderwerp="" indiendatum="2002-09-11">
         <vrager partij="CDA" oorsprong="parlement">Atsma</vrager>
         <vraagt-aan>de minister van Economische Zaken en de staatssecretaris van Onderwijs, Cultuur en Wetenschappen de heer Van Leeuwen</vraagt-aan>
      </vraagdata>
      <antwoorddata antwoorddatum="2002-10-7">
         <antwoorder functie="minister" ministerie="Economische Zaken">Heinsbroek</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het waar dat er een convenant wordt gesloten tussen kabelbedrijven, programma-aanbieders en de overheid over een nieuwe structuur van de tarieven? Zo ja, wat is de inhoud van het convenant en op welke wijze is de overheid hierbij betrokken? </vraag>
      <vraag nummer="2">Wat betekent een andere opbouw van de tarieven voor de rekening die klanten maandelijks moeten betalen? </vraag>
      <vraag nummer="3">Op welke wijze is tot nu toe met partijen, die bij de vaststelling van de tarieven en de programmapakketten zijn betrokken (gemeenten, klanten, programmaraden etc.), overlegd? </vraag>
      <vraag nummer="4">Wat betekent een andere opbouw van de tarieven voor kabelabonnees die «slechts» een omroepbasispakket, zoals vastgelegd in de Mediawet, willen ontvangen? </vraag>
      <vraag nummer="5">Deelt u onze mening dat gebruikers van kabeldiensten een optimale keuzevrijheid geboden moet worden en dat digitalisering van de kabel daartoe een belangrijke aanzet kan geven? Zo ja, zijn er afspraken gemaakt over de digitalisering van hat kabelnet in Nederland en het realiseren van «open toegang» in brede zin? </vraag>
      <vraag nummer="6">Deelt u onze mening dat bij een optimale keuzevrijheid voor sommige gebruikers het kabelpakket ook goedkoper in plaats van «enkele euro’s per maand» duurder zou kunnen en moeten worden? </vraag>
      <vraag nummer="7">Op welke wijze en wanneer wordt de Kamer bij mogelijke afspraken met kabelbedrijven en programma-aanbieders betrokken? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Vendrik. </toelichting>
   <antwoorden aantal="7">
      <antwoord nummer="1">Er vindt overleg plaats tussen kabelbedrijven en programma-aanbieders over een mogelijk convenant, maar er is nog geen convenant gesloten. Onderwerpen waarover is gesproken zijn onder andere open toegang tot de kabel voor dienstenaanbieders, digitalisering van de kabel en een wijziging van de tariefstructuur voor consumenten. Het overleg is op instigatie van het ministerie van Onderwijs, Cultuur en Wetenschappen tot stand gekomen om gemeenschappelijk overleg tussen de partijen te bevorderen. De overheid is geen partij bij de ondertekening van een eventueel convenant, maar wel toehoorder geweest bij diverse gesprekken. Overigens is het niet duidelijk of er wel een convenant zal worden gesloten, en zo ja, wat de inhoud van een eventueel convenant zal zijn. </antwoord>
      <antwoord nummer="2">Daar valt nu weinig over te zeggen. Dat wordt pas duidelijk als de diverse kabelbedrijven met concrete plannen komen. </antwoord>
      <antwoord nummer="3">Zoals gezegd worden convenantbesprekingen gevoerd tussen kabelbedrijven en programma-aanbieders. Voor zover overleg plaatsvindt tussen kabelmaatschappijen, gemeenten, programmaraden en klanten, vindt dit plaats op eigen initiatief op lokaal, regionaal of landelijk niveau. </antwoord>
      <antwoord nummer="4">Ik verwijs hiervoor naar mijn antwoord op vraag 2. </antwoord>
      <antwoord nummer="5">Digitalisering van de kabel kan inderdaad een aanzet geven tot het vergroten van de keuzevrijheid voor de consument. Beide zaken juich ik van harte toe. Wel dient keuzevrijheid voor de consument vanzelfsprekend vorm te krijgen binnen de daarvoor bestaande wettelijke kaders. Er is in het convenantoverleg gesproken over digitalisering van de kabel en over het openstellen van de kabel voor programma-aanbieders en internetproviders. Het realiseren van «open toegang» is – los van het overleg over dit onderwerp in de sector – onderwerp van een wetsvoorstel (Kamerstukken 28203, 2001–2002) dat nu bij de Tweede Kamer ligt. Dit wetsvoorstel loopt vooruit op de nieuwe Europese richtlijnen voor de elektronische communicatiesector (de ONP-richtlijnen) die in juli 2003 in de Nederlandse wetgeving geïmplementeerd moeten zijn. </antwoord>
      <antwoord nummer="6">Daar kan ik nu geen oordeel over geven. Het is niet duidelijk hoe programmapakketten er in een digitale omgeving uit zullen zien. Daarom is ook niet aan te geven wat de gevolgen zullen zijn van een verandering van pakketsamenstellingen voor de tarieven. </antwoord>
      <antwoord nummer="7">Wanneer kabelmaatschappijen en programma-aanbieders een gezamenlijk voorstel presenteren zal de regering hierop reageren. Op dat moment is ook de Kamer betrokken. </antwoord>
      <noten afkomstig="antwoord"/>
   </antwoorden>
</kvr>
