<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Steenhoven (GroenLinks) aan de minister van Volkshuisvesting, Ruimtelijke Ordening en Milieubeheer over het vervoer van splijtstoffen. (Ingezonden 19 juni 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14099
</item>
         <item attribuut="Inhoud">Vragen over de vergunningaanvraag van Urenco Nederland BV (UNL) voor uitbreiding van de capaciteit naar 3500 tSW per jaar. Door de uitbreiding zou het aantal transporten van splijtstoffen stijgen.</item>
         <item attribuut="Rubriek">Energie, water en grondstoffen (Kernenergie) Milieu (Gevaarlijke stoffen) Milieu (Radioactieve stoffen) Verkeer, vervoer en waterstaat (Goederenvervoer)</item>
         <item attribuut="Trefwoorden">Kernenergie Radioactieve afvalstoffen Vervoer gevaarlijke stoffen</item>
         <item attribuut="Vindplaats">Kamervragen met antwoord 2000-2001, nr. 1548, Tweede Kamer</item>
         <item attribuut="Vraagnr_bij_indiening">2000112490</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Van der Steenhoven</persoon>
         </item>
         <item attribuut="Datum_reaktie">2001-07-31</item>
         <item attribuut="Datum_indiening">2001-06-19</item>
         <item attribuut="Document-id">KVR14099</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3229" allpagenumbers="3229 3230" vetnummer="2000112490" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14099" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1548" onderwerp="" indiendatum="2001-06-19">
         <vrager partij="GroenLinks" oorsprong="parlement">Van der Steenhoven</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2001-07-31">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Wat is de stand van zaken met betrekking tot de vergunningaanvraag van Urenco Nederland BV (UNL) voor uitbreiding van de capaciteit naar 3500 tSW per jaar? </vraag>
      <vraag nummer="2">Brengt deze uitbreiding een grotere kans op kriticaliteitsongelukken met zich mee? Wat is uw oordeel hierover? </vraag>
      <vraag nummer="3">Is het waar dat de uitbreiding van UNL tot een substantiële toename van het vervoer van splijtstoffen zou leiden? Zo ja, hoeveel extra vervoerskilometers brengt deze uitbreiding exact met zich mee? </vraag>
      <vraag nummer="4">Zal de toename van de transporten onderdeel zijn van uw beoordeling van deze vergunningaanvraag? </vraag>
      <vraag nummer="5">Wat is, alles overziend, het gevolg voor de veiligheid als deze uitbreiding plaatsvindt? </vraag>
      <vraag nummer="6">Wat is uw mening ten aanzien van deze risico’s gezien vanuit het nieuwe veiligheidsbeleid, waarin u ook het economische en maatschappelijke nut van de risicodragende activiteit in de afweging betrekt? </vraag>
      <vraag nummer="7">Wordt het nulalternatief als serieuze optie in de MER-procedure meegenomen? Wat is uw politieke oordeel over dit alternatief? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Op 8 maart 2001 heeft Urenco Nederland B.V. als voorbereiding op een later in te dienen aanvraag om vergunning, een startnotitie voor een Milieu-effectrapportage ingediend. Het betreft het voornemen om de uranium-verrijkingscapaciteit van de inrichting te Almelo uit te breiden van 2500 tot 3500 ton SW per jaar. Conform de bepalingen van de Wet milieubeheer is deze startnotitie openbaar bekendgemaakt en kon een ieder zijn mening daarover geven. Daarvan is door meerdere personen en organisaties gebruik gemaakt. Daarnaast is de Commissie voor de Milieu-effectrapportage om advies gevraagd voor de richtlijnen voor het Milieu-effectrapport (MER). Na ontvangst van dit advies zullen door het bevoegd gezag, te weten de Ministers van VROM, SZW en EZ gezamenlijk, de richtlijnen worden vastgesteld. Vervolgens kan Urenco het MER en de bijbehorende vergunningsaanvraag krachtens de Kernenergiewet opstellen en indienen. Naar verwachting zal dit niet voor het eind van 2001 zijn. Een dergelijke aanvraag zal vervolgens in een uitgebreide openbare vergunningsprocedure worden behandeld waarbij een ieder zijn of haar oordeel over het MER en de aanvraag kan inbrengen. </antwoord>
      <antwoord nummer="2">Uit de startnotitie blijkt niet dat er activiteiten gepland worden die een grotere kans op kriticaliteitsongelukken met zich meebrengen dan waarmee in de huidige situatie rekening wordt gehouden. Het MER en de komende aanvraag zullen hieromtrent verder duidelijkheid moeten brengen. </antwoord>
      <antwoord nummer="3 en 4">Het aantal transporten tengevolge van aan- en afvoer van materiaal is afhankelijk van de operationele verrijkingscapaciteit. Een uitbreiding zal dus gepaard gaan met een evenredige toename van het aantal transporten. Omdat er verschillende herkomsten en bestemmingen zijn, kan moeilijk een schatting gegeven worden van het aantal extra vervoerkilometers. In het MER zal aandacht besteed worden aan deze transporten en de risico’s daarvan voor de omgeving. Bij de beoordeling van de aanvraag om vergunning zal evenzo aandacht besteed worden aan de transportrisico’s. </antwoord>
      <antwoord nummer="5">Een antwoord op deze vraag is thans nog niet goed mogelijk omdat de aanvraag en het MER die voor de beoordeling noodzakelijk zijn nog niet opgesteld zijn. Vooruitlopend daarop moet echter worden bedacht dat in het MER dat voorafgaand aan de vorige vergunningverlening in 1993 ten behoeve van een capaciteitsuitbreiding tot 2500 ton SW per jaar is opgesteld, de situatie met een capaciteit van 3500 ton SW per jaar op milieugevolgen reeds is onderzocht. De uitkomst destijds was dat zo’n uitbreiding geen onaanvaardbare milieugevolgen tot gevolg zou hebben. Uit de hernieuwde analyses zal moeten blijken of dit nog steeds geldt. </antwoord>
      <antwoord nummer="6">Vanzelfsprekend zullen dergelijke activiteiten volledig moeten voldoen aan de daaraan door de wetgeving te stellen eisen en het vigerende beleid. Dat betekent onder meer dat daarbij rekening zal worden gehouden met de uitgangspunten van het veiligheidsbeleid zoals neergelegd in het NMP-4. Ook de rechtvaardiging van de uitbreiding waarbij naast de risico’s de overige relevante economische en maatschappelijke aspecten worden betrokken, zal daarbij aan de orde worden gesteld. </antwoord>
      <antwoord nummer="7">Het nulalternatief in de MER-procedure betreft de situatie waarbij Urenco geen uitbreiding van capaciteit realiseert en de capaciteit op 2500 ton SW per jaar gehandhaafd blijft. Dit alternatief wordt in de MER-procedure als optie meegenomen. Urenco stelt dat dit in feite geen reëel alternatief is omdat uitbreiding noodzakelijk zou zijn voor de continuïteit van het bedrijf. In het MER zal dit moeten worden onderbouwd, ondermeer met behulp van prognoses van de toekomstige behoefte aan verrijkt uranium. </antwoord>
      <noten afkomstig="antwoord"/>
   </antwoorden>
</kvr>
