<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Karimi (GroenLinks) en De Miliano (CDA) over dwangarbeid in Birma. (Ingezonden 27 augustus 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7728
</item>
         <item attribuut="Rubriek">Ontwikkelingssamenwerking (Ontwikkelingshulp Azië) Staats- en bestuursrecht (Grondrechten)</item>
         <item attribuut="Trefwoorden">Birma Mensenrechten Ontwikkelingssamenwerking</item>
         <item attribuut="Vindplaats">Kamervragen met antwoord 1997-1998, nr. 1719, Tweede Kamer</item>
         <item attribuut="Afkomstig_van">Ontwikkelingssamenwerking</item>
         <item attribuut="Indiener">
            <persoon partij="GroenLinks">Karimi</persoon>
            <persoon partij="CDA">De Miliano</persoon>
         </item>
         <item attribuut="Datum_reaktie">1998-09-01</item>
         <item attribuut="Datum_indiening">1998-08-27</item>
         <item attribuut="Document-id">KVR7728</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3533" allpagenumbers="3533 3534" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7728" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1719" onderwerp="" indiendatum="1998-08-27">
         <vrager partij="GroenLinks" oorsprong="parlement">Karimi</vrager>
         <vrager partij="CDA" oorsprong="parlement">De Miliano</vrager>
         <vraagt-aan/>
      </vraagdata>
      <antwoorddata antwoorddatum="1998-09-1">
         <antwoorder functie="minister" ministerie="Ontwikkelingssamenwerking">Herfkens</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Worden vluchtelingen uit Birma die middels het Unher terugkeerprogramma naar hun land teruggaan vervolgens door de Birmese junta onderworpen aan dwangarbeid? <voetnoot nummer="1"/>
      </vraag>
      <vraag nummer="2">Zo ja, acht u dan het Unher-programma verantwoord? </vraag>
      <vraag nummer="3">Wat gaat u concreet volgende week met mevrouw Ogata, de Hoge Commissaris voor de Vluchtelingen, bespreken? Gesteld dat het waar is dat de vluchtelingen aan dwangarbeid onderworpen worden, gaat u dan proberen het Unher-beleid te beïnvloeden? Zo ja, op welke onderdelen? Zo neen, waarom niet? </vraag>
      <vraag nummer="4">Is het waar dat Nederland het genoemde terugkeerprogramma van de Unher medefinanciert? Indien dit zo is en indien de genoemde link met dwangarbeid waar is, acht u dit een juiste besteding van het Nederlandse budget voor ontwikkelingssamenwerking? Zo neen, bent u van plan om deze geldstroom stop te zetten? </vraag>
      <noten afkomstig="vraag">
         <noot nummer="1" datum="1998-08-26" bron="De Volkskrant,">De Volkskrant,, 26 augustus 1998</noot>
      </noten>
   </vragen>
   <antwoorden aantal="4">
      <antwoord nummer="1">Het bewind in Birma legt helaas nog steeds op landelijke schaal dwangarbeid op. De deelstaat Rakhine State, waar UNHCR in het noorden actief is voor vrijwillig uit Bangladesh teruggekeerde Rohingya-vluchtelingen en de overige leden van de Rohingya-minderheid, vormt hierop geen uitzondering. </antwoord>
      <antwoord nummer="2">UNHCR is bij de repatriëring van Rohingya-vluchtelingen betrokken geraakt in 1993, nadat aanvankelijk onder vaak erbarmelijke omstandigheden repatriëring plaatsvond op basis van een bilateraal akkoord tussen Bangladesh en Birma. UNHCR’s bemoeienis heeft geleid tot vrijwillige repatriëring, inclusief monitoring van de vluchtelingen na terugkeer en bevordering van hun reïntegratie. De aanwezigheid van UNHCR en het hulpprogramma dat UNHCR, het Wereldvoedselprogramma (WFP) en een aantal niet-goevernementele organisaties onder zeer moeilijke omstandigheden in Rakhine State uitvoeren bieden de Rohingya’s enige bescherming tegen extreem repressief optreden van de autoriteiten en dragen bij aan verbetering van hun levensomstandigheden. Door niet aflatende pleitbezorging voor deze achtergestelde, zelfs in de Birmese context uitzonderlijk arme groep heeft UNHCR tevens enige verlichting van de (dwang)arbeidsplicht voor de Rohingya’s kunnen realiseren. Ik acht dit een belangrijke verdienste. </antwoord>
      <antwoord nummer="3">Niet het Hoge Commissariaat voor de Vluchtelingen, maar de Birmese autoriteiten leggen dwangarbeid op. Het beleid van UNHCR in Birma behelst juist het stelselmatig bepleiten van afschaffing van de dwangarbeid, met verwijzing naar de ratificatie door Birma, in 1955, van de Conventie tegen Dwangarbeid van de Internationale Arbeidsorganisatie (ILO). In mijn gesprek met mevrouw Ogata heb ik het UNHCR programma voor de Rohingya’s aan de orde gesteld. Mevrouw Ogata schetste de moeizame situatie waarin UNHCR in 1992 was beland als gevolg van de door Bangladesh en Birma ingenomen standpunten. Ondanks deze vaak tegenstrijdige posities heeft in de daaropvolgende jaren het merendeel van de Rohingya-vluchtelingen kunnen terugkeren. Mevrouw Ogata benadrukte dat de internationale presentie, waaronder die van UNHCR, in Rakhine State in belangrijke mate bijdraagt aan een stabilisering van de situatie van de Rohingya’s. Ik heb vervolgens begrip uitgesproken voor de moeilijke omstandigheden waaronder UNHCR dit programma moet uitvoeren en aangegeven dat, alles afwegende, voortzetting van de internationale presentie in Rakhine State in het voordeel is van de Rohingya’s en UNHCR daaraan zijn deel dient bij te dragen. </antwoord>
      <antwoord nummer="4">Nederland ondersteunt al geruime tijd de programma’s van UNHCR en WFP voor de Rohingya’s, die naast monitoring en reïntegratiehulp voor de teruggekeerde vluchtelingen ook opvang omvatten van de resterende Rohingya-vluchtelingen in kampen in Bangladesh. Deze programma’s zijn voor de positie van de Rohingya’s van groot belang. In deze complexe situatie acht ik, alles afwegend, voortzetting van de financiële steun aan desbetreffende programma’s gerechtvaardigd. Ook een recent door de Europese Commissie uitgevoerde evaluatie van het werk van UNHCR in Rakhine State heeft uitgemond in aanbevelingen tot continuering van UNHCR’s presentie en activiteiten in deze deelstaat met het oog op positieverbetering voor de Rohingya’s. De situatie ten aanzien van de Rohingya’s, die als vluchteling in Bangladesh niet zeer welkom waren, vormt eens te meer een adstructie van het adagium dat humanitaire hulp geen substituut kan zijn voor politieke actie. Nederland zal zich dan ook zowel in bilateraal als in multilateraal verband blijven inspannen om de Birmese autoriteiten ervan te overtuigen dat ter zake hervormingen nodig zijn. Tijdens de komende zitting van de Algemene Vergadering van de Verenigde Naties streeft Nederland actief, evenals in de VN-Mensenrechtencommissie, in nauw overleg met onder meer de EU-partners naar een krachtige resolutie over de mensenrechtensituatie in Birma. </antwoord>
      <noten afkomstig="antwoord"/>
   </antwoorden>
</kvr>
