<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Augusteijn-Esser (D66) over zandwinning uit het Amstelmeer. (Ingezonden 15 februari 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3071
</item>
         <item attribuut="Inhoud">Zie over dit onderwerp ook vraagnummer 1114 (1996), Tweede Kamer.</item>
         <item attribuut="Rubriek">Energie, water en grondstoffen (Overig) Natuur (Overig)</item>
         <item attribuut="Trefwoorden">Natuurbescherming Ontgrondingen</item>
         <item attribuut="Vindplaats">Kamervragen met antwoord 1995-1996, nr. 1115, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="D66">Augusteijn-Esser</persoon>
         </item>
         <item attribuut="Datum_reaktie">1996-05-10</item>
         <item attribuut="Datum_indiening">1996-02-15</item>
         <item attribuut="Document-id">KVR3071</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2269" allpagenumbers="2269 2270" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1115" onderwerp="" indiendatum="1996-02-15">
         <vrager partij="D66" oorsprong="parlement">Augusteijn-Esser</vrager>
         <vraagt-aan/>
      </vraagdata>
      <antwoorddata antwoorddatum="10 mei 1996) Zie ook Aanhangsel Handelingen nr. 902, vergaderjaar 1995–1996">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is de provincie Noord-Holland voornemens een ontgrondingsvergunning voor zandwinning af te geven voor het gebied Amstelmeer, dat als natuurkerngebied deel uitmaakt van de Ecologische Hoofdstructuur? Is deze zandwinning vooral bestemd voor de bollenteelt? </vraag>
      <vraag nummer="2">Handelt de provincie Noord-Holland hiermee overeenkomstig de beginselen van het Structuurschema Groene Ruimte? Geldt dit ook ten aanzien van de ontheffing, die de provincie zal geven voor de bepalingen die voortvloeien uit de status van stiltegebied? </vraag>
      <vraag nummer="3">Is de zandwinning uit het gebied Amstelmeer aantoonbaar van een zodanig zwaarwegend maatschappelijk belang, dat deze daar gerechtvaardigd is? </vraag>
      <vraag nummer="4">Indien u van oordeel bent, dat een zwaarwegend maatschappelijk belang voor deze zandwinning geldt, kunt u aangeven welke maatregelen moeten leiden tot compensatie, zonder netto verlies van areaal en kwaliteit van natuurwaarden? </vraag>
      <vraag nummer="5">Indien u van oordeel bent, dat zandwinning strijdig is met het Structuurschema Groene Ruimte, kunt u dan aangeven welke maatregelen zullen worden genomen om aantasting van de Ecologische Hoofdstructuur te voorkomen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Gedeputeerde Staten van Noord-Holland heeft dd 12 maart 1996 een ontgrondingsvergunning voor zandwinning in het Amstelmeer verleend. Het te winnen zand is vooral bedoeld als ophoogzand voor de aanleg van wegen, woningbouw, industrie- en recreatieterreinen. </antwoord>
      <antwoord nummer="2" voetnoot="3 3">In het Structuurschema Groene Ruimte geldt een nee-tenzij formule ten aanzien van ingrepen (zoals een ontgronding) in een kerngebied van de Ecologische Hoofdstructuur. Indien echter sprake is van een aantoonbaar zwaarwegend maatschappelijk belang is in het Structuurschema Groene Ruimte aangegeven dat voor een kerngebied van de Ecologische Hoofdstructuur het compensatiebeginsel zal worden toegepast. In de ontgrondingsvergunning is opgenomen dat de initiatiefnemer als bijdrage aan de realisatie van het Inrichtingsplan voor natuur- en recreatie-ontwikkeling in het Amstelmeer een bedrag van e´e´n gulden per gewonnen m <voetnoot nummer="3"/>zand is verschuldigd aan de provincie Noord-Holland. Dit betekent dat bij een maximale winning van vijf miljoen m <voetnoot nummer="3"/>zand de totale hoogte van de financie¨le compensatie vijf miljoen gulden zal zijn. Op de realisatie van de in het genoemde Inrichtingsplan opgenomen compenserende maatregelen wordt verder ingegaan in het antwoord op vraag vier. Voor de voorgenomen zandwinning is geen ontheffing verleend op grond van de provinciale milieuverordening. Deze verordening is derhalve van toepassing. Dit betekent dat voor de duur van de zandwinning het Amstelmeer als stiltegebied geldt tussen zeven uur ’s avonds en zeven uur ’s morgens en in de weekenden. </antwoord>
      <antwoord nummer="3" voetnoot="3">Het bepalen van het zwaarwegend maatschappelijk belang voor onderhavige zandwinning is primair een verantwoordelijkheid voor het bevoegd gezag, in casu Gedeputeerde Staten van Noord-Holland. Volgens het bevoegd gezag is sprake van een zwaarwegend maatschappelijk belang, aangezien er een aantoonbare behoefte is aan ophoogzand in Noord-Holland-Noord van 1,2 miljoen m <voetnoot nummer="3"/>per jaar. Aan deze behoefte kan niet op een andere wijze op korte termijn tegemoet worden gekomen, willen andere doelstellingen niet in gevaar komen, zoals het afbouwen van zandwinning in de Waddenzee (voorzover niet noodzakelijk voor waterstaatkundig vaargeulenonderhoud). Bee¨indiging van de zandwinning in de Waddenzee voor het jaar 2000 en verplaatsing van deze winning naar de Noordzee wordt voorgestaan door mijn collega van V&amp;W en mij alsmede door het College van Gedeputeerde Staten van Noord-Holland om milieuredenen en vanwege kustveiligheid (vermindering kusterosie). Door het ontbreken van een aanlandings- en overslaglokatie voor het te winnen Noordzeezand in Noord-Holland-Noord zal maximaal vijf jaar zand worden gewonnen uit het Amstelmeer. Hierbij zij aangetekend dat in de verstrekte vergunningen de bepaling is opgenomen dat de zandwinning eerder kan worden bee¨indigd, wanneer een zandoverslagdepot nabij Den Helder operationeel is. Voorafgaande aan de lokatiekeuze Amstelmeer zijn overigens alternatieve winlokaties in de Noordzee bij IJmuiden en landlokaties in de Kop van Noord-Holland onderzocht. Deze landlokaties betreffen naast het Amstelmeer de polders F, Zuider M, Ooster N, deel uitmakende van de Zijpe en Hazepolder, en de polders gelegen ten westen en ten oosten van Schagen. Het bevoegd gezag heeft gekozen voor het meest milieuvriendelijke alternatief zoals neergelegd in het milieu-effectrapport zandwinning Amstelmeer. </antwoord>
      <antwoord nummer="4">Conform de ontgrondingsvergunning zal de zandwinning plaatsvinden overeenkomstig het meest milieuvriendelijke alternatief, zoals beschreven in het milieu-effectrapport zandwinning Amstelmeer. Tevens zullen de best beschikbare maatregelen voor de inrichting worden toegepast. In de ontgrondingsvergunning wordt verwezen naar het Inrichtingsplan voor natuur- en recreatie-ontwikkeling in het Amstelmeer. Op grond van dat plan zullen de volgende compenserende maatregelen met het oog op natuurontwikkeling worden uitgevoerd: – uitbreiding van het brakwatergebied ten zuiden van de Amsteldiepdijk door middel van de aanleg van een ketendam, waarvan het grondlichaam een oppervlakte heeft van 2 ha; – de aanleg van een broedeiland voor de lepelaar aan de westzijde van het Amstelmeer (12 ha). Op dit eiland zullen ook andere vogelsoorten broeden en fourageren en het zal tevens een biotoop vormen voor de otter. De onder water gelegen eilandoevers vormen een goede habitat voor vissoorten en macrofauna; – de aanleg van rietkragen (1,5 ha), aansluitend op de in het Amstelmeer uitkomende ecologische verbindingszones bij Ulkesluis en de Haukes. De totale oppervlakte van de natuurontwikkeling c.q. compensatie bedraagt 15,5 ha. De aanleg van de genoemde ketendam (2 ha) impliceert dat hier ten gevolge van kwel een brakwatergebied met een toenemend zoutgehalte zal ontstaan waarvan de oppervlakte 24 ha bedraagt. Ten gevolge van de compenserende maatregelen wordt een biotoopverbetering bewerkstelligd met een totale oppervlakte van 39,5 ha. De gekozen uitvoeringsvariant en de vastgelegde compenserende maatregelen dragen er zorg voor dat er geen nettoverlies aan natuurwaarden zal optreden. </antwoord>
      <antwoord nummer="5">Zoals uit het voorgaande blijkt, ben ik van mening dat de voorwaarden waaronder de zandwinning zal plaatsvinden in overeenstemming is met het neergelegde beleid in het Structuurschema Groene Ruimte. De aantasting van de Ecologische Hoofstructuur is ondervangen in de compenserende maatregelen, zoals deze zijn opgenomen in het Inrichtingsplan voor natuur- en recreatie-ontwikkeling in het Amstelmeer. </antwoord>
      <noten afkomstig="antwoord"/>
   </antwoorden>
</kvr>
