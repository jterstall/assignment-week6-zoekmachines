<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rouvoet en Van Dijke (beiden RPF) aan de minister van Volksgezondheid, Welzijn en Sport over het uitbreken van de veteranenziekte in Zeeland. (Ingezonden 24 november 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10778
</item>
         <item attribuut="Inhoud">Vragen over het tijdstip van alarmering van de GGD-en door het Ministerie van VWS, na het uitbreken van de veteranenziekte in Zeeland op zaterdag 13 november, en in het algemeen over alarmering en crisisbestrijding bij infectieziekten.</item>
         <item attribuut="Rubriek">Gezondheidszorg (Ziekten en ziektepreventie) Staats- en bestuursrecht (Provincies)</item>
         <item attribuut="Trefwoorden">Infectieziekten Volksgezondheid Welzijn en Sport (ministerie)</item>
         <item attribuut="Vindplaats">Kamervragen met antwoord 1999-2000, nr. 464, Tweede Kamer</item>
         <item attribuut="Vraagnr_bij_indiening">2990003270</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="RPF">Rouvoet</persoon>
            <persoon partij="RPF">Van Dijke</persoon>
         </item>
         <item attribuut="Datum_reaktie">1999-12-15</item>
         <item attribuut="Datum_indiening">1999-11-24</item>
         <item attribuut="Document-id">KVR10778</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1053" allpagenumbers="1053 1054" vetnummer="2990003270" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10778" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="464" onderwerp="" indiendatum="1999-11-24">
         <vrager partij="RPF" oorsprong="parlement">Rouvoet</vrager>
         <vrager partij="RPF" oorsprong="parlement">Van Dijke</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-12-15">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u het bericht <voetnoot nummer="1"/>dat uw ministerie ervoor gekozen heeft pas zondagochtend 14 november jl. de GGD-en te waarschuwen, terwijl men toch reeds zondagnacht om 1.00 uur op de hoogte was van het uitbreken van de veteranenziekte op zaterdag 13 november? </vraag>
      <vraag nummer="2">Vindt u deze keuze verantwoord teneinde, zoals de woordvoerder dit blijkens het krantenartikel heeft gesteld «niet de pleuris te laten uitbreken»? </vraag>
      <vraag nummer="3">Kunt u aangeven hoe groot de kans op genezing van de veteranenziekte is binnen 5 uur en binnen 12 uur na constatering? </vraag>
      <vraag nummer="4">Is het u bekend dat de GGD Zeeland door de provincie gealarmeerd is en niet door uw ministerie van VWS? </vraag>
      <vraag nummer="5">Bestaat er een draaiboek voor de alarmering bij dit soort infectieziekten? </vraag>
      <vraag nummer="6">Vindt u op basis van de thans bekende gegevens dat dit draaiboek goed is gevolgd? </vraag>
      <vraag nummer="7">Is er lering getrokken uit de zaak rond de Westfriese flora eerder dit jaar? </vraag>
      <vraag nummer="8">Zijn er grensoverschrijdende afspraken met België en Duitsland gemaakt voor crisisbestrijding bij infectieziekten? </vraag>
      <vraag nummer="9">Wordt de berichtgeving via de teletekst op het Nationaal Coördinatie Centrum van het ministerie van BZK gevolgd en, zo ja, wanneer heeft men op teletekst voor het eerst gelezen over de gevoelige legionellabesmetting in België? </vraag>
      <vraag nummer="10">Op welke punten kan de alarmering verbeterd worden? </vraag>
      <noten afkomstig="vraag">
         <noot nummer="1" datum="1999-11-16" bron="Provinciale Zeeuwse Courant">Provinciale Zeeuwse Courant, 16 november 1999</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Ik acht deze keuze verantwoord. Alle huisartsen en relevante specialisten zijn per circulaire, 27 april 1999 gewezen op legionellose als mogelijke oorzaak van longontsteking met het verzoek dit in de differentiaaldiagnose op te nemen bij klachten die aan deze ziekte doen denken. Ook is gewezen op het belang van een snelle behandeling. In deze circulaire is expliciet aangegeven dat het «niet efficiënt of doelmatig is om bij elk afzonderlijk probleem op grote schaal de bevolking te blijven waarschuwen». Vanwege deze circulaire en omdat mag worden aangenomen dat na de epidemie in Bovenkarspel specialisten in ziekenhuizen zich voldoende bewust zijn van legionellose als oorzaak van ernstige longklachten, is ervoor gekozen om op zondagnacht niet direct het alarmeringssysteem in werking te zetten. Voorts heeft de grote publiciteit naar aanleiding van Bovenkarspel het alert zijn op legionella overal in Nederland verhoogd, ook bij medici. </antwoord>
      <antwoord nummer="3">Dit is niet in het algemeen te zeggen. De kans op genezing is afhankelijk van het individu, het stadium van de ziekte op het moment dat de (klinische) diagnose wordt gesteld en de snelheid waarmee de juiste medicatie wordt gegeven. </antwoord>
      <antwoord nummer="4">Ik heb begrepen dat de GGD Zeeland door de Provincie is geïnformeerd vóórdat zij via de Landelijke Coördinatiestructuur Infectieziektebestrijding is geïnformeerd. </antwoord>
      <antwoord nummer="5">In het kader van de Landelijke Coördinatiestructuur Infectieziektebestrijding zijn (schriftelijk vastgelegde) afspraken gemaakt over de te volgen procedures bij verheffingen van infectieziekten die van nationaal belang zijn. </antwoord>
      <antwoord nummer="6">Gezien de inhoud van de circulaire van 27 april (zie vraag 2) en de omvang van de problematiek in Nederland vind ik dat in de betreffende situatie juist is gehandeld. </antwoord>
      <antwoord nummer="7">Ja. Voor verdere specificatie is naar het Actieplan Preventie Legionella dat ik op 17 mei 1999 naar de Tweede Kamer heb gestuurd. In verband met de epidemie als gevolg van de consumentenbeurs in Kapellen, wijs ik op twee activiteiten in het bijzonder: a. Met de Landelijke Vereniging van GGD’en is overeengekomen dat in het verlengde van de 24-uursbereikbaarheid van de GGD’en op het gebied van de infectieziektebestrijding, in crisissituaties de GGD’en de (dienstdoende) huisartsen en poortartsen van ziekenhuizen waarschuwen. Dit systeem is op zondag 14 november 1999 gevolgd, in de GGD regio’s in de nabijheid van Kapellen. b. De circulaire van 27 april 1999 (zie vraag 2). Een overzicht van de stand van zaken rond het Actieplan Preventie Legionella zal u nog dit jaar bereiken. </antwoord>
      <antwoord nummer="8">Voor de infectieziektebestrijding zijn procedures voor «early warning» vastgesteld in het kader van de Europese Unie. Daarnaast bestaan werkafspraken op het niveau van het secretariaat van de LCI in Nederland met aangrenzende regio’s in België en Duitsland. Zo is er bijvoorbeeld regelmatig contact tussen medewerkers van de LCI in Nederland en hun collega’s in Vlaanderen. </antwoord>
      <antwoord nummer="9">Door het Nationaal Coördinatie Centrum van het ministerie van BZK wordt tijdens kantooruren de berichtgeving via teletekst continu gevolgd. Buiten kantooruren vinden piketdiensten plaats en wordt in de thuissituatie op regelmatige basis naar teletekst gekeken. Hierbij is op 14 november tussen 1.00 en 1.30 uur de Belgische berichtgeving over de legionellabesmetting gelezen. </antwoord>
      <antwoord nummer="10">Na elk majeur incident wordt het systeem van alarmering geëvalueerd en zonodig verbeterd. Ook in dit geval worden de procedures opnieuw bekeken en onder ieders aandacht gebracht. </antwoord>
      <noten afkomstig="antwoord"/>
   </antwoorden>
</kvr>
