<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Blaauw en Hessing (beiden VVD) over de opstelling van Rusland jegens het Westen (Ingezonden 4 mei 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1529
</item>
         <item attribuut="Rubriek">Internationale betrekkingen (Overig)</item>
         <item attribuut="Trefwoorden">Rusland</item>
         <item attribuut="Vindplaats">Kamervragen met antwoord 1994-1995, nr. 884, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="VVD">Hessing</persoon>
            <persoon partij="VVD">Blaauw</persoon>
         </item>
         <item attribuut="Datum_reaktie">1995-06-09</item>
         <item attribuut="Datum_indiening">1995-05-04</item>
         <item attribuut="Document-id">KVR1529</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1803" allpagenumbers="1803 1804" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="884" onderwerp="" indiendatum="1995-05-4">
         <vrager partij="VVD" oorsprong="parlement">Hessing</vrager>
         <vrager partij="VVD" oorsprong="parlement">Blaauw</vrager>
         <vraagt-aan/>
      </vraagdata>
      <antwoorddata antwoorddatum="1995-06-9">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Hebt u de indruk, dat de opstelling van Rusland jegens het Westen de afgelopen maanden is verhard? Welke zijn, naar uw inzicht, de oorzaken daarvan? </vraag>
      <vraag nummer="2">Hoe kijkt u aan tegen de wens van Rusland het CFE-verdrag aan te passen, het voornemen meer troepen te legeren in de Kaukasus, het voornemen assistentie te verlenen bij de bouw van een kerncentrale in Iran en de bezwaren tegen de uitbreiding van de NAVO? </vraag>
      <vraag nummer="3">Bent u van plan uw visie op deze ontwikkelingen kenbaar te maken? Zo ja, op welke wijze? </vraag>
      <vraag nummer="4">Moet de relatie tussen Rusland en de EU op korte termijn worden geı¨ntensiveerd? Welke mogelijkheden ziet u hiervoor? Welke rol ziet u hierbij voor de EU? Welke initiatieven bent u voornemens dienaangaande te nemen en wanneer? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. Er lijkt inderdaad sprake te zijn van een meer assertieve – zo men wil hardere – Russische opstelling. De oorzaak ligt ongetwijfeld voor een deel in de Russische perceptie van de discussie over de uitbreiding van de NAVO. Meer in het algemeen is waar te nemen dat de toon van het politiek debat in Moskou nationalistischer wordt en Russische belangen meer worden benadrukt. Hieraan liggen ongetwijfeld mede electorale motieven in de aanloop naar de parlementsverkiezingen in december van dit jaar en de presidentsverkiezingen in de zomer van 1996 ten grondslag. Mede zal een rol spelen het opbouwen van onderhandelingsposities tegenover het westen in het algemeen. </antwoord>
      <antwoord nummer="2">Het CSE-Verdrag legt de Russische regering geen regionale maxima op t.a.v. het legeren van troepen als zodanig, wel t.a.v. conventioneel wapenmaterieel in de drie categoriee¨n tanks, pantsergevechtsvoertuigen en artillerie. De hoeveelheid van deze wapens die Rusland op haar flanken, d.w.z. in het Noorden en in de Kaukasus, mag stationeren is beperkt. Deze beperking vloeit ten dele uit het Verdrag voort ten dele uit de verdeling van de maxima onder de opvolgerstaten van de Sovjet-Unie. De Nederlandse regering kan dan ook enig begrip opbrengen voor de Russische wens de flankrestricties te verruimen. Voor de Regering staat voorop dat de integriteit van het Verdrag door een oplossing van het flankprobleem niet aangetast wordt. De Regering stelt zich voor dat voorafgaande aan en tijdens de toetsingsconferentie van het CSE-Verdrag, welke in mei 1996 zal plaatsvinden, een oplossing voor dit flankprobleem wordt gezocht. De Regering is verontrust over een mogelijke leverantie van twee kernreactoren door Rusland aan Iran. In EU-verband is dit gevoelen reeds in 1994 aan de Russische autoriteiten kenbaar gemaakt. De bezwaren van Rusland tegen uitbreiding van de NAVO zijn terug te voeren op de historische omslag van 1989 en het snelle verlies van de greep die de SU lange tijd had op de Midden Europese landen en daarmee op de vermeende veiligheidsrisico’s vanuit West-Europa. Voorts zijn er psychologische gronden aan te wijzen: de SU indoctrineerde haar bevolking decennia lang met de gedachte dat de NAVO een imperialistische organisatie gericht tegen Rusland is. Hoewel de Regering de Russische bezwaren in het licht van onder meer deze historische achtergrond begrijpt, is het onaanvaardbaar dat Rusland een «droit de regard» krijgt in interne NAVO-aangelegenheden als uitbreiding van het Bondgenootschap. De uitbreiding van de NAVO is tegen niemand gericht en zal de stabiliteit in Europa bevorderen. Wel is hier voor de relaties tussen Rusland en het Bondgenootschap van evident belang dat – als uitbreiding plaatsvindt – de grootste mogelijke transparantie wordt gewaarborgd en verrassingen worden vermeden. Tegenover ieder land dat daarvoor in aanmerking komt, maak ik duidelijk dat een daad van toetreding ook een daad van stabilisering moet zijn. </antwoord>
      <antwoord nummer="3" voetnoot="1">Mijn visie op deze ontwikkelingen heb ik reeds meermalen kenbaar gemaakt, laatstelijk bij de behandeling van het NAVO-deel van mijn begroting in de Eerste Kamer op 2 mei jl. Voorts moge ik verwijzen naar mijn antwoord van 22 mei jl. op vragen van de leden Weisglas, Blaauw en Van Heemskerck Pillis-Duvekot over het Nederlandse beleid inzake de non-proliferatie van kernwapens ten opzichte van Iran <voetnoot nummer="1"/>. </antwoord>
      <antwoord nummer="4">Over het algemeen, en gelet op de nieuwe verhoudingen in Europa en op het gewicht van Rusland daarin, is er voldoende aanleiding te streven naar intensivering van de relaties met Rusland. Het gaat er m.n. om de opbouw van democratie en de markteconomie in Rusland te bevorderen. Met Rusland vindt voortdurend overleg plaats in de daarvoor in aanmerking komende fora. De recente ministerie¨le bijeenkomst van de Noord Atlantische Samenwerkingsraad is daarvan een voorbeeld. Nederland en zijn partners en bondgenoten in het kader van de EU en de NAVO onderstrepen het belang van een voortdurende inhoudsvolle, zo nodig ook kritische, dialoog met Rusland, die rekening houdt met de bijzondere betekenis van Rusland. Ik wil er in dit verband aan herinneren, dat de NAVO en Rusland op 31 mei jl. te Noordwijk de documenten m.b.t. het Individual Partnership Programme en de zgn. Broad Enhanced Dialogue hebben goedgekeurd. Voorts voert de EU, vooruitlopend op de inwerkingtreding van het nog niet geratificeerde Partnerschapsakkoord met Rusland, het onderdeel «politieke dialoog» reeds uit. Zoals bekend, is de ondertekening van het zogenoemde interim-akkoord, dat voorziet in vervroegde inwerkingtreding van het handelsvolet van het Partnerschapsakkoord, aangehouden in het licht van de ontwikkelingen in Tsjetsjenie¨. Hoewel het positief te waarderen is dat inmiddels een zgn «assistance group» van de OVSE in Tsjetsjenie¨ actief is met medewerking van de Russische autoriteiten, is de regering van oordeel dat in het licht van de voortdurende gevechten en zorgwekkende berichten over mensenrechtenschendingen, de tijd op het moment nog niet rijp is tot ondertekening van het interim-akkoord over te gaan. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="840">Aanhangsel Handelingen, nr. 840, Vergaderjaar 1994–1995.</noot>
      </noten>
   </antwoorden>
</kvr>
