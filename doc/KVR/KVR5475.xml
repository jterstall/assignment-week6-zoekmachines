<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Ardenne-van der Hoeven en Gabor (beiden CDA) over de handel in uitheemse dier- en plantensoorten. (Ingezonden 4 juli 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5475
</item>
         <item attribuut="Rubriek">Natuur (Dierenbescherming)</item>
         <item attribuut="Trefwoorden">Dierenbescherming</item>
         <item attribuut="Vindplaats">Kamervragen met antwoord 1996-1997, nr. 1692, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
            <persoon partij="CDA">Gabor</persoon>
         </item>
         <item attribuut="Datum_reaktie">1997-08-18</item>
         <item attribuut="Datum_indiening">1997-07-04</item>
         <item attribuut="Document-id">KVR5475</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3459" allpagenumbers="3459 3460" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1692" onderwerp="" indiendatum="1997-07-4">
         <vrager partij="CDA" oorsprong="parlement">Van Ardenne-van der Hoeven</vrager>
         <vrager partij="CDA" oorsprong="parlement">Gabor</vrager>
         <vraagt-aan/>
      </vraagdata>
      <antwoorddata antwoorddatum="1997-08-18">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Gaat de AID als gevolg van de nieuwe Regeling administratie van handel in uitheemse dier- en plantensoorten scherp controleren op het legaal bezit van ongeringde vogels? </vraag>
      <vraag nummer="2">Wenst de AID daarbij met terugwerkende kracht tot 1984 de naam van verkoper te weten? Welke problemen doen zich daarbij voor? </vraag>
      <vraag nummer="3">Worden in geval van in gebreke blijven van de koper vogels in beslag genomen? Wat gebeurt er met deze vogels? Ligt het niet meer voor de hand beslag op de vogels te leggen? </vraag>
      <vraag nummer="4">Welke vogels mogen als gevolg van nieuwe Regeling administratie van handel in uitheemse dier- en plantensoorten wel gehouden, maar niet verkocht worden? Tot welke problemen leidt deze situatie in de praktijk bijvoorbeeld in geval van overlijden, ziekten, allergieën of verhuizen van de eigenaar? </vraag>
      <vraag nummer="5">Dienen bezitters van vogels ten behoeve van aanmelding zelf formulieren te ontwerpen? Waarom zijn geen standaardformulieren ontwikkeld? Waarom wordt geen ontvangstbevestiging gezonden? </vraag>
      <vraag nummer="6">Bent u bereid koop en verkoop van zowel geringde als ongeringde geregistreerde dieren toe te staan? </vraag>
      <vraag nummer="7">Bent u bereid aan betrokkenen voorlichting te geven over de nieuwe regeling en mede hierop de invoerperiode af te stemmen? </vraag>
      <vraag nummer="8">Welke Europese landen hebben een vergelijkbare regeling, zoals de Nederlandse? </vraag>
      <vraag nummer="9">Waarom gaat de Nederlandse regeling verder dan Europese richtlijnen en de CITES-verordening? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">De huidige Regeling administratie van handel in uitheemse dier- en plantesoorten in het kader van de Wet bedreigde uitheemse dier- en plantensoorten (Wet budep) is van kracht sinds 1 januari 1996. De regeling beoogt de AID een extra instrument te geven voor de controle op de illegale handel, waaronder die in vogels. Daarnaast vormt deze regeling ten behoeve van houders van uitheemse dier- en plantensoorten een hulpmiddel om de legale herkomst van hun exemplaren van bedreigde uitheemse soorten te kunnen aantonen. Wel zal de Regeling administratie van handel worden aangepast als gevolg van de inwerkingtreding van de nieuwe basis- en uitvoeringsverordeningen van de EU per 1 juni 1997 op het gebied van de handel in uitheemse dier- en plantensoorten. De inzet van de AID en andere opsporingsinstanties met betrekking tot de handhaving en controle van deze regeling in het kader van de Wet budep wordt als adequaat beoordeeld. </antwoord>
      <antwoord nummer="2">Nee, de Regeling administratie van handel in uitheemse dier- en plantesoorten is per 1 januari 1996 in werking getreden. </antwoord>
      <antwoord nummer="3">Indien de houder niet kan aantonen dat hij de vogels – of andere dieren – legaal in zijn bezit heeft en de AID of een andere opsporingsinstantie het vermoeden heeft dat er sprake is van illegale invoer, dan kunnen deze dieren in beslag worden genomen. De dieren worden vervolgens ondergebracht bij een instelling die beschikt over deskundig personeel en een geschikte accommodatie. De Officier van Justitie bepaalt wat er daarna moet gebeuren met de dieren en of er vervolging wordt ingesteld tegen de overtreder. </antwoord>
      <antwoord nummer="4">De Wet budep jo. de EU-verordeningen inzake de handel in bedreigde soorten, en dus niet de op deze vraag bedoelde regeling, bepalen welke soorten mogen worden gehouden en welke onder bepaalde voorwaarden mogen worden verhandeld (artikel 3, respectievelijk artikel 3a). Op onder meer een aantal veel gekweekte vogelsoorten die vallen onder art. 3a, is de Vrijstellingsregeling bedreigde uitheemse dier- en plantesoorten van toepassing op voorwaarde dat de vogels voorzien zijn van een naadloos gesloten voetring. De administratieplicht in het kader van de Regeling administratie van handel in uitheemse dier- en plantesoorten heeft, indien aan de voorschriften van de vrijstellingsregeling is voldaan, slechts betrekking op deze soorten voorzover het de in- of uitvoer uit of naar derde landen betreft. In het geval de houder van een dier niet meer in staat is tot verzorging, wordt hiervoor een oplossing gezocht in overleg met deskundigen. </antwoord>
      <antwoord nummer="5">Degenen op wie de administratieplicht van toepassing is, dienen gebruik te maken van een modelformulier voor de registratie van hun administratie (zie Bijlage A, B en C bij de Regeling administratie van handel in uitheemse dier- en plantesoorten). Zij houden zelf hun administratie bij en sturen daarvan een afschrift aan het CITES-bureau van LASER. Het CITES-bureau beheert de afschriften, met name ten behoeve van controle door de AID. Een ontvangstbevestiging wordt niet noodzakelijk geacht, gezien het feit dat de houders zelf hun originelen bewaren. </antwoord>
      <antwoord nummer="6">Houders van soorten die zijn aangewezen op grond van art. 3a van de Wet budep mogen deze soorten onder zich hebben en verkopen, mits zij kunnen aantonen dat hun exemplaren overeenkomstig de Wet budep binnen het grondgebied van Nederland zijn gebracht, in Nederland zijn gefokt of zijn verworven overeenkomstig de vóór het tijdstip van aanwijzing van de betreffende soort geldende bepalingen. Het voorzien van vogels van naadloos gesloten voetringen is een methode om aan te tonen dat de vogels zijn gefokt. </antwoord>
      <antwoord nummer="7">De invoering van de huidige Regeling administratie van handel in uitheemse dier- en plantesoorten is gepaard gegaan met voorlichting vanuit mijn departement, zowel via artikelen in tijdschriften van handelaren en liefhebbers als door het houden van voordrachten op bijeenkomsten van vakverenigingen. Als gevolg van de inwerkingtreding van nieuwe basis- en uitvoeringsverordeningen van de Europese Unie per 1 juni 1997 op het gebied van de handel in uitheemse dier- en plantensoorten, zal ook de Regeling administratie van handel worden aangepast. Over deze wijziging zal op het moment van die aanpassing vanuit mijn departement de nodige voorlichting worden gegeven aan de doelgroep van deze regeling. </antwoord>
      <antwoord nummer="8">Of andere Lid-Staten vergelijkbare administratieregelingen hebben om uitvoering aan de EU-verordeningen te geven, is niet bekend. </antwoord>
      <antwoord nummer="9">De Nederlandse regeling dient ter ondersteuning van de handhaving. De regeling kan niet worden gezien als een verdergaande nationale maatregel. Ook de nieuwe EU-verordening, die per 1 juni jl. in werking is getreden, laat de implementatie van de controle op legale herkomst van de aangewezen soorten aan de Lid-Staten over. </antwoord>
      <noten afkomstig="antwoord"/>
   </antwoorden>
</kvr>
