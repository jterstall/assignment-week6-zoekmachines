<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Justitie en de staatssecretaris van Volksgezondheid, Welzijn en Sport over opvangplekken voor bedreigde mannen. (Ingezonden 28 augustus 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29502
</item>
         <item attribuut="Inhoud">Vragen naar aanleiding van berichten in onder meer De Volkskrant (16 augustus 2007) dat er een tekort zou zijn aan opvang voor bedreigde mannen. Indiener vraagt minister Hirsch Ballin (Jus) en staatssecretaris Bussemaker (VWS) of het juist is dat ze hebben toegezegd met de Federatie Opvang te werken aan oplossingen. Hebben gemeenten, zoals in de berichten wordt gesteld, 'geen geld' voor extra opvangplekken voor mannen?</item>
         <item attribuut="Rubriek">Staats- en bestuursrecht (Gemeenten) Strafrecht en strafprocesrecht (Misdrijven) Welzijn (Overig)</item>
         <item attribuut="Trefwoorden">Gemeenten Mannen Mishandeling</item>
         <item attribuut="Vindplaats">Kamervragen met antwoord 2007-2008, nr. 91, Tweede Kamer</item>
         <item attribuut="Vraagnr_bij_indiening">2060723900</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2007-09-26</item>
         <item attribuut="Datum_indiening">2007-08-28</item>
         <item attribuut="Document-id">KVR29502</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="197" allpagenumbers="197 198" vetnummer="2060723900" code="0708tkkvr91" lopendefooter="Tweede Kamer, vergaderjaar 2007–2008, Aanhangsel" filenaam="KVR29502" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="91" onderwerp="" indiendatum="2007-08-28">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Justitie en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-09-26">
         <antwoorder functie="staatssecretaris" ministerie="Volksgezondheid, Welzijn en Sport">Bussemaker</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw reactie op de berichten over een tekort aan opvang voor bedreigde mannen? Is het waar dat u inmiddels hebt toegezegd samen met de Federatie Opvang te werken aan oplossingen? <voetnoot nummer="1"/>
      </vraag>
      <vraag nummer="2">Hoe groot is het tekort aan opvangplekken voor bedreigde mannen? Denkt u dat dit tekort tijdelijk of structureel is? Op welke wijze bent u van plan deze problemen aan te gaan pakken? Wanneer zijn deze problemen opgelost? </vraag>
      <vraag nummer="3">Wat vindt u van de stelling van gemeenten dat ze geen geld hebben voor het creëren van extra opvangplekken voor mannen? Bent u bereid gemeenten hierin tegemoet te komen? </vraag>
      <vraag nummer="4">Bent u bereid deze vragen te beantwoorden voor het algemeen overleg van de vaste commissie voor Justitie inzake huiselijk geweld van 13 september 2007, zodat uw antwoorden bij dit overleg kunnen worden betrekken? </vraag>
      <noten afkomstig="vraag">
         <noot nummer="1" titel="Meer opvang nodig voor bedreigde mannen">«Aparte opvanghuizen nodig voor mannelijke slachtoffers», Volkskrant, 16 augustus 2007; «Weinig opvang voor bedreigde mannen», http://www.ad.nl/binnenland/ article1585016.ece; «Meer opvang nodig voor bedreigde mannen», http://www.trouw.nl/laatstenieuws/laatstenieuws/article773330.ece/Meer_opvang_nodig_voor_bedreigde_mannen</noot>
      </noten>
   </vragen>
   <antwoorden aantal="4">
      <antwoord nummer="1">Het Programma Eergerelateerd Geweld heeft een verkennend casusonderzoek laten verrichten naar aard en omvang van mannelijke slachtoffers van eergerelateerd geweld. Op basis van de conclusies van dit onderzoek en de signalen vanuit opvanginstellingen is door ons gesproken met de Federatie Opvang. Eén van de besproken beleidsacties is het onderzoeken van de mogelijkheid om opvang van en hulpverlening aan mannelijke slachtoffers in twee verschillende steden op te zetten. Deze proeftuinen moeten naast opvangplaatsen voor deze specifieke doelgroep ook methodiekontwikkeling bieden. </antwoord>
      <antwoord nummer="2">Het onderzoek naar mannelijke slachtoffers van eergerelateerd geweld toont onder andere aan dat bedreigde mannen niet makkelijk bereid zijn om te spreken over hun problematiek. Het onderzoek brengt de wijze waarop mannen nu worden opgevangen in beeld en uit de zestien onderzochte casus uit het onderzoek blijkt behoefte aan meer opvangplaatsen en aan verdere ontwikkeling van de deskundigheid bij hulpverleners. De kanttekening die in het onderzoeksrapport is gemaakt, is dat uit de beschikbare informatie van de casus niet altijd met zekerheid is te zeggen dat er sprake was van eergerelateerd geweld. Ook blijkt dat sommige mannen wel gebruik maken van hulpverlening bij inloopspreekuren, maar dat ze opvang weigeren, omdat zij zelf opvang kunnen regelen bij kennissen of familie en zo extra eerschending voorkomen. Het onderzoek geeft aan dat er meer feitelijk inzicht in aard en omvang van deze specifieke problematiek nodig is om een juiste inschatting te kunnen maken over benodigde opvangmogelijkheden. Om meer inzicht te krijgen en tegemoet te komen aan de vraag naar opvang voor mannen, zal zoals aangegeven in het antwoord op vraag 1, een start worden gemaakt met opvangplaatsen voor mannen. Daarover ben ik in overleg met de Federatie Opvang. In de begroting 2008 zijn extra middelen ter beschikking gekomen voor opvang en hulpverlening aan slachtoffers van geweld. Daarmee kan een eventuele noodzakelijke groei worden geaccommodeerd. </antwoord>
      <antwoord nummer="3">Centrumgemeenten zijn door prestatieveld 7 van de Wet maatschappelijke ondersteuning verantwoordelijk voor lokale opvangmogelijkheden. Dat geldt ook voor de opvang van mannelijke slachtoffers van geweld. Op dit moment onderzoeken wij op welke wijze gemeenten deze verantwoordelijkheid kunnen nemen. Zoals aangegeven in het antwoord op vraag 2 zijn er in de begroting van 2008 extra middelen beschikbaar om een eventuele noodzakelijke groei van opvangplaatsen te accommoderen. </antwoord>
      <antwoord nummer="4">Het AO Huiselijk Geweld is inmiddels verplaatst naar 31 oktober a.s. </antwoord>
      <noten afkomstig="antwoord"/>
   </antwoorden>
</kvr>
