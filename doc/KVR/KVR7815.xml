<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Meijer en Schreijer-Pierik (beiden CDA) over de algehele malaise die thans in de varkenshouderijsector heerst. (Ingezonden 24 augustus 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7815
</item>
         <item attribuut="Inhoud">Vragen betreffen 'knelgevallen' in de varkenssector, ten gevolge van gedaalde prijzen.</item>
         <item attribuut="Rubriek">Veeteelt (Varkens)</item>
         <item attribuut="Trefwoorden">Varkens</item>
         <item attribuut="Vindplaats">Kamervragen met antwoord 1998-1999, nr. 13, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Meijer</persoon>
            <persoon partij="CDA">Schreijer-Pierik</persoon>
         </item>
         <item attribuut="Datum_reaktie">1998-09-16</item>
         <item attribuut="Datum_indiening">1998-08-24</item>
         <item attribuut="Document-id">KVR7815</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="25" allpagenumbers="25 26" vetnummer="2979815550" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7815" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="13" onderwerp="" indiendatum="1998-08-24">
         <vrager partij="CDA" oorsprong="parlement">Meijer</vrager>
         <vrager partij="CDA" oorsprong="parlement">Schreijer-Pierik</vrager>
         <vraagt-aan/>
      </vraagdata>
      <antwoorddata antwoorddatum="1998-09-16">
         <antwoorder functie="minister" ministerie="Landbouw, Natuurbeheer en Visserij">Apotheker</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Deelt u onze mening, dat er op het ogenblik tengevolge van de extreem lage prijzen gesproken kan worden van een crisis in de sector varkenshouderij, waardoor veel meer bedrijven dan beoogd met de krimp uit de wet herstructurering varkenshouderij gedwongen worden af te haken? </vraag>
      <vraag nummer="2">Deelt u de mening van de sector, dat er op het moment sprake is van veel onduidelijkheid over de wel of niet verkregen varkensrechten en rond de zogenoemde «knelgevallen»? </vraag>
      <vraag nummer="3">Onderkent u, dat er thans sprake is van een crisis in de varkenshouderij, met name veroorzaakt door extreem lage prijzen gecombineerd met kostprijsverhogende effecten vanwege de herstructureringswet? </vraag>
      <vraag nummer="4">Erkent u dat vanwege de huidige buitensporig hoge verliezen het ook voor de blijvers, onder normale omstandigheden gezonde bedrijven, thans financieel onmogelijk is om te voldoen aan de eisen die van kracht worden per 1 september 1998? </vraag>
      <vraag nummer="5">Hoe staat het met sociaal flankerend beleid dat tevens deel zou uitmaken van de uitwerking van de herstructureringswet? Acht u de voorziene maatregelen ten behoeve van de wijkers voldoende, mede gelet op de huidige crisis in de varkenshouderij? </vraag>
      <vraag nummer="6">Bent u bereid om met aanvullende maatregelen te komen, dan wel overgangsmaatregelen (zoals bijvoorbeeld opschorting van eisen die per 1 september van kracht worden) en de Kamer hierover te informeren? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Het is mij bekend dat de varkenshouderij inderdaad met prijzen wordt geconfronteerd die aanzienlijk lager liggen dan in de afgelopen jaren het geval was. Dit kan voor een aantal varkenshouders aanleiding zijn hun bedrijf versneld te beëindigen. </antwoord>
      <antwoord nummer="2">In de afgelopen maanden zijn vanuit het departement de varkenshouders zo volledig mogelijk ingelicht over de invoering van de Wet herstructurering varkenshouderij (Wet herstructurering) en het Besluit hardheidsgevallen herstructurering varkenshouderij (AMvB-hardheidsgevallen). Ten eerste heeft iedere – bij Bureau Heffingen geregistreerde – varkenshouder de brochure Wet herstructurering en een melding varkensrechten ontvangen. In de melding varkensrechten is aangegeven hoeveel varkensrechten maximaal uit de wet voortvloeien. Ten tweede heeft iedere varkenshouder een brochure over de AMvB-Hardheidsgevallen ontvangen. Ten derde ontvangt iedere varkenshouder vóór 1 september 1998 meldingsformulieren met bijbehorende toelichting voor de verschillende categorieën van de AMvB-Hardheidsgevallen. </antwoord>
      <antwoord nummer="3 en 4">Ik onderken dat door extreem lage prijzen de inkomens in de varkenshouderij meer onder druk staan. Overigens wil ik in herinnering roepen dat uit berekeningen van het LEI-DLO blijkt, dat in 1996 de gehele varkenshouderij en in 1997 met name de bedrijven die niet getroffen zijn door varkenspest een goed jaar hebben gehad (zie Landbouw Economische Berichten 1997 en 1998). Het beeld van sterk schommelende prijzen is een bekend fenomeen in de varkenshouderij. Ondernemers houden hiermee rekening in hun bedrijfsvoering. Het huidige beeld laat zich deels verklaren door enkele vertraagde effecten van de uitbraak van varkenspest in 1997. Zo heeft het schoksgewijze aanbod van biggen en varkens en de langzaam op gang komende export van levende dieren er mede voor gezorgd dat de prijzen voor de Nederlandse varkenshouders extreem laag zijn. Normaal gesproken worden investeringsbeslissingen gebaseerd op lange termijn verwachtingen. Hierbij wordt door de banken bij de vaststelling van de financiële basis waarop de investeringen zijn gebaseerd rekening gehouden met een sterk fluctuerend prijsniveau en uitgegaan van een gemiddelde opbrengstprijs over een langere periode. Ik verwacht dat varkenshouders onder de huidige omstandigheden wel nadrukkelijker zullen stilstaan bij de beslissing: doorgaan of stoppen. Varkenshouders kunnen tegen geringe kosten professionele ondersteuning krijgen vanuit het Sociaal Economisch Plan (SEP) Varkenshouderij bij deze ingrijpende beslissing. De overheid subsidieert de uitvoering van dit plan met 33,7 miljoen gulden. </antwoord>
      <antwoord nummer="5">SEP-Varkenshouderij voorziet in voorlichting, doorlichting en begeleiding van trajecten om het varkensbedrijf voort te zetten dan wel te beëindigen. Indien het bedrijf wordt voortgezet, heeft de varkenshouder de mogelijkheid om de toekomstplannen concreet uit te werken in de vorm van zogenaamde bedrijfsplannen. Tevens is binnen het SEP-Varkenshouderij veel aandacht voor een professionele ondersteuning bij het traject van beëindiging, (om)scholing, outplacement en eventuele schuldsanering. Dit is gericht op de situaties waarin de ingrijpende beslissing wordt genomen het bedrijf te beëindigen. </antwoord>
      <antwoord nummer="6">Ik verwijs kortheidshalve naar de antwoorden op de vragen van de leden Oplaat, Feenstra en Ter Veer. </antwoord>
      <noten afkomstig="antwoord">
         <noot nummer="1"/>
         <noot nummer="1" documenttype="Kamervragen" documentnummer="9">Aanhangsel Handelingen, nr. 9, Vergaderjaar 1998–1999.</noot>
      </noten>
   </antwoorden>
</kvr>
