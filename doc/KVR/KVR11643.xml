<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rietkerk (CDA) aan de minister van Justitie over de gevangenen die proefverlof hebben. (Ingezonden 27 april 2000); Antwoord</item>
         <item attribuut="Bestand">34Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11643
</item>
         <item attribuut="Inhoud">Vragen naar aanleiding van berichten in de Telegraaf van 15 april over (honderden) gedetineerden die tijdens proefverlof spoorloos zijn verdwenen.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gedetineerden</item>
         <item attribuut="Vindplaats">Kamervragen met antwoord 1999-2000, nr. 1232, Tweede Kamer</item>
         <item attribuut="Vraagnr_bij_indiening">2990010460</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Rietkerk</persoon>
         </item>
         <item attribuut="Datum_reaktie">2000-05-09</item>
         <item attribuut="Datum_indiening">2000-04-27</item>
         <item attribuut="Document-id">KVR11643</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2761" allpagenumbers="2761 2762 2763" vetnummer="2990010460" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11643" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1232" onderwerp="" indiendatum="2000-04-27">
         <vrager partij="CDA" oorsprong="parlement">Rietkerk</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2000-05-9">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Bent u op de hoogte van het bericht «Gevangenen spoorloos, honderden bajesklanten keren na proefverlof niet terug». </vraag>
      <vraag nummer="2">Is het waar dat in 1998 1454 gedetineerden en in 1999 in de eerste acht maanden 779 gedetineerden tijdens het proefverlof spoorloos zijn verdwenen? Zo neen, wat zijn de juiste getallen voor 1998, 1999 en 2000? </vraag>
      <vraag nummer="3">Wat betekenen de aantallen tijdens het proefverlof spoorloos verdwenen gedetineerden voor de analyse over het cellentekort resp. cellenoverschot in 1998, 1999 en 2000? Hoe verhouden deze aantallen zich met het vervroegd heenzenden van gedetineerden? </vraag>
      <vraag nummer="4">Gaat het hier ook om vuurwapen-gevaarlijke personen? </vraag>
      <vraag nummer="5">Hoeveel voortvluchtigen zijn na 1998, 1999 en 2000 weer opgepakt? </vraag>
      <vraag nummer="6">Op basis waarvan worden er proefverloven gegeven? </vraag>
      <vraag nummer="7">Blijkt uit de praktijk dat er meer terughoudend moet worden omgegaan met het geven van proefverlof? Zou het proefverlof niet moeten worden verleend in combinatie met elektronisch volgen? </vraag>
      <vraag nummer="8">Wilt u deze vragen beantwoorden voor het algemeen overleg over de cellenproblematiek op 10 mei? </vraag>
      <noten afkomstig="vraag">
         <noot nummer="1" datum="2000-04-15" bron="Telegraaf">Telegraaf, 15 april 2000</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Het is niet waar dat in 1998 1454 gedetineerden en in 1999 in de eerste acht maanden 779 gedetineerden tijdens het proefverlof spoorloos zijn verdwenen. In 1998 hebben 917 gedetineerden zich op enigerlei wijze aan hun detentie onttrokken. In 1999 waren dat er 764. In de eerste drie maanden van dit jaar bedroeg het totaal aantal onttrekkingen aan de detentie 214. Overigens krijgen gedetineerden geen proefverlof. Gedetineerden komen onder vigeur van de Penitentiaire Beginselenwet in aanmerking voor algemeen verlof, regimesgebonden verlof, incidenteel verlof dan wel strafonderbreking. Het algemeen verlof en het regimesgebonden verlof zijn gericht op de voorbereiding van de gedetineerde op de terugkeer in de maatschappij. Het algemeen verlof is bedoeld voor veroordeelden die verblijven in een normaal beveiligde inrichting, het regimesgebonden verlof is bedoeld voor veroordeelden die in een beperkt beveiligde of zeer beperkt beveiligde inrichting verblijven (voor inwerkingtreding van de Penitentiaire Beginselenwet ook wel halfopen inrichtingen en open inrichtingen genoemd). Het incidenteel verlof en de strafonderbreking staan in het teken van de humane tenuitvoerlegging van de vrijheidsstraf en houden veelal verband met gebeurtenissen in de persoonlijke sfeer. Daarnaast bestaat nog de mogelijkheid dat op voet van artikel 80, eerste lid, Wetboek van Strafvordering de voorlopige hechtenis door de rechter wordt geschorst. </antwoord>
      <antwoord nummer="3">De behoefte aan detentiecapaciteit wordt in belangrijke mate bepaald door het aantal personen dat in aanmerking komt voor plaatsing in een penitentiaire inrichting. Dit aantal bestaat uit personen ten aanzien van wie een bevel tot tenuitvoerlegging van een vrijheidsbenemende straf of maatregel van kracht is, waaronder de personen die zich op enigerlei wijze aan de tenuitvoerlegging van een vrijheidsbenemende straf of maatregel hebben onttrokken. Deze laatste groep maakt van dit totale aantal overigens een zeer gering deel uit. Omdat het aantal aanhoudingen van personen die zich op enigerlei wijze aan de detentie hebben onttrokken jaarlijks ongeveer gelijk is aan het aantal onttrekkingen aan de detentie, wordt de capaciteit die vrijkomt door deze onttrekkingen vrijwel geneutraliseerd door het capaciteitsbeslag als gevolg van die categorie aanhoudingen. Gezien het bovenstaande hebben de onttrekkingen een te verwaarlozen invloed op het aantal heenzendingen. </antwoord>
      <antwoord nummer="4">Het begrip vuurwapengevaarlijk wordt als zodanig niet gehanteerd bij de plaatsing van een gedetineerde in een bepaald regime, dan wel bij het nemen van verlofbeslissingen. Het centrale begrip, waarin het begrip vuurwapengevaarlijk overigens wel is verdisconteerd, luidt vlucht- en gemeengevaarlijk. Gedetineerden die worden aangemerkt als vlucht- en gemeengevaarlijk worden in de eerste plaats niet in een (zeer) beperkt beveiligd regime met ruime verlofmogelijkheden geplaatst, maar in een normaal beveiligde, een uitgebreid beveiligde dan wel extra beveiligde inrichting, met minder verlofmogelijkheden. Ook in deze inrichtingen kan een verzoek om verlof worden ingediend. Evenals alle verzoeken om verlof worden dergelijke verzoeken nauwkeurig beoordeeld en onder meer geweigerd in geval van een ernstig vermoeden dat een gedetineerde zal proberen zich aan de detentie te onttrekken, gevaar voor ernstige verstoring van de openbare orde of het plegen van strafbare feiten of risico voor een ongestoord verlof als gevolg van de gestoorde of agressieve persoonlijkheid van de gedetineerde. Gedurende het verloop van de detentie kan de inschatting van de vlucht- en gemeengevaarlijkheid wijzigen, met als gevolg dat een voorheen als vlucht- en gemeengevaarlijk aangemerkte gedetineerde in een latere fase van de detentie verlof krijgt of bijvoorbeeld wordt overgeplaatst naar een minder beveiligde inrichting met ruimere verlofmogelijkheden. Voorts geldt ook voor vlucht- en gemeengevaarlijke gedetineerden dat met handhaving van het karakter van de vrijheidsstraf de tenuitvoerlegging zoveel mogelijk dienstbaar gemaakt dient te worden aan de voorbereiding van de terugkeer van de betrokkene in de maatschappij. In het licht van de beveiliging van de samenleving is het, naarmate het einde van de straftijd van een vlucht- en gemeengevaarlijke gedetineerde nadert, verstandiger betrokkene op verantwoorde wijze voor te bereiden op zijn terugkeer in de samenleving dan hem na het einde van de detentie onvoorbereid in die samenleving te laten terugkeren. </antwoord>
      <antwoord nummer="5">In 1998 zijn er 885 voortvluchtigen aangehouden. In 1999 vonden 782 aanhoudingen van voortvluchtigen plaats en in de eerste drie maanden van 2000 zijn er 254 voortvluchtigen aangehouden. </antwoord>
      <antwoord nummer="6" voetnoot="1 4">Zoals ook in de beantwoording van vraag 2 is vermeld is de basis van de verlofverlening aan gedetineerden gelegen in de penitentiaire Beginselenwet, het Wetboek van Strafvordering en de op deze wetten gebaseerde Regeling tijdelijk verlaten van de inrichting <voetnoot nummer="1"/>. Op grond van deze wettelijke bepalingen komt een gedetineerde afhankelijk van zijn verblijfstitel, strafduur en het regime waarin hij is geplaatst, in aanmerking voor verlof. Een verlof wordt geweigerd in het geval één van de gronden zich voordoet die zijn genoemd in artikel 4 van de Regeling tijdelijk verlaten van de inrichting. Een kopie van deze bepaling treft u als bijlage aan. <voetnoot nummer="4"/>
      </antwoord>
      <antwoord nummer="7" voetnoot="2 3">Voor de wijze van beoordeling van verzoeken om verlof in normaal beveiligde, uitgebreid beveiligde dan wel extra beveiligde inrichtingen verwijs ik naar de beantwoording van vraag 4. In beperkt dan wel zeer beperkt beveiligde inrichtingen worden alleen gedetineerden geplaatst van wie wordt ingeschat dat zij een gering vluchtrisico vormen en bij een mogelijke onttrekking een gering maatschappelijk risico. Het verblijf in een beperkt dan wel zeer beperkt beveiligde inrichting en ook het verlof dat deze gedetineerden wordt verleend dient ertoe hen voor te bereiden op hun terugkeer in de samenleving. Wanneer tijdens het verblijf in een beperkt dan wel zeer beperkt beveiligde inrichting blijkt dat een gedetineerde dat regime niet aankan, wordt hij teruggeplaatst in een inrichting met een hoger beveiligingsniveau en minder verlofmogelijkheden. Toch komt het voor dat een gedetineerde zich (tijdelijk) aan het toezicht onttrekt. Het gaat dan bijvoorbeeld om verslaafden die tijdens hun verlof verdovende middelen hebben gebruikt en vrezen dat zij bij terugkeer daarvoor een sanctie krijgen opgelegd. Het overgrote deel van de gedetineerden die zich aan het toezicht onttrekken, meldt zich in een latere fase opnieuw of wordt aangehouden. Het beleid in dezen houdt in dat dergelijke gedetineerden minimaal gedurende een periode van drie jaar niet (meer) voor plaatsing in een beperkt dan wel zeer beperkt beveiligde inrichting in aanmerking komen. In de zeer beperkt beveiligde inrichtingen wordt elk weekend verlof verleend. Op jaarbasis gaat het alleen in deze inrichtingen al om circa 10 000 verloven. In de beperkt beveiligde inrichtingen wordt elke vier weken een weekendverlof verleend. Op jaarbasis gaat het daarbij om circa 7500 verloven. Gedetineerden die in beperkt dan wel zeer beperkt beveiligde inrichtingen verblijven, werken veelal buiten de inrichting en begeven zich daartoe ook dagelijks buiten de inrichting, hetgeen tienduizenden verlofbewegingen per jaar genereert. De kern van de met verlofverlening beoogde voorbereiding van de terugkeer in de maatschappij is gelegen in het (leren) dragen van eigen verantwoordelijkheid door de betrokkene. Deze eigen verantwoordelijkheid geldt niet alleen ten aanzien van het niet-recidiveren, maar ook ten aanzien van zaken als huisvesting, werk (zoeken) en opleiding. <voetnoot nummer="2"/>Tot slot strekt deze verantwoordelijkheid zich eveneens uit tot het op tijd terugkeren van verlof. De praktijk wijst uit dat het aantal «overige onttrekkingen» <voetnoot nummer="3"/>waarbij het veelal gaat om het niet of niet tijdig terugkeren van een toegestaan verlof, daalt. In 1995 was nog sprake van 831 «overige onttrekkingen». In 1996 en 1997 waren er 852 respectievelijk 843 «overige onttrekkingen». Daarna daalde het aantal «overige onttrekkingen» tot 788 in 1998 en 678 in 1999. In het licht van de verlofdoelstelling en de enorme hoeveelheid verloven welke op jaarbasis worden verleend vind ik een dergelijk aantal aanvaardbaar, temeer daar, zoals in antwoord op vraag 3 reeds is gesteld, het aantal aanhoudingen van voortvluchtigen op jaarbasis ongeveer gelijk is aan het aantal onttrekkingen. Uit de praktijk blijkt derhalve niet dat terughoudender behoeft te worden omgegaan met het geven van verlof aan gedetineerden. Met uw suggestie verlofverlening te combineren met het elektronisch volgen van de verlofganger doelt u kennelijk op het elektronisch toezicht dat binnen de huidige regelgeving is gekoppeld aan het penitentiair programma. Uit het bovenstaande blijkt dat het gaat om enorme aantallen verloven. Het is de vraag of bij dergelijke aantallen elektronisch toezicht een reële optie vormt. Afgezien daarvan zie ik gezien de met het verlof beoogde doelstellingen en de ontwikkelingen in de praktijk op dit moment geen aanleiding het toezicht tijdens verlof op enigerlei wijze te intensiveren. </antwoord>
      <antwoord nummer="8">Ja. </antwoord>
      <noten afkomstig="antwoord">
         <noot nummer="1">Regeling van de Minister van Justitie van 24 december 1998. nr. 733726/98/DJI, houdende de vaststelling van de regels aangaande het tijdelijk verlaten van de inrichting bij wijze van verlof of strafonderbreking, Stcrt. 1998, 247</noot>
         <noot nummer="2">Dat dit in de praktijk tot resultaten leidt kan worden geïllustreerd met een concreet voorbeeld. Op een uitstroom in 1999 van 142 gedetineerden uit de Open Inrichting Het Keern te Hoorn zijn er 67 personen uitgestroomd met werk en 11 met een opleiding</noot>
         <noot nummer="3">Het aantal personen dat zich op een andere wijze dan via een ontvluchting vanuit de inrichting of vanaf het inrichtingsterrein, aan het toezicht onttrekt. Daarbij moet gedacht worden aan het niet (tijdig) terugkeren van tijdelijk toegestaan verblijf buiten de inrichting</noot>
         <noot nummer="4">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
