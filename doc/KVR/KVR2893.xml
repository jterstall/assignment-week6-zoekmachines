<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van den Berg (SGP) over politie-surveillanten. (Ingezonden 12 maart 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2893
</item>
         <item attribuut="Inhoud">Vragen over de kans op doorstroming naar de functie van politie-agent.</item>
         <item attribuut="Rubriek">Criminaliteit en openbare orde (Politie)</item>
         <item attribuut="Trefwoorden">Politie</item>
         <item attribuut="Vindplaats">Kamervragen met antwoord 1995-1996, nr. 941, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="SGP">Van den Berg</persoon>
         </item>
         <item attribuut="Datum_reaktie">1996-04-12</item>
         <item attribuut="Datum_indiening">1996-03-12</item>
         <item attribuut="Document-id">KVR2893</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1913" allpagenumbers="1913 1914" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="941" onderwerp="" indiendatum="1996-03-12">
         <vrager partij="SGP" oorsprong="parlement">Van den Berg</vrager>
         <vraagt-aan/>
      </vraagdata>
      <antwoorddata antwoorddatum="1996-04-12">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Heeft het overgrote deel van de in 1994 in dienst getreden politie-surveillanten geen kans op doorstroming naar de functie van politie-agent? <voetnoot nummer="1"/>
      </vraag>
      <vraag nummer="2">Welke korpsen beschikken over politie-surveillanten en van welke korpsen geldt dat de in vraag e´e´n bedoelde doorstroming een probleem is? </vraag>
      <vraag nummer="3">Hebt u een premie beschikbaar gesteld van enkele maandsalarissen om de betreffende surveillanten af te laten vloeien? </vraag>
      <vraag nummer="4">Bent u van oordeel dat een surveillant, die overigens voldoet aan de daarvoor te stellen eisen, recht heeft op doorstroming? </vraag>
      <vraag nummer="5">Wat zijn de oorzaken van de geringe doorstroming? </vraag>
      <vraag nummer="6">Kan aan surveillanten, die niet doorstromen, wel een nieuw contract als surveillant worden aangeboden? Zo ja, gebeurt dit ook daadwerkelijk? </vraag>
      <vraag nummer="7" voetnoot="2">Hoe verhoudt zich een en ander met de toezeggingen die zijn gedaan in het overleg tussen de bewindslieden en de Tweede Kamer en met de afspraken die met de politie-organisaties zijn gemaakt? <voetnoot nummer="2"/>
      </vraag>
      <vraag nummer="8" voetnoot="3">Wordt de functie van politie-surveillant gee¨valueerd? Wat zijn tot nu toe de ervaringen met dit fenomeen en in hoeverre zijn de in de brief van 18 september 1991 al gereleveerde bezwaren wel of niet ree¨el gebleken? <voetnoot nummer="3"/>Zijn al conclusies te trekken uit het wervings- en selectiebeleid? </vraag>
      <vraag nummer="9">Welke consequenties heeft bovenbedoelde gang van zaken voor de sterkte van de politie en voor de feitelijke integratie van de functie van politie-surveillant in de politie-organisatie? </vraag>
      <vraag nummer="10">Wat zijn uw concrete voornemens met betrekking tot de functie van politie-surveillant? </vraag>
      <noten afkomstig="vraag">
         <noot nummer="1" datum="1996-03-8" bron="De Telegraaf">De Telegraaf, 8 maart 1996</noot>
         <noot nummer="2" documenttype="Kamerstuk" kamerstuk-id="22 306" documentnummer="12">Kamerstuk 22 306, nr. 12, blz. 4, 5, 6 en 7</noot>
         <noot nummer="3" documenttype="Kamerstuk" kamerstuk-id="22 306" documentnummer="3" documentpagina="5">Kamerstuk 22 306, nr. 3, blz. 5</noot>
      </noten>
   </vragen>
   <antwoorden aantal="8">
      <antwoord nummer="1 en 5">Of een surveillant van politie kan doorstromen naar de functie van agent is zowel afhankelijk van het antwoord op de vraag of in het desbetreffende regiokorps daarvoor de mogelijkheden bestaan als van het antwoord op de vraag of de surveillant door een combinatie van ervaring en scholing na verloop van een aantal jaren in staat zal zijn een functie op een hoger niveau te bekleden. Het fenomeen surveillant van politie bestaat nog te kort om nu al uitspraken te doen over de mate van doorstroming. </antwoord>
      <antwoord nummer="2">Vrijwel alle regionale politiekorpsen hebben surveillanten van politie in dienst. In enkele korpsen is het proces van werving en selectie gestart. In hoeverre surveillanten van politie binnen een korps doorstromen naar andere functies is mij niet bekend. De aanwezigheid van doorstroommogelijkheden in de verschillende korpsen en de afspraken die hierover met individuele of groepen surveillanten zijn gemaakt, zijn onderdeel van het personeelsbeleid en vallen zodoende onder de verantwoordelijkheid van de korpsbeheerders van de regionale politiekorpsen. </antwoord>
      <antwoord nummer="3">Er is geen sprake van het laten afvloeien van surveillanten van politie. Aan surveillanten die voor een tevoren bepaalde tijd zijn aangesteld, wordt in de regel na afloop van deze periode eervol ontslag verleend. Ter compensatie hiervan wordt een premie toegekend op basis van de Regeling vertrekpremie surveillant van politie (Stcrt. 1995, 38). Deze premie bestaat uit een netto-uitkering ter grootte van het door betrokkene laatstgenoten nettomaandsalaris maal het aantal jaren dan wel gedeelten daarvan dat de surveillant in dienst is geweest. Hierbij merk ik op dat de surveillant die na afloop van zijn dienstverband aansluitend binnen een periode van drie maanden in vaste dienst in een hogere functie bij de politie wordt benoemd geen recht heeft op genoemde vertrekpremie. </antwoord>
      <antwoord nummer="4">Nee, zie mijn antwoord op vraag 1. </antwoord>
      <antwoord nummer="6">Het is mogelijk dat surveillanten van politie na het verstrijken van het dienstverband voor bepaalde tijd in vaste dienst worden aangesteld. Het is aan de korpsbeheerder van het regionale politiekorps om te besluiten van deze mogelijkheid al dan niet gebruik te maken. </antwoord>
      <antwoord nummer="7">Tijdens bedoeld overleg heeft de Minister van Justitie aangegeven dat de functie van surveillant van politie kan leiden tot een verdere loopbaan bij de politie (of bijvoorbeeld bij particuliere beveiligingsdiensten), de Minister van Binnenlandse Zaken heeft daar aan toegevoegd dat een vast dienstverband tot de mogelijkheden behoort. De huidige regelgeving is conform deze toezeggingen. Met betrekking tot de politievakorganisaties wil ik u er op wijzen dat alle regelgeving ten aanzien van de rechtspositie van ambtenaren van politie wordt vastgesteld in overeenstemming met de Commissie voor Georganiseerd Overleg in Politiezaken (CGOP). </antwoord>
      <antwoord nummer="8 en 9">Er zijn op dit moment geen plannen om de functie te evalueren. Wel kan ik u meedelen dat de Raad van Hoofdcommissarissen een onderzoek heeft uitgevoerd, waarvan de resultaten in juni 1995 zijn verschenen onder de titel «Notitie politiesurveillanten, een inventarisatie van ervaringen». De belangrijkste conclusies van deze notitie zijn dat het aantal surveillanten van politie toeneemt en voorlopig zal blijven toenemen; dat het toezicht op straat door de komst van de surveillanten is toegenomen (daadwerkelijk meer blauw voor minder geld); dat de inzet van surveillanten per regio varieert, afhankelijk van de behoefte van de organisatie en dat de regiokorpsen een aantal surveillanten van politie de mogelijkheid bieden om door te groeien naar de functie van agent. Tevens wordt geconcludeerd dat de voorspelde negatieve consequenties die verbonden zouden zijn aan de introductie van surveillanten (met betrekking tot degradaties en daling kwaliteitspeil) vooralsnog zijn uitgebleven. </antwoord>
      <antwoord nummer="10">Gezien het feit dat het grootste deel van de surveillanten van politie pas onlangs in dienst is getreden en de ervaringen tot nu toe positief zijn, heb ik geen concrete voornemens met betrekking tot de functie van surveillant van politie. </antwoord>
      <noten afkomstig="antwoord"/>
   </antwoorden>
</kvr>
