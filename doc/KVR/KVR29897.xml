<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Jansen en Leijten (beiden SP) aan de minister voor Wonen, Wijken en Integratie over te hoge huren voor studentenkamers. (Ingezonden 16 oktober 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29897
</item>
         <item attribuut="Inhoud">Vragen naar aanleiding van bericht (Trouw, 12 oktober 2007) dat studenten teveel huur betalen voor kamers, mede in het licht van eerdere schriftelijke vragen over dit onderwerp (Aanhangsel van de Handelingen 2006-2007, nr. 1372). Indieners wil onder andere weten waarom de huurcommissie zo weinig wordt ingeschakeld bij huurgeschillen met betrekking tot kamerhuur en op welke wijze VROM-Inspectie betrokken is bij het tegengaan van onrechtmatige bewoning waaronder huisjesmelkerij op de kamermarkt. Wat is de uitkomst van overleg terzake met onder meer de VNG? (Aanvulling op eerdere vragen terzake van het lid Van der Ham, eveneens ingezonden 12 oktober 2007).</item>
         <item attribuut="Rubriek">Volkshuisvesting (Studentenhuisvesting)</item>
         <item attribuut="Trefwoorden">Huurwoningen Studenten</item>
         <item attribuut="Vindplaats">Kamervragen met antwoord 2007-2008, nr. 436, Tweede Kamer</item>
         <item attribuut="Vraagnr_bij_indiening">2070802610</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="SP">Jansen Leijten</persoon>
         </item>
         <item attribuut="Datum_reaktie">2007-10-31</item>
         <item attribuut="Datum_indiening">2007-10-16</item>
         <item attribuut="Document-id">KVR29897</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="933" allpagenumbers="933 934" vetnummer="2070802610" code="0708tkkvr436" lopendefooter="Tweede Kamer, vergaderjaar 2007–2008, Aanhangsel" filenaam="KVR29897" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="436" onderwerp="" indiendatum="2007-10-16">
         <vrager partij="SP" oorsprong="parlement">Jansen Leijten</vrager>
         <vraagt-aan>de minister voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="2007-10-31">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1 2">Wat is uw reactie op het bericht «Student betaalt te veel huur» <voetnoot nummer="1"/>, mede in het licht van eerdere schriftelijke vragen over dit onderwerp? <voetnoot nummer="2"/>
      </vraag>
      <vraag nummer="2">Hoeveel huurgeschillen met betrekking tot kamerhuur hebben de huurcommissies in 2006 behandeld? </vraag>
      <vraag nummer="3">Waaruit verklaart u het lage gebruik van deze rechtsgang, indien blijkt dat dit aantal betrekkelijk gering is in verhouding tot het aantal klachten over bovenwettelijke huren? Bent u bereid om in samenspraak met de studentenorganisaties te onderzoeken of er sprake is van belemmeringen die de gang naar de huurcommissie ontmoedigen? </vraag>
      <vraag nummer="4" voetnoot="3">Op welke wijze is Volkhuisvesting Ruimtelijke Ordening en Milieubeheer – Inspectie actief betrokken bij het tegengaan van onrechtmatige bewoning, waaronder huisjesmelkerij op de kamermarkt? <voetnoot nummer="3"/>Wat heeft het aangekondigde overleg met de Vereniging van Nederlandse Gemeenten (VNG) opgeleverd? </vraag>
      <vraag nummer="5" voetnoot="4">Wat heeft het overleg met de minister van Justitie en de G4 over een eventueel aanvullend sanctie-instrumentarium opgeleverd? <voetnoot nummer="4"/>
      </vraag>
      <vraag nummer="6">Kent u de succesformule van de Amsterdamse huurteams, die met een huis-aan-huis aanpak jaarlijks enkele duizenden gevallen van bovenwettelijke huren opsporen en voor de huurcommissie brengen? Bent u bereid om een landelijk huurteam voor de kamermarkt te formeren, dat met eenzelfde aanpak in de studentensteden kan worden ingezet bij het opsporen en aanpakken van huisjesmelkerij? Toelichting Deze vragen dienen ter aanvulling op eerdere vragen ter zake van het lid Van der Ham (D66), ingezonden 21 oktober 2007 (vraagnummer 2070802340). </vraag>
      <noten afkomstig="vraag">
         <noot nummer="1" datum="2007-10-12" bron="Trouw">Trouw, 12 oktober 2007</noot>
         <noot nummer="2">Aanhangsel van de Handelingen, nr. 1372 vergaderjaar 2006–2007</noot>
         <noot nummer="3">Idem, zie het antwoord op vraag 3</noot>
         <noot nummer="4">Idem, zie het antwoord op vraag 4</noot>
      </noten>
   </vragen>
   <antwoorden aantal="6">
      <antwoord nummer="1">Bij het aangaan van een huurcontact tussen huurder en verhuurder geldt contractvrijheid, dit geldt ook voor studenten(kamers). De woningzoekende kiest daarmee in eigen verantwoordelijkheid voor een woongelegenheid met de bijbehorende huur. Als beiden, huurder en verhuurder een hogere huurprijs overeenkomen dan de maximale huurprijsgrens op basis van de huurprijsregelgeving is dit gezien de contractvrijheid geen strafbaar feit, en is publiekrechtelijk of strafrechtelijk ingrijpen niet aan de orde. De mogelijkheid zich te wenden tot de huurcommissie om de redelijkheid van de huur te laten toetsen beschermt de huurder tegen te hoge huren. Ook voor kamerbewoners staat deze gang naar de huurcommissie open. </antwoord>
      <antwoord nummer="2">Dit gegeven is niet voorhanden. Uit de praktijk van het werk van de huurcommissies is wel bekend dat huurders van onzelfstandige woonruimte vaak aangeven geen of weinig interesse te hebben in een procedure die leidt tot huurprijsverlaging. </antwoord>
      <antwoord nummer="3">Bij het aangaan van een huurcontract geldt zoals bekend contractvrijheid. Niettemin vind ik het met u onwenselijk als verhuurder en huurder overeenkomen dat de huurprijs hoger is dan de geldende maximale huurprijsgrens. Welke redenen huurders hebben om zulke huurprijzen niet te laten toetsen door de huurcommissie is niet goed bekend. Evenmin is er bekend of huurders van kamers hier anders tegenover staan dan huurders van zelfstandige woningen. Daarom loopt er momenteel, zoals ik op 19 april 2007 aangaf aan uw algemene commissie voor Wonen, Wijken en Integratie, een onderzoek naar de ervaringen met de Huurcommissie en de drempels die mogelijk worden ervaren. Dit onderzoek is breder opgezet dan alleen kamerbewoning, maar zal naar verwachting ook gegevens hierover opleveren. De resultaten van dit onderzoek zullen begin 2008 aan de TK worden toegestuurd. Meer gericht onderzoek acht ik op dit moment niet noodzakelijk. </antwoord>
      <antwoord nummer="4">De VROM-inspectie biedt compliance assistance aan gemeenten en corporaties bij de aanpak van onrechtmachtige bewoning. Hiertoe is onder andere het handboek Woonfraude opgesteld (2007). Het handboek Woonfraude is een naslagwerk voor bestuurders en management van gemeenten en corporaties. Het geeft handreikingen om concreet aan de slag te gaan met woonfraude (onrechtmatige bewoning en doorverhuur, onrechtmatig gebruik en overbewoning van de woning). Huisjesmelkerij valt hier ook onder. Het overleg met de VNG over de kamerverhuurverordeningen is opgestart. </antwoord>
      <antwoord nummer="5">Beide ministers hebben in het overleg met de G4 kenbaar gemaakt voorstander te zijn van de invoering van een bestuurlijke boete voor onrechtmatige bewoning en huisjesmelkerij. Momenteel wordt in gezamenlijkheid gewerkt aan de invoering van een dergelijke boete. Daarbij is vooralsnog het uitgangspunt deze op te nemen in de Huisvestingswet. In december ontvangt de Tweede Kamer een brief waarin toegelicht wordt hoe de bestuurlijke boete wordt vormgegeven. </antwoord>
      <antwoord nummer="6">Het bestaan en de werkwijze van de Amsterdamse huurteams zijn mij bekend. Deze aanpak kan de huurder voorlichting en ondersteuning bieden die de gang naar de huurcommissie in het geval van te hoge huren vergemakkelijken. Daarnaast wordt zowel door de huurcommissie als door mijn departement voorlichting(smateriaal) verstrekt over kamerhuur en huurprijsregelgeving; ook de Woonbond en de LSVb zijn actief op het gebied van voorlichting. Of de aanpak van de huurteams in studentensteden kan leiden tot meer gebruik van de mogelijkheden van de huurcommissie bij te hoge huurprijzen van kamers is sterk afhankelijk van de redenen voor het lage gebruik. Hiernaar loopt zoals aangegeven nog onderzoek, waarvan ik de resultaten wil afwachten. Los daarvan ben ik van mening dat een lokaal georganiseerde aanpak in dezen effectiever zal kunnen zijn dan een landelijk georganiseerde aanpak. </antwoord>
      <noten afkomstig="antwoord"/>
   </antwoorden>
</kvr>
