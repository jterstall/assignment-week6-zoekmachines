<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bakker (D66) aan de staatssecretaris van Verkeer en Waterstaat en de minister en staatssecretaris van Volkshuisvesting, Ruimtelijke Ordening en Milieubeheer over het antennebeleid. (Ingezonden 16 januari 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15354
</item>
         <item attribuut="Inhoud">Vragen over onder meer de mogelijke vertraging van de uitvoering van het antennebeleid.</item>
         <item attribuut="Rubriek">Communicatie, media en informatievoorziening (Telecommunicatie)</item>
         <item attribuut="Trefwoorden">Mobiele telefonie</item>
         <item attribuut="Vindplaats">Kamervragen met antwoord 2001-2002, nr. 878, Tweede Kamer</item>
         <item attribuut="Vraagnr_bij_indiening">2010204540</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="D66">Bakker</persoon>
         </item>
         <item attribuut="Datum_reaktie">2002-03-21</item>
         <item attribuut="Datum_indiening">2002-01-16</item>
         <item attribuut="Document-id">KVR15354</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1845" allpagenumbers="1845 1846" vetnummer="2010204540" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15354" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="878" onderwerp="" indiendatum="2002-01-16">
         <vrager partij="D66" oorsprong="parlement">Bakker</vrager>
         <vraagt-aan>de staatssecretaris van Verkeer en Waterstaat en de minister en staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="21 maart 2002), zie ook Aanhangsel Handelingen nr. 645, vergaderjaar 2001–2002">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Is de indruk juist dat de uitvoering van het zgn. antennebeleid is vertraagd? Zo ja, welke elementen hiervan vergen meer tijd dan voor de zomer werd gedacht? Wat is de stand van zaken met betrekking tot de totstandkoming van het convenant tussen de betrokken partijen en de diverse overheden? Blijft het uitgangspunt van het beleid dat alle onnodige vertragingen en belemmeringen moeten worden voorkomen, zeker nu de situatie in de telecommarkt zich sinds de UMTS-veilingen zeer negatief heeft ontwikkeld? </vraag>
      <vraag nummer="2">Waarom is besloten om de wijziging van de Woningwet pas te laten ingaan op 1 juli 2002, waar aanvankelijk 1 januari jl. was voorzien en een latere datum dan 1 april 2002 zeer bezwaarlijk wordt voor een snelle uitrol van het derdegeneratie-antennenetwerk, alsmede voor de upgrading van het GSM-netwerk (na introductie van de GPRS-technologie)? Is het mogelijk om het specifieke onderdeel van de Woningwet dat hierop betrekking heeft alsnog per 1 april a.s. in werking te laten treden? Bent u hiertoe bereid? </vraag>
      <vraag nummer="3">Is de wel geopperde indruk juist dat op het ministerie van Volkshuisvesting, Ruimtelijke Ordening en Milieubeheer ook nog wordt gekeken naar de vastgestelde blootstellingsnormen? Zo neen, kan deze indruk dan worden weggenomen? Zo ja, hoe verhoudt zich zulks dan tot het advies van de Gezondheidsraad en de Europese normen – waar Nederland immers met een ruime marge onder zit, en met de politieke overweging die tijdens het debat over het antennebeleid is gemaakt? Kan worden toegezegd dat iedere verdere vertraging wordt vermeden? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">De implementatie van het Nationaal Antennebeleid verloopt op vrijwel alle punten volgens plan. Op 1 oktober 2001 is het Nationaal Antennebureau geopend. Er zijn vorig voorjaar vijf succesvolle regionale voorlichtingsbijeenkomsten gehouden voor gemeenten. Over het convenant NAB is bestuurlijke overeenstemming bereikt. Het convenant is als concept ter notificatie aan de Europese Commissie aangeboden. Uitgangspunt van het beleid was, is en blijft dat alle onnodige vertragingen en belemmeringen voorkomen moeten worden. </antwoord>
      <antwoord nummer="2">Op 1 juli aanstaande zal met de wijziging van de Woningwet tevens een tweetal algemene maatregelen van bestuur en een integrale wijziging van het Bouwbesluit in werking treden. Vanwege de samenhang is het streven er op gericht om deze nieuwe regelgeving zoveel mogelijk als een pakket in werking te laten treden. Wegens wetsprocedurele redenen zou de datum van 1 april mogelijk niet worden gehaald. Mede op nadrukkelijk verzoek van de VNG en andere partijen uit de bouwpraktijk is de inwerkingtreding verschoven naar 1 juli aanstaande. De categorie vergunningsvrije bouwwerken wordt straks niet meer in de wet maar bij een nieuwe algemene maatregel van bestuur aangewezen, welke in zijn geheel de procedure moet doorlopen. Het is derhalve onmogelijk om afzonderlijk de AMvB-bepaling inzake antenne-installaties eerder in werking te laten treden. Overigens zal de opgelopen vertraging in het wetstraject geen gevolgen hebben voor het convenant. De notificatieprocedure van het convenant zal immers niet eerder zijn afgerond dan begin juni zodat naar verwachting medio juni het convenant ondertekend kan worden. </antwoord>
      <antwoord nummer="3" voetnoot="1">In Nederland bestaan thans geen wettelijke normen voor de blootstelling aan elektromagnetische velden. Regelgeving hieromtrent, gebaseerd op de Wet Milieubeer, is in voorbereiding. Zoals aangegeven tijdens het notaoverleg Nationaal Antennebeleid van 14 mei 2001 <voetnoot nummer="1"/>is vooruitlopend hierop in het kader van de totstandkoming van het convenant door de ministeries van VROM en van V&amp;W overleg gevoerd met de operators voor mobiele telefonie om tot afspraken te komen over de beperking van de blootstelling van de bevolking aan de velden afkomstig van antenne-installaties voor mobiele telefonie. Hierbij hebben de referentieniveaus van de Europese aanbeveling van 12 juni 1999 (1999/519/EG) als uitgangspunt gegolden. Tevens is op basis van het ALARA (as low as reasonably achievable) principe rekening gehouden met de werkelijke stralingbelasting van de bevolking in de omgeving van antennes voor mobiele telefonie, welke in Nederland doorgaans aanzienlijk gunstiger is dan de Europese referentieniveaus aangeven. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="27 561" documentnummer="11">Kamerstuk 27 561, nr. 11</noot>
      </noten>
   </antwoorden>
</kvr>
