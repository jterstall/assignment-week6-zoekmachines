<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Agema (PVV) aan de minister van Volksgezondheid, Welzijn en Sport over het bericht dat de jarenlange fusiegolf van ziekenhuizen slecht heeft uitgepakt. (Ingezonden 4 september 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29581
</item>
         <item attribuut="Inhoud">Vragen naar aanleiding van berichten (De Volkskrant, 30 augustus 2007) dat de jarenlange fusiegolf van ziekenhuizen een verslechtering is gebleken. Indiener wil weten hoeveel ziekenhuizen op dit moment betrokken zijn in een fusietraject. Is de minister van VWS bereid deze fusies te staken totdat hij met de Kamer gedebatteerd heeft over de nadelige gevolgen van deze fusiegolf? [Aanvulling op eerdere vragen terzake van het lid Jan de Vries (CDA), ingezonden 4 september 2007].</item>
         <item attribuut="Rubriek">Gezondheidszorg (Zorginstellingen) Handel en economie (Mededinging)</item>
         <item attribuut="Trefwoorden">Mededinging Ziekenhuizen</item>
         <item attribuut="Vindplaats">Kamervragen met antwoord 2007-2008, nr. 152, Tweede Kamer</item>
         <item attribuut="Vraagnr_bij_indiening">2060724400</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PVV">Agema</persoon>
         </item>
         <item attribuut="Datum_reaktie">2007-10-03</item>
         <item attribuut="Datum_indiening">2007-09-04</item>
         <item attribuut="Document-id">KVR29581</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="327" allpagenumbers="327 328" vetnummer="2060724400" code="0708tkkvr152" lopendefooter="Tweede Kamer, vergaderjaar 2007–2008, Aanhangsel" filenaam="KVR29581" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="152" onderwerp="" indiendatum="2007-09-4">
         <vrager partij="PVV" oorsprong="parlement">Agema</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-10-3">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het bericht dat de jarenlange fusiegolf van ziekenhuizen een verslechtering is gebleken? <voetnoot nummer="1"/>
      </vraag>
      <vraag nummer="2">Hoeveel ziekenhuizen zijn op dit moment betrokken in een fusietraject? </vraag>
      <vraag nummer="3">Bent u bereid deze fusies te staken totdat u met de Kamer gedebatteerd heeft over de nadelige gevolgen van de fusiegolf? </vraag>
      <vraag nummer="4">Zijn de signalen van de nadelige gevolgen van fusies door eerdere kabinetten onvoldoende onderkend? Zo neen, waarom niet? </vraag>
      <vraag nummer="5">Bent u voornemens om de fusies van ziekenhuizen terug te draaien, omdat kleinere ziekhuizen beter te besturen zijn, minder bureaucratie kennen en er een kleinere afstand tussen arts en patiënt is? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-08-30" bron="de Volkskrant, " titel="Fusie helpt ziekenhuis geen zier">de Volkskrant, «Fusie helpt ziekenhuis geen zier», 30 augustus 2007</noot>
      </noten>
   </vragen>
   <toelichting>Deze vragen dienen ter aanvulling op eerdere vragen ter zake van het lid Jan de Vries (CDA), ingezonden 4 september 2007 (vraagnummer 2060724390). </toelichting>
   <antwoorden aantal="5">
      <antwoord nummer="1">Ja. Overigens spreekt het artikel waaraan u refereert niet van een verslechtering, maar van het niet behalen van de verwachte voordelen, zoals efficiëntiewinst of kostendaling. </antwoord>
      <antwoord nummer="2">Navraag leert mij dat er momenteel geen fusieaanvragen door ziekenhuizen zijn gemeld bij de Nederlandse Mededingingsautoriteit (NMa). Gedurende 2007 heeft de NMa drie fusies getoetst, te weten die tussen het Laurentius Ziekenhuis en het Sint Jans Gasthuis, tussen de Samenwerkende Schiedamse en Vlaardingse Ziekenhuizen en Medisch Centrum Rijnmond Zuid en, onlangs, tussen Medisch Centrum Alkmaar en Gemini Ziekenhuis. </antwoord>
      <antwoord nummer="3">Ik ben als Minister van VWS niet bevoegd fusies te verbieden. Deze bevoegdheid komt enkel de NMa toe op grond van de Mededingingswet. De NMa toetst of als gevolg van de fusie geen economische machtspositie ontstaat of wordt versterkt. Bij de beoordeling of fusies al dan niet doorgang kunnen vinden, consulteert de NMa altijd de Nederlandse Zorgautoriteit (NZa) over de effecten van de fusie op kwaliteit, beschikbaarheid en toegankelijkheid van de zorg (waarin onder andere ook het oordeel van de Inspectie voor de Gezondheidszorg wordt meegenomen). Wel kan ik op grond van de Wet Toelating Zorginstelling (WTZi) ingrijpen als fusies van ziekenhuizen zouden leiden tot een vermindering beneden de norm van de bereikbaarheid van acute zorg. Ik heb de ziekenhuizen die het betreft dan ook gevraagd mij te informeren over hun fusievoornemens. </antwoord>
      <antwoord nummer="4">Ik denk niet dat de signalen van de nadelige gevolgen van fusies door eerdere kabinetten onvoldoende zijn onderkend. In de afgelopen jaren heeft mijn voorganger veelvuldig met de Kamer debatten gevoerd over de gevolgen van fuserende ziekenhuizen. In het verleden heeft dit er zelfs toe geleid dat onder de WZV een klemmend beroep is gedaan op de sector om pas op de plaats te maken met betrekking tot fusie- en concentratievoornemens, de zogenaamde standstill. Dit heeft goed gewerkt, in de tijd dat bestuurlijk instrumentarium (WZV) onvoldoende bleek. Met de invoering van de WTZi is deze situatie veranderd. </antwoord>
      <antwoord nummer="5">Neen, ik ben niet voornemens de fusies van ziekenhuizen terug te draaien. Mijn waarneming is dat het besef doorbreekt dat schaalvergroting niet zaligmakend is. De politieke discussie over bereikbaarheid en behoud van locaties heeft daaraan bijgedragen. Tegelijkertijd blijft gelden dat voor een aantal verrichtingen schaalgrootte aantrekkelijk is. Om de kwaliteit van hoogcomplexe verrichtingen te waarborgen moet een minimumaantal verrichtingen worden gedaan met een grote back-up aan apparatuur en organisatie. Het verantwoordelijkheidsgevoel van de kleine ziekenhuizen ten aanzien hiervan neemt toe. Kleine ziekenhuizen besluiten dergelijke hoogcomplexe verrichtingen niet meer te doen. Dit lijkt de levensvatbaarheid en kwaliteit van zorg in dergelijke kleine ziekenhuizen niet negatief te beïnvloeden, zo blijkt uit recent onderzoek van het Roland Berger Instituut. </antwoord>
      <noten afkomstig="antwoord"/>
   </antwoorden>
</kvr>
