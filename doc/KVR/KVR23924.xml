<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dezentjé Hamming en Aptroot (beiden VVD) aan de staatssecretaris van Economische Zaken over de crisis rondom de Europese importquota op Chinese textiel. (Ingezonden 26 augustus 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23924
</item>
         <item attribuut="Inhoud">Vragen naar aanleiding van invoerbeperkende maatregelen voor Chinese kleding die door de Europese Commissie met ingang van 11 juni 2005 zijn ingevoerd. Vragen over o.a. de bestellingen die voor die datum zijn geplaatst en de vervuiling van de handelsstatistieken door fictieve aanvragen voor vergunningen in met name zuidelijke lidstaten (nep-orders).</item>
         <item attribuut="Rubriek">Handel en economie (Handelsbelemmeringen) Handel en economie (Import)</item>
         <item attribuut="Trefwoorden">China Handelsbelemmeringen Import Textiel</item>
         <item attribuut="Vindplaats">Kamervragen met antwoord 2005-2006, nr. 25, Tweede Kamer</item>
         <item attribuut="Vraagnr_bij_indiening">2040520500</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Dezentjé Hamming</persoon>
            <persoon partij="VVD">Aptroot</persoon>
         </item>
         <item attribuut="Datum_reaktie">2005-09-22</item>
         <item attribuut="Datum_indiening">2005-08-26</item>
         <item attribuut="Document-id">KVR23924</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="55" allpagenumbers="55 56" vetnummer="2040520500" code="0405tkkvr25" lopendefooter="Tweede Kamer, vergaderjaar 2005–2006, Aanhangsel" filenaam="KVR23924" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="25" onderwerp="" indiendatum="2005-08-26">
         <vrager partij="VVD" oorsprong="parlement">Dezentjé Hamming</vrager>
         <vrager partij="VVD" oorsprong="parlement">Aptroot</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2005-09-22">
         <antwoorder functie="staatssecretaris" ministerie="Economische Zaken">Van Gennip</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Is het u bekend dat de schade voor het Nederlandse bedrijfsleven reeds meer dan 100 miljoen euro bedraagt als gevolg van de regelgeving rondom de Europese importquota op Chinese textiel en dat importeurs, detaillisten en consumenten hierdoor in hoge mate zijn gedupeerd? </vraag>
      <vraag nummer="2">Deelt u de mening dat alle bestellingen die vóór 11 juni jl. geplaatst zijn niet onder de invoerbeperkende maatregelen dienen te vallen omdat voor die datum importeurs niet van de maatregelen hadden kunnen weten? </vraag>
      <vraag nummer="3">Bent u bereid de grote voorraden die zijn opgeslagen in douane-entrepots alsnog op korte termijn, te weten vóór 1 september aanstaande, vrij te geven waarbij over mogelijke bezwaren van Europees-rechterlijke aard heen wordt gestapt? Zo neen, ziet u alternatieve oplossingen, mede gelet op de seizoensgevoeligheid van de goederen? </vraag>
      <vraag nummer="4">Bent u op de hoogte van de vervuiling van de handelsstatistieken door fictieve aanvragen voor vergunningen in met name zuidelijke lidstaten, en van de vervuiling van de cijfers door producten waarvoor de regels eigenlijk niet zijn bedoeld, zoals bijvoorbeeld veiligheidshesjes? </vraag>
      <vraag nummer="5">Is het waar dat de Europese Commissie een onderzoek heeft gestart naar deze zogeheten «nep-orders»? Zo ja, wanneer verwacht u de resultaten? Zo neen, op welke grond acht de Europese Commissie deze geruchten ongeloofwaardig? </vraag>
      <vraag nummer="6">Is het memorandum of understanding (MOU) gebaseerd op de juiste uitgangspunten? Is het waar dat de totale invoer van kleding vanuit China in de maanden januari tot mei 2005 in Nederland met 6% is gedaald? Deelt u de mening dat het MOU tot onnodige economische schade in Nederland heeft geleid? </vraag>
      <vraag nummer="7">Is het MOU tussen China en de EU in strijd met de beginselen van behoorlijk bestuur, die ook in het internationaal recht gelden, zoals het verbod op terugwerkende kracht van regelgeving? </vraag>
      <vraag nummer="8">Hoe gaat u zich in de Europese Unie inzetten voor een aangepaste overeenkomst met China om verdere economische schade voor Nederlandse ondernemers te voorkomen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ik ben me ervan bewust dat de wijze waarop de invoerquota voor textiel en kleding uit China halverwege dit jaar opnieuw zijn ingesteld, potentieel tot een aanzienlijke schade voor het Nederlandse bedrijfsleven had kunnen leiden. Dat is mij gebleken uit onder meer de contacten die ik heb gehad met de textiel- en kledingorganisatie Modint, de verladersorganisatie EVO en de Vereniging van Importeurs uit het Verre Oosten. De ernst van deze situatie en de noodzaak van een spoedige oplossing heb ik meerdere malen onder de aandacht gebracht van Commissaris Mandelson en diverse van mijn Europese collega’s. Ook de Minister-president heeft dat gedaan in een gesprek met Commissievoorzitter Barroso. Op 5 september jl. bereikten de Europese Commissie en China in Beijing een akkoord over een oplossing voor het probleem. Dit akkoord is inmiddels omgezet in een Commissieverordening die op 14 september in werking is getreden en de geblokkeerde goederen vrijgeeft. </antwoord>
      <antwoord nummer="2">Ja. Op 11 juni werd een overeenkomst in de vorm van een Memorandum of Understanding (MOU) tussen de Europese Commissie en China bekendgemaakt, waarmee de invoer werd beperkt voor een tiental textielproducten uit China. Pas op dat moment konden bedrijven weten voor welke producten er opnieuw quota ingesteld werden. Alle contracten/bestellingen van vóór die tijd, zijn gesloten in de veronderstelling dat de goederen zonder enige beperking ook geleverd zouden kunnen worden en waren veelal al betaald. Veel bestellingen van voor 11 juni waren inmiddels geleverd en stonden klaar op de kade. De afspraken van 5 september jl. leiden er in de praktijk toe leiden dat deze goederen binnen komen. De Europese Commissie heeft toegezegd op basis van informatie van de lidstaten een analyse te maken van de hoeveelheden die later dit jaar nog ingevoerd moeten worden en die zijn/worden geproduceerd op basis van contracten/bestellingen afgesloten vóór de instelling van de invoerbeperkingen. Afhankelijk van de uitkomsten van deze analyse zal de Europese Commissie met benodigde additionele voorstellen komen. De regering zal voor Nederland de relevante gegevens aanleveren, zodat een zo volledig mogelijk beeld kan worden gecreëerd. </antwoord>
      <antwoord nummer="3">Nederland heeft voortdurend aangedrongen op een snelle oplossing. Uiteindelijk heeft dit op 7 september jl. geresulteerd in een EU-besluit dat heeft geleid tot vrijgave van de geblokkeerde goederen. Dit besluit is op 14 september in werking getreden. </antwoord>
      <antwoord nummer="4 en 5">Er gaan geruchten over vervuiling van de statistieken door fictieve aanvragen. Concrete aanwijzingen zijn hiervoor echter niet. Daarom heeft de Europese Commissie geen onderzoek laten instellen naar de juistheid van de vergunningaanvragen. De veiligheidshesjes, die overigens niet in de EU worden geproduceerd, zijn altijd onderdeel geweest van categorie 5 (o.a. truien, jumpers, vesten). Voor die categorie golden tot 1 januari 2005 onder het «oude» quotastelsel invoerbeperkingen. De indeling van categorie 5 is niet gewijzigd. Met het opnieuw instellen van quota voor categorie 5 onder het MOU kwamen deze hesjes dus automatisch weer onder de regeling te vallen. </antwoord>
      <antwoord nummer="6">Het uitgangspunt voor het afsluiten van de MOU was om in overleg met China te komen tot een beperking van de invoer van textiel en kleding uit China. De totale invoer van kleding in Nederland is van januari t/m mei 2005 met 6% gedaald ten opzichte van dezelfde periode in 2004. De invoer van kleding uit China is in deze periode met 25% gestegen. Deze invoerstijging is vooral ten koste gegaan van andere Aziatische exporteurs (Hongkong daling 57%, Indonesië daling 27%). Ja, zoals in het antwoord op vraag 1 aangegeven heeft de implementatie van de MOU tot onnodige schade geleid. </antwoord>
      <antwoord nummer="7">In mijn contacten met Commissaris Mandelson en Europese collega’s heb ik aangegeven dat de verordening van 12juli jl. onvoldoende rekening hield met de realiteit van moderne handelsstromen, aangezien veel goederen reeds maanden voordien waren besteld en betaald. Het MOU bevat geen rechtstreeks werkende, de burgers bindende, bepalingen en diende derhalve voor de EU te worden geïmplementeerd door middel van een EG-verordening. Het is dan ook deze verordening van de Europese Commissie die moet worden getoetst aan algemene rechtsbeginselen, die aan de rechtsorde van de EG ten grondslag liggen. Het verbod op terugwerkende kracht van wetgeving speelt in deze kwestie geen rol aangezien de EG-verordening inwerking is getreden op 12juli 2005 en slechts van toepassing is op goederen die vanaf die datum ten invoer zijn aangegeven. </antwoord>
      <antwoord nummer="8">Zie het antwoord op vraag 1 en 2. </antwoord>
      <noten afkomstig="antwoord"/>
   </antwoorden>
</kvr>
