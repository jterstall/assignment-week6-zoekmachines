<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Justitie over het afluisteren van telefoongesprekken. (Ingezonden 10 september 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16556
</item>
         <item attribuut="Inhoud">Vragen naar aanleiding van reportages in het radioprogramma 'De ochtenden' over het afluisteren van (mobiele) telefoons in Nederland.</item>
         <item attribuut="Rubriek">Communicatie, media en informatievoorziening (Telecommunicatie) Strafrecht en strafprocesrecht (Dwangmiddelen) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Dwangmiddelen Opsporingen Telefonie</item>
         <item attribuut="Vindplaats">Kamervragen met antwoord 2002-2003, nr. 246, Tweede Kamer</item>
         <item attribuut="Vraagnr_bij_indiening">2010215230</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2002-10-30</item>
         <item attribuut="Datum_indiening">2002-09-10</item>
         <item attribuut="Document-id">KVR16556</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="513" allpagenumbers="513 514" vetnummer="2010215230" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16556" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="246" onderwerp="" indiendatum="2002-09-10">
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="30 oktober 2002), zie ook Aanhangsel Handelingen nr. 137, vergaderjaar 2002–2003">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van de reportages over het afluisteren van (mobiele) telefoons in Nederland? <voetnoot nummer="1"/>
      </vraag>
      <vraag nummer="2">Hoe beoordeelt u de berichten dat er in strijd met de wetgeving in Nederland wordt afgeluisterd door politiefunctionarissen, dat ook gesprekken met geheimhouders zoals advocaten worden afgeluisterd welke niet (kunnen) worden vernietigd en dat afgeluisterde telefoongesprekken die buiten de verstrekte machtiging vallen, toch als basis kunnen dienen voor verder opsporingsonderzoek? </vraag>
      <vraag nummer="3">Acht u de controle op de gang van zaken rond het afluisteren van telefoongesprekken afdoende geregeld? Zo ja, waarom? </vraag>
      <vraag nummer="4">Bent u bereid de Tweede Kamer een overzicht toe te sturen van de «stand van zaken met betrekking tot het afluisteren van (mobiele) telefoons», waarin al deze aspecten terugkomen? </vraag>
      <noten afkomstig="vraag">
         <noot nummer="1" datum="2002-09-5" bron="Radio 1 programma «de ochtenden» van 2 en">Radio 1 programma «de ochtenden» van 2 en, 5 september 2002</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ik heb geen aanleiding om te veronderstellen dat in Nederland door politieambtenaren in strijd met de wet wordt afgeluisterd. De politie onderschept niet zelf telecommunicatie. Dit geschiedt door de telecommunicatieaanbieder, die op grond van wettelijke verplichtingen (hoofdstuk 13 van de Telecommunicatiewet) over de technische infrastructuur beschikt om zulks te doen. De aanbieder komt slechts in actie nadat er van de zijde van de officier van justitie een bevel tot aftappen van telecommunicatie is gegeven aan een opsporingsambtenaar. De telecommunicatieaanbieder ontvangt uittreksel van dit bevel. In dit uittreksel zijn juridische kenmerken opgenomen, die door de aanbieder worden getoetst. Zonder een dergelijk uittreksel wordt geen telecommunicatie afgeluisterd. Het afluisteren van gesprekken buiten de verleende machtiging is in praktijk niet mogelijk. Een machtiging wordt afgegeven voor het tappen van een bepaald nummer. Deze machtiging wordt ter kennis gebracht van de telecommunicatieaanbieder. Deze controleert de machtiging en voert het aldaar genoemde nummer in het systeem in. Dat betekent dat alle telecommunicatie vanuit en naar dat nummer door de telecommunicatieaanbieder wordt onderschept. Deze communicatie wordt dan doorgeleid naar het tapsysteem van de opsporingsdienst. Ten aanzien van het afluisteren van gesprekken met geheimhouders dient onderscheid te worden gemaakt tussen twee situaties. Ten eerste de situatie dat de geheimhouder verdachte is. In dat geval is het op grond van art. 126s Sv mogelijk vertrouwelijke telecommunicatie op te nemen. Ten tweede de situatie dat de geheimhouder geen verdachte is, maar belt met iemand die wordt getapt. In dat geval is het eveneens mogelijk dat een gesprek met een geheimhouder wordt opgenomen. Dit blijkt ook uit art. 126aa Sv. Indien een dergelijk gesprek niet wordt toegevoegd aan het strafdossier, dient het op grond van art. 126aa lid 2 Sv te worden vernietigd. Vernietiging dient plaats te vinden volgens de procedure die is uiteengezet in het Besluit bewaren en vernietigen niet-gevoegde stukken en is uitgewerkt in een instructie van het College van procureurs-generaal. De techniek moet het vervolgens mogelijk maken gesprekken met geheimhouders naar de normen van dit Besluit te vernietigen. Overigens doet het College Bescherming Persoonsgegevens thans onderzoek naar de vernietiging van opgenomen gesprekken met geheimhouders. </antwoord>
      <antwoord nummer="3">Binnen het strafrechtelijk systeem acht ik de controle voldoende geregeld. Zoals reeds gemeld, wordt in het kader van strafvordering telecommunicatie slechts afgeluisterd na bevel van de officier van justitie. Om een dergelijk bevel af te kunnen geven behoeft deze vooraf machtiging van de Rechter-Commissaris. Een vordering tot machtiging wordt vanwege de officier van justitie slechts ingediend in die gevallen, waarin de wet het toelaat een dergelijke vordering te doen. Daarnaast beoordeelt deze de subsidiariteit en de proportionaliteit van het verzoek. De toets van de Rechter-Commissaris vindt plaats aan de hand van de aan deze vanwege de officier van justitie verstrekte gegevens, veelal in de vorm van een rapport of proces-verbaal van de politie-instantie, die met het onderzoek bezig is. Ook de toets van de Rechter-Commissaris strekt zich uit tot de subsidiariteit en de proportionaliteit. Komt deze tot de conclusie dat de vordering niet gerechtvaardigd is, dan zal hij de machtiging weigeren. In die situatie kan de officier geen bevel tot afluisteren geven. Indien de machtiging wel wordt verstrekt, dan is dat voor een bepaalde termijn, niet langer dan vier weken. Op grond van de gegeven machtiging kan de officier besluiten een bevel tot afluisteren van telecommunicatie te geven voor maximaal dezelfde termijn als die van de machtiging, of zoveel korter als hem goeddunkt. Indien het strafrechtelijk onderzoek tot resultaten leidt en indien een beslissing tot vervolging wordt genomen, zal de zaak op enig moment ter terechtzitting worden behandeld. De zittingsrechter neemt ter zitting kennis van alle ingezette bijzondere opsporingsmiddelen. Hiertoe behoren ook alle bevelen tot afluisteren telecommunicatie en de daaronder liggende stukken (vorderingen tot machtiging, de rapporten en/of processen-verbaal alsmede de machtigingen zelf). Hierdoor is het voor de zittingsrechter mogelijk zich een oordeel te vormen aangaande de rechtmatigheid van de inzet van deze opsporingsmiddelen. Indien het strafrechtelijk onderzoek niet tot resultaten leidt of niet leidt tot een onderzoek ter terechtzitting, blijft deze laatste controle achterwege. Na beëindiging van het onderzoek zal – in geval er in dat onderzoek een bijzonder opsporingsmiddel is toegepast, dus ook in het geval dat telecommunicatie is afgeluisterd – notificatie plaatsvinden van de betrokkene (126bb Sv). Daarmee komt degene, tegen wie het bevel gericht is geweest, in casu de afgeluisterde, op de hoogte van het feit dat tegen hem een bijzonder opsporingsmiddel is ingezet. Deze persoon kan aan het betrokken parket om nadere inlichtingen vragen. Na het beëindigen van de strafzaak en twee maanden na de laatste van bovengenoemde notificaties worden alle gegevens welke zijn verkregen door de inzet van bijzondere opsporingsmiddelen in een bepaald onderzoek vernietigd. Hierop is een tweetal uitzonderingen mogelijk op grond van artikel 126dd Sv. Dit betreft het geval, dat gegevens uit het betreffende onderzoek in een ander strafrechtelijk onderzoek zullen worden gebruikt, dan wel opgenomen zullen worden in het register voor zware criminaliteit conform de regels van de Wet Politieregisters. </antwoord>
      <antwoord nummer="4">De vraag naar een apart overzicht van de «stand van zaken» met betrekking tot het afluisteren van zowel mobiele als vaste telefoons is met de beantwoording van de vragen onder 2 en 3 beantwoord. Strafvordering is een gesloten systeem. In individuele zaken is er een toets ex ante en (in veel gevallen) een toets ex post, beide toetsen worden door verschillende rechters uitgevoerd. Indien een zaak niet ter terechtzitting wordt behandeld krijgt de betrokkene bericht en heeft hij als zodanig zelf een toetsing op de toepassing van het opsporingsmiddel. Indien de betrokkene vindt dat het middel in zijn geval ten onrechte is ingezet, dan staat hem de weg naar de civiele rechter open. Voor wat betreft de gesprekken met geheimhouders bestaat er een wettelijke regeling en is er inmiddels een instructie van het College van Procureurs-Generaal. </antwoord>
      <noten afkomstig="antwoord"/>
   </antwoorden>
</kvr>
