<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over zorgverzekeraars die het aanbod van geneesmiddelen mogelijk gaan bepalen. (Ingezonden 14 februari 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17337
</item>
         <item attribuut="Rubriek">Gezondheidszorg (Geneesmiddelen) Gezondheidszorg (Zorginstellingen)</item>
         <item attribuut="Trefwoorden">Geneesmiddelen Ziekenfondsverzekering Ziektekostenverzekeringen</item>
         <item attribuut="Vindplaats">Kamervragen met antwoord 2002-2003, nr. 897, Tweede Kamer</item>
         <item attribuut="Vraagnr_bij_indiening">2020307250</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2003-03-11</item>
         <item attribuut="Datum_indiening">2003-02-14</item>
         <item attribuut="Document-id">KVR17337</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1877" allpagenumbers="1877 1878" vetnummer="2020307250" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17337" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="897" onderwerp="" indiendatum="2003-02-14">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-03-11">
         <antwoorder functie="minister" ministerie="Volksgezondheid, Welzijn en Sport">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kunt u aangeven hoe de voorgenomen wijzigingen in het Verstrekkingenbesluit ziekenfondsverzekering en het vergoedingenbesluit particulier verzekerden bijdragen aan de doelstellingen van de regering op het terrein van de volksgezondheid <voetnoot nummer="1"/>? Hoe verhoudt de beoogde vrijheid van zorgverzekeraars om zelf te mogen bepalen welke geneesmiddelen zij hun verzekerden aanbieden, zich tot de keuzevrijheid van artsen en patiënten? </vraag>
      <vraag nummer="2" voetnoot="2">Wijken de wijzigingen in het Verstrekkingenbesluit ziekenfondsverzekering en het vergoedingenbesluit particulier verzekerden af van het advies van het College voor Zorgverzekeringen (CVZ) <voetnoot nummer="2"/>? Wat verklaart de eventuele verschillen? </vraag>
      <vraag nummer="3">Houden de gewijzigde besluiten rekening met verschillen in toedieningsvorm van geneesmiddelen? Zo nee, waarom niet? </vraag>
      <vraag nummer="4">Behoudt een verzekerde ook aanspraak op vergoeding van een ander geneesmiddel, wanneer bijzondere medische redenen vragen om een afwijkende toedieningsvorm? Welke invulling geeft u aan het begrip «medische reden»? Hoe wordt omgegaan met de voorkeur van de patiënt? </vraag>
      <vraag nummer="5">Welke rol speelt de voorschrijvend arts in de nieuwe opzet? Welke partij is verantwoordelijk voor voorlichting en informatievoorziening aan verzekerden bij veranderingen in het verzekerd geneesmiddelenpakket? </vraag>
      <noten afkomstig="vraag">
         <noot nummer="1" datum="2003-12-13" bron=", Persbericht ministerraad" titel="Meer vrijheid voor zorgverzekeraar bij aanbieden geneesmiddelenpakket">«Meer vrijheid voor zorgverzekeraar bij aanbieden geneesmiddelenpakket», Persbericht ministerraad, 13 december 2003</noot>
         <noot nummer="2" datum="2001-10-25" bron=", CVZ" titel="Aanspraak geneesmiddelen en pakketdifferentiatie">«Aanspraak geneesmiddelen en pakketdifferentiatie», CVZ, 25 oktober 2001</noot>
      </noten>
   </vragen>
   <antwoorden aantal="3">
      <antwoord nummer="1">Het beleid is erop gericht om zorgverzekeraars te faciliteren bij het zetten van stappen om de doelmatigheid van de farmaceutische zorg te verbeteren. Hiertoe is het noodzakelijk om marktwerking en deregulering te (blijven) stimuleren onder handhaving van door de overheid gestelde randvoorwaarden met betrekking tot de kwaliteit en de toegankelijkheid van de gezondheidszorg. Het vergroten van de flexibiliteit van verzekeringsaanspraken is één van de maatregelen die hieraan kan bijdragen. Doordat verzekerden (per werkzame stof) in beginsel slechts aanspraak hebben op geneesmiddelen die door de verzekeraar zijn aangewezen, kan deze ervoor zorgen dat de minst dure geneesmiddelen worden vergoed, of dat alleen die geneesmiddelen worden vergoed waarvoor de zorgverzekeraar een lagere prijs heeft weten te bedingen. De beoogde flexibilisering van de aanspraak is tevens een stap in de geleidelijke ontmanteling van het Geneesmiddelenvergoedingssysteem (GVS), zoals verzocht in de motie van de leden Van Blerck-Woerdman en Oudkerk (Kamerstuk 24 124, nr. 103). Als uitgangspunt geldt dat de keuzevrijheid van patiënt en arts niet wordt aangetast. Er wordt immers per werkzame stof altijd tenminste één geneesmiddel vergoed. Bovendien worden ook andere dan de aangewezen geneesmiddelen vergoed wanneer de arts deze voorschrijft en dat om medische redenen noodzakelijk is. </antwoord>
      <antwoord nummer="2">Het College voor zorgverzekeringen heeft een voorstel met twee varianten gedaan om de aanspraak op geneesmiddelen te flexibiliseren. De voorkeur van het college ging uit naar de variant waarbij flexibilisering wordt vormgegeven door het wijzigen van bijlage 1 van de Regeling farmaceutische hulp, dat wil zeggen de lijst met geneesmiddelen die worden vergoed. Deze gespecificeerde lijst zou worden vervangen door een lijst met alleen de samenstelling van geneesmiddelen. Als gevolg van deze aanpak zou het echter niet meer mogelijk zijn om vergoedingslimieten vast te stellen, hetgeen er op neer zou komen dat het GVS de facto met onmiddellijke ingang zou zijn afgeschaft. Om deze reden is ervoor gekozen de beoogde flexibilisering van de aanspraak juridisch anders vorm te geven. Over de precieze formulering van de wijziging kan ik u op dit moment niet informeren, aangezien het voorstel tot wijziging nog ter advisering bij de Raad van State ligt. Nadat het advies is uitgebracht zal ik u hierover nader informeren. Wat het feitelijke effect van de voorgestelde wijziging betreft, komt deze geheel overeen met de minst vergaande variant die door het CVZ is voorgesteld. </antwoord>
      <antwoord nummer="3 t/m 5">De voorgestelde wijziging geeft de zorgverzekeraar de mogelijkheid om per werkzame stof één geneesmiddel aan te wijzen dat wordt vergoed. Wanneer een patiënt echter om medische redenen een geneesmiddel met een andere toedieningsvorm of sterkte nodig heeft, behoudt hij of zij daarop aanspraak. Het is in eerste aanleg aan de voorschrijvend arts om te bepalen of dit het geval is. Wanneer er door de aard van een geneesmiddel verwacht kan worden dat talrijke patiënten om medische redenen op de verschillende toedieningsvormen zullen zijn aangewezen, ligt het in de rede dat zorgverzekeraars al deze toedieningsvormen zullen aanwijzen. Immers, in een dergelijk geval behouden de bedoelde patiënten hierop aanspraak en zou het aanwijzen van slechts één toedieningsvorm voor de verzekeraar geen doelmatigheidswinst opleveren, maar eerder tot een hogere administratieve belasting leiden. Het is aan de zorgverzekeraar om zijn verzekerden te informeren over de geneesmiddelen die door hem zijn aangewezen. Op basis van deze informatie kan de patiënt beslissen bij zijn zorgverzekeraar te blijven dan wel over te stappen naar een andere zorgverzekeraar. </antwoord>
      <noten afkomstig="antwoord"/>
   </antwoorden>
</kvr>
