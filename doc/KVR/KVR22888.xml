<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Fierens, Depla en Dijsselbloem (allen PvdA) aan de staatssecretaris van Financiën en de minister van Volkshuisvesting, Ruimtelijke Ordening en Milieubeheer over de WOZ. (Ingezonden 29 maart 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22888
</item>
         <item attribuut="Inhoud">De WOZ-waarde van huurwoningen is gemiddeld meer gestegen dan die van koopwoningen (De Gelderlander, regio de vallei, 21 maart 2005).</item>
         <item attribuut="Rubriek">Belastingen (Onroerendezaakbelasting) Volkshuisvesting (Huurwoningen)</item>
         <item attribuut="Trefwoorden">Huurwoningen Onroerendezaakbelasting</item>
         <item attribuut="Vindplaats">Kamervragen met antwoord 2004-2005, nr. 1528, Tweede Kamer</item>
         <item attribuut="Vraagnr_bij_indiening">2040511640</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Fierens</persoon>
            <persoon partij="PvdA">Depla</persoon>
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2005-04-29</item>
         <item attribuut="Datum_indiening">2005-03-29</item>
         <item attribuut="Document-id">KVR22888</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3259" allpagenumbers="3259 3260" vetnummer="2040511640" code="0405tkkvr1528" lopendefooter="Tweede Kamer, vergaderjaar 2004–2005, Aanhangsel" filenaam="KVR22888" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1528" onderwerp="" indiendatum="2005-03-29">
         <vrager partij="PvdA" oorsprong="parlement">Fierens</vrager>
         <vrager partij="PvdA" oorsprong="parlement">Depla</vrager>
         <vrager partij="PvdA" oorsprong="parlement">Dijsselbloem</vrager>
         <vraagt-aan>de staatssecretaris van Financiën en de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2005-04-29">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het artikel «Twist over woontax voor huurders»? <voetnoot nummer="1"/>
      </vraag>
      <vraag nummer="2">Is het waar dat de WOZ-waarde van huurwoningen gemiddeld meer gestegen is dan die van koopwoningen? Komt het in eerdergenoemd artikel geschetste dit beeld uit de Gelderse gemeente overeen met het landelijk beeld? Wat zijn de uiteenlopende percentages? </vraag>
      <vraag nummer="3">Is het waar dat de hogere WOZ-taxatie verklaard kan worden door de nieuwe taxatiemethodes, waardoor huurwoningen gemiddeld zo’n 15.000 euro meer in waarde gestegen zijn? Zo ja, acht u deze uitkomsten in overeenstemming met de werkelijke waardestijging van deze woningen? </vraag>
      <vraag nummer="4">Moet de minister van Volkshuisvesting, Ruimtelijke Ordening en Milieubeheer de individuele huurders niet attenderen op haar voornemen dat de WOZ-waarden bepalend wordt voor het nieuwe huurregime en dat de taxatie gevolgen kan hebben voor de toekomstige huurprijzen, zodat huurders dit kunnen betrekken in hun afweging om wel of geen bezwaar te maken tegen de taxatie? </vraag>
      <noten afkomstig="vraag">
         <noot nummer="1" datum="2005-03-21" bron="De Gelderlander, regio de vallei">De Gelderlander, regio de vallei, 21 maart 2005</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Er zijn geen afzonderlijke statistieken beschikbaar over de stijging van de WOZ-waarde van huurwoningen respectievelijk de stijging van de WOZ-waarde van koopwoningen. Bij de waardebepaling wordt immers ook geen onderscheid gemaakt tussen huurwoningen of koopwoningen. De waardebepaling geschiedt aan de hand van objectieve kenmerken als ligging, grootte, kwaliteit en onderhoud. Of een woning al dan niet verhuurd is speelt bij de waardebepaling dan ook geen rol. Wanneer de stijging van de WOZ-waarde van huurwoningen wordt vergeleken met de stijging van de WOZ-waarde van vergelijkbare koopwoningen dan zal blijken dat deze stijging gelijk zal zijn. Dit wil echter niet zeggen dat voor alle woningen de waardestijging hetzelfde is. Wanneer de verkoopprijzen van woningen tussen 1 januari 1999 en 1 januari 2003, de periode waarop de gerapporteerde stijging betrekking heeft, worden geanalyseerd, dan blijkt dat bijvoorbeeld het duurste marktsegment (afhankelijk van de regio bijvoorbeeld woningen met een waarde boven € 500.000) minder in waarde is gestegen dan het goedkoopste marktsegment (bijvoorbeeld woningen onder € 150.000). De mate waarin de ontwikkelingen in het duurste segment en in het goedkoopste segment van elkaar verschillen is afhankelijk van de regio, maar hangt landelijk ook samen met een teruglopende vraag naar woningen in het duurste marktsegment. In het algemeen is het percentage huurwoningen dat zich in het goedkoopste marktsegment bevindt veel groter dan de woningen die zich bevinden in het duurste marktsegment. Aangezien van het aantal huurwoningen een groter percentage, dus meer woningen, behoort tot het goedkoopste marktsegment en omdat het goedkoopste marktsegment meer in waarde is gestegen, zijn de huurwoningen gemiddeld meer in waarde gestegen dan de gemiddelde waardestijging van alle koopwoningen. Wanneer de stijging van de huurwoningen in het goedkoopste marktsegment alleen vergeleken wordt met de koopwoningen in het goedkoopste marktsegment, dan zal dit verschil echter niet zichtbaar zijn. </antwoord>
      <antwoord nummer="3">Nee, zoals in het antwoord bij de beantwoording van vraag 2 is aangegeven, ligt de verklaring vooral bij een hogere stijging van de waarden in de goedkopere marktsegmenten. Hiernaast moet bedacht worden dat de stijgingspercentages altijd betrekking hebben op een gemiddelde stijging. De waardestijging van een afzonderlijke (huur)woning kan altijd van dit gemiddelde afwijken, omdat bijvoorbeeld de woonomgeving als meer of minder aantrekkelijk wordt ervaren, of omdat de kwaliteit van de woning is toegenomen of juist afgenomen (bijvoorbeeld omdat er wel of geen onderhoud is gepleegd aan de woning). Vanzelfsprekend kan bij een woning ook sprake zijn van een afwijkende stijging door een fout die nu of in het verleden is gemaakt bij de waardebepaling. De bezwaarprocedure is erop gericht om eventuele fouten bij de nu vastgestelde WOZ-waarden te herstellen. </antwoord>
      <antwoord nummer="4">Alle belanghebbenden, dus ook de huurders, hebben vanaf 1 januari 2005 jaarlijks de mogelijkheid om bezwaar te maken tegen de WOZ-waarde. Als huurders gerede twijfel hebben over de WOZ-taxatie van hun woning kunnen zij hiertegen bezwaar maken. Wanneer huurders dit jaar geen bezwaar maken tegen de WOZ-beschikking met ijkjaar 2003 kunnen zij dit – op basis van artikel 29a Wet WOZ– volgend jaar alsnog doen. In 2007 worden de nieuwe WOZ-waarden vastgesteld, met ijkjaar 2005. Ook tegen deze beschikking kunnen huurders bezwaar maken. De voorstellen voor de modernisering van het huurbeleid zijn nog onderwerp van parlementaire besluitvorming. In de media hebben deze voorstellen ruim aandacht gekregen. Door het ministerie van VROM zijn de voorstellen voor de modernisering van het huurbeleid in de pers toegelicht. Ook is informatie te vinden op de internetsite van het ministerie en worden door de publieksvoorlichting van VROM vele vragen van huurders beantwoord. Zodra de politieke besluitvorming over de wet- en regelgeving is afgerond zal een voorlichtingscampagne worden gestart. Daarin zal zeker ook nadrukkelijk worden ingegaan op de betekenis van de WOZ-waarden voor het huurbeleid. </antwoord>
      <noten afkomstig="antwoord"/>
   </antwoorden>
</kvr>
