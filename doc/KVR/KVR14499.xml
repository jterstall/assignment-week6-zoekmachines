<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Terpstra (VVD) aan de minister van Volksgezondheid, Welzijn en Sport over bevoegdverklaring van buitenlands gediplomeerde verloskundigen. (Ingezonden 28 september 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14499
</item>
         <item attribuut="Inhoud">Vragen over het feit dat de Commissie Buitenlands Gediplomeerden Volksgezondheid sinds 1995 kennelijk slechts één buitenlands gediplomeerde verloskundige uit een land buiten de Europese Economische Ruimte bevoegd heeft verklaard om in Nederland haar/zijn vak uit te oefenen.</item>
         <item attribuut="Rubriek">Gezondheidszorg (Medische beroepen)</item>
         <item attribuut="Trefwoorden">Verloskundigen</item>
         <item attribuut="Vindplaats">Kamervragen met antwoord 2001-2002, nr. 164, Tweede Kamer</item>
         <item attribuut="Vraagnr_bij_indiening">2010200380</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Terpstra</persoon>
         </item>
         <item attribuut="Datum_reaktie">2001-10-25</item>
         <item attribuut="Datum_indiening">2001-09-28</item>
         <item attribuut="Document-id">KVR14499</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="339" allpagenumbers="339 340" vetnummer="2010200380" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14499" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="164" onderwerp="" indiendatum="2001-09-28">
         <vrager partij="VVD" oorsprong="parlement">Terpstra</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-10-25">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is het waar dat de Commissie Buitenlands Gediplomeerden Volksgezondheid (CBGV) sinds 1995 slechts een van de 42 aangemelde buitenlands gediplomeerde verloskundigen uit een land buiten de Europese Economische Ruimte bevoegd heeft verklaard om in Nederland haar/zijn vak uit te oefenen? </vraag>
      <vraag nummer="2">Kan een overzicht worden gegeven van de landen van herkomst van de afgewezen buitenlands gediplomeerde verloskundigen? </vraag>
      <vraag nummer="3">Kan worden aangegeven op welke wijze de vakbekwaamheid van de buitenlands gediplomeerde verloskundigen wordt getoetst? </vraag>
      <vraag nummer="4">Wat is uw oordeel over het kwaliteitsniveau van de Zuid-Afrikaanse opleiding tot verloskundige? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. De Commissie Buitenslands Gediplomeerden Volksgezondheid (CBGV) brengt op mijn verzoek advies uit over een bij het Ministerie van VWS ingediende aanvraag voor een verklaring van vakbekwaamheid, voorheen verzoek tot toelating tot de beroepsuitoefening. In de periode 1995–2000 heeft de CBGV 46 adviezen uitgebracht over aanvragen/verzoeken van buiten de Europese Economische Ruimte (EER) gediplomeerde verloskundigen. Bij 1 aanvraag kwam de CBGV op grond van opleidingen en beroepservaring tot een advies dat een verklaring van vakbekwaamheid kon worden afgegeven, inhoudende dat de aanvrager het niveau heeft bereikt dat gelijkwaardig is aan dat van een Nederlandse verloskundige. </antwoord>
      <antwoord nummer="2">Uit de door mij afgehandelde toelatingsverzoeken respectievelijk aanvragen voor verklaringen van vakbekwaamheid van verloskundigen van buiten de Europese Economische Ruimte (EER) in de periode 1995–2000, komt het volgende overzicht naar voren van landen van herkomst van niet gelijkwaardig bevonden verzoekers/aanvragers: Bulgarije, Cuba, Filippijnen, Georgië, Indonesië, Iran, Japan, Joegoslavië (voormalig), Litouwen, Nieuw-Zeeland, Nigeria, Pakistan, Polen, Rusland, Suriname, Syrië, Turkije, U.S.S.R. (voormalige Sovjet-Unie) en Zuid-Afrika. </antwoord>
      <antwoord nummer="3">In de artikelen 41 tot en met 45 van de Wet beroepen in de individuele gezondheidszorg (Wet BIG) zijn de wettelijke regelingen aangegeven die de Minister moet volgen voor het wel of niet afgeven van een verklaring van vakbekwaamheid aan in het buitenland gediplomeerden die een wettelijk gereglementeerd beroep binnen de gezondheidszorg in Nederland willen uitoefenen. Voor verloskundigen betekent dit dat de Minister aan de hand van het Besluit opleidingseisen en deskundigheidsgebied verloskundige toetst of het opleidingsniveau van het in het buitenland behaalde diploma gelijkwaardig, nagenoeg gelijkwaardig dan wel niet gelijkwaardig is aan het in het Besluit neergelegde opleidingsniveau. Kort samengevat komt het er op neer dat een aanvrager een vooropleiding op HAVO-niveau moet hebben met een exact vakkenpakket (biologie en scheikunde) en vervolgens moet betrokkene een vierjarige opleiding volgen op HBO-niveau. Het gaat hierbij om een opleiding met specifiek verloskundige vakken zoals genoemd in de artikelen 3 tot en met 10 van het Besluit. </antwoord>
      <antwoord nummer="4">Zuid-Afrika kende het systeem dat een persoon eerst een algemene opleiding verpleegkunde van drie of vier jaar volgt en daarna kan deze persoon een opleiding van één jaar verloskunde volgen. Wanneer dat jaar met het diploma wordt afgesloten, dan kan betrokkene zich in het Zuid-Afrikaanse register van verloskundigen laten registreren. Verder kende Zuid-Afrika een tweejarige opleiding tot verloskunde. Enkele jaren geleden zijn deze opleidingen veranderd in een geïntegreerde opleiding van vier jaar met vier uitstroommogelijkheden waaronder verpleegkunde en verloskunde. De waardering voor wat verloskunde betreft verschilt daardoor niet met de waardering die over de oude opleiding werd gegeven. Het opleidingsniveau is niet te vergelijken met de Nederlandse opleiding tot verloskundige. Dit komt omdat de opleiding in Zuid-Afrika voor hooguit twee jaar uit verloskundige vakken bestaat. Het verschil komt vooral naar voren bij de risicoselectie, de thuisbevallingen en de volledig zelfstandige beroepsuitoefening en bedrijfsvoering. De geconstateerde tekorten zijn dermate groot dat beroepservaring de geconstateerde tekorten niet kan compenseren. Vanwege bijzondere omstandigheden kan het mogelijk zijn dat niet op voorhand duidelijk is dat een aanvrager door opleiding en beroepservaring een niveau heeft dat niet dan wel nagenoeg gelijkwaardig is aan het niveau van een in Nederland opgeleide verloskundige. Bijvoorbeeld wanneer een aanvrager een aanvullende opleiding in een ander land heeft gevolgd. In de procedure bestaat dan de mogelijkheid de aanvrager een toets aan te bieden om het niveau te bepalen. Wanneer een aanvrager slaagt voor een dergelijke toets, dan heeft betrokkene aangetoond een niveau te hebben dat nagenoeg gelijkwaardig is aan dat van een in Nederland opgeleide verloskundige. Betrokkene moet dan nog enige maanden onder supervisie werken om kennis te maken met het Nederlandse zorgstelsel. Wanneer een aanvrager zakt voor de toets, dan kan aan de hand van de toetsresultaten bepaald worden welke onderdelen van de opleiding betrokkene nog moet volgen om zo het Nederlandse diploma te behalen. Indien een aanvrager afziet van het afleggen van een toets, dan gaat de Minister er van uit dat betrokkene een opleidingsniveau heeft dat niet gelijkwaardig is aan dat van een in Nederland opgeleide verloskundige. </antwoord>
      <noten afkomstig="antwoord"/>
   </antwoorden>
</kvr>
