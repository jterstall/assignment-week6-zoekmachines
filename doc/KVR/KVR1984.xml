<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over de gevolgen van blootstelling aan chemische stoffen. (Ingezonden 20 september 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1984
</item>
         <item attribuut="Inhoud">Gevraagd wordt of in de huidige Arbo-wetgeving rekening is gehouden met de gevolgen van blootstelling aan chemische stoffen.</item>
         <item attribuut="Rubriek">Arbeid (Arbeidsbescherming) Milieu (Gevaarlijke stoffen)</item>
         <item attribuut="Trefwoorden">Arbeidsbescherming Bedrijfsgezondheidszorg Gevaarlijke stoffen</item>
         <item attribuut="Vindplaats">Kamervragen met antwoord 1995-1996, nr. 79, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1995-10-12</item>
         <item attribuut="Datum_indiening">1995-09-20</item>
         <item attribuut="Document-id">KVR1984</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="161" allpagenumbers="161 162" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="79" onderwerp="" indiendatum="1995-09-20">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1995-10-12">
         <antwoorder functie="staatssecretaris" ministerie="Sociale Zaken en Werkgelegenheid">Linschoten</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het onderzoek naar de gevolgen van blootstelling aan te hoge dosis chemische stoffen met het risico van miskramen, doodgeboorte, geestelijke afwijkingen, afwijkende zaad- of eicellen, impotentie en menstruatiestoornissen? <voetnoot nummer="1"/>
      </vraag>
      <vraag nummer="2">Is er bij de huidige Arbo-wetgeving rekening gehouden met deze gevolgen van blootstelling aan chemische stoffen? </vraag>
      <vraag nummer="3">Geldt voor slechts een beperkt aantal chemische stoffen waarmee gewerkt wordt een maximale blootstelling? </vraag>
      <vraag nummer="4">Bieden de huidige voorschriften van de Arbo-wetgeving onvoldoende garanties om genoemde gevolgen van blootstelling aan alle chemische stoffen voor werknemers te voorkomen? </vraag>
      <vraag nummer="5">Bent u bereid voor alle toegepaste stoffen eerst maximale blootstellingsnormen vast te stellen in relatie tot mogelijk schadelijke gevolgen voor de voortplanting, vo´o´rdat met deze stoffen gewerkt mag worden? </vraag>
      <noten afkomstig="vraag">
         <noot nummer="1">Algemeen Dagblad 19-9-’95</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja. In de op de Arbowet gebaseerde uitvoeringsbesluiten die nadere regels stellen voor het werken met toxische stoffen (Veiligheidsbesluit voor fabrieken of werkplaatsen, respectievelijk Veiligheidsbesluit restgroepen), wordt uitdrukkelijk gesteld dat de werkgever erop toe dient te zien dat werknemers bij het werken met stoffen geen schade aan gezondheid dan wel hinder ondervinden. Onder het begrip gezondheid is expliciet ook de mogelijkheid om een gezond kind te verwekken dan wel ter wereld te brengen begrepen. Van schade aan de gezondheid door stoffen is volgens de Arbowet derhalve ook sprake als de reproduktieve funktie van de werknemer is aangetast. </antwoord>
      <antwoord nummer="3">Ja, voor zover het van overheidswege vastgestelde grenswaarden betreft. Thans zijn voor ongeveer 120 grenswaarden vastgesteld. Bij de selectie van de stoffen waarvoor de procedure (via Gezondheidsraad en SER) tot vaststelling van een grenswaarde in gang wordt gezet spelen factoren als omvang van het gebruik, mate van blootstelling en ernst van de effecten een belangrijke rol. Uit oogpunt van efficiency en harmonisatie wordt waar mogelijk samengewerkt met de Scandinavische landen, Engeland en Duitsland. De huidige inspanningen terzake het proces van grenswaardenstelling zullen de komende jaren worden gecontinueerd. Voorts zijn voor ongeveer 650 andere stoffen die op de werkplek frequent voorkomen zogeheten MAC-(Maximaal Aanvaarde Concentratie)-waarden vastgesteld. Deze bestuurlijke waarden zijn vrijwel allemaal overgenomen uit buitenlandse lijsten van werkpleknormen. Ten aanzien van de gezondheidskundige onderbouwing van een aantal van deze waarden bestaan vraagtekens. Een in opdracht van SZW uitgevoerde studie naar de gezondheidskundige onderbouwing is vrijwel afgerond. Een beperking van bovengenoemde grenswaarden is dat alleen de blootstelling via de luchtwegen is genormeerd. Ik ben voornemens in 1996 aan de Gezondheidsraad advies te vragen over de mogelijkheid van aanvullende normering van huidblootstelling voor die stoffen die in de beroepssituatie in belangrijke mate door de huid het lichaam kunnen binnendringen. Zoals gezegd dient de werkgever op grond van voorschriften in de eerder genoemde uitvoeringsbesluiten de blootstelling aan stoffen te beperken tot een niveau dat geen schade aan de gezondheid van werknemers of hinder veroorzaakt. De werkgever dient, in het kader van de op grond van artikel 4 van de Arbowet verplichte risico-inventarisatie en -evaluatie, te beoordelen of en in welke mate blootstelling van werknemers aan een stof gezondheidsschade dan wel hinder kan veroorzaken. Daarbij dient rekening te worden gehouden met alle relevante blootstellingsroutes, waaronder blootstelling via de luchtwegen en de huid, en omstandigheden (mengsels van stoffen, verhoogde inspanningen, hittebelasting, etc.). Ingeval wettelijke grenswaarden dan wel MAC-waarden zijn vastgesteld dienen deze waarden als uiterste grenzen te worden gehanteerd die in elk geval niet mogen worden overschreden. </antwoord>
      <antwoord nummer="4">Zie allereerst mijn antwoord op vraag 2 en 3. Hieraan kan worden toegevoegd dat terzake de onderhavige problematiek recentelijk nieuwe regelgeving op basis van de Arbowet van kracht is geworden. In februari 1995 is een aanvullende registratieplicht van kracht geworden voor stoffen die schadelijk zijn voor de voortplanting en het nageslacht. Het gaat om een verplichte registratie door de werkgever van gegevens betreffende de omvang en aard van de blootstelling aan dergelijke stoffen die in een bedrijf of instelling aanwezig zijn (Aanvulling registratieplicht voor de voortplanting vergiftige stoffen, Staatscourant 25, 3 februari 1995). De stoffen waarop de verplichting van toepassing is komen voor op een beleidsmatige lijst, die periodiek zal worden uitgebreid. Doel van de regeling is om bij werkgevers en werknemers een grotere bewustwording te bewerkstelligen van de risico’s van het werken met deze stoffen. De verplichting geldt in aanvulling op de reeds bestaande, maar beperkte algemene registratieplicht voor gevaarlijke stoffen in het bedrijf. Genoemde registraties dienen onderdeel uit te maken van de in het antwoord op vraag 3 genoemde verplichte risico-inventarisatie en -evaluatie, en vormen een onmisbare eerste stap voor een verantwoord arbo-beleid ten aanzien van gevaarlijke stoffen in bedrijven en instellingen. Naar aanleiding van de publikatie van de betreffende regeling is door mijn ministerie samen met de Vereniging Samenwerkende Ouder- en Patie¨ntenorganisaties betrokken bij erfelijke en/of aangeboren afwijkingen (VSOP), een organisatie die als een autoriteit op voorlichtingsgebied wordt beschouwd ten aanzien van het onderhavige onderwerp, een informatiecampagne opgezet om de betreffende arbeidsbeschermingvoorschriften onder de aandacht van de werkgevers en werknemers in de relevante bedrijfstakken te brengen. Knelpunt inzake het aspect «nadelige effecten op voortplanting en nageslacht» van stoffen is het veelal ontbreken van gegevens terzake. Gevolg is dat dit aspect bij de vaststelling van grenswaarden vaak niet kan worden meegenomen. In EU-kader is een grote inhaalslag gaande om (de vele) ontbrekende gegevens m.b.t. de risico’s van stoffen alsnog door het bedrijfsleven te doen aanleveren. </antwoord>
      <antwoord nummer="5">Nee. Naar schatting komen op de werkplek 20 000–40 000 stoffen voor. Beantwoording van deze vraag met ja zou impliceren dat, uitgezonderd de stoffen waar reeds normen voor bestaan, het werken met al deze stoffen op de werkplek zou worden verboden. Het economisch leven in Nederland zou daarmee volledig tot stilstand komen. </antwoord>
      <noten afkomstig="antwoord"/>
   </antwoorden>
</kvr>
