<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Miltenburg (VVD), Hermansen Nawijn (beiden LPF) aan de minister van Volksgezondheid, Welzijn en Sport over de antwoorden van de minister inzake het mogelijke spreekuur van het Rotterdamse RIAGG in Marokko. (Ingezonden 23 oktober 2003); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19088
</item>
         <item attribuut="Inhoud">Vragen over de uitkomsten van het pilotproject, waarbij hulpverleners van de RIAGG Rotterdam hun cliënten achterna reizen, om hen ook op vakantie van dienst te kunnen zijn.</item>
         <item attribuut="Rubriek">Gezondheidszorg (Maatschappelijke gezondheidszorg) Vrijetijdsbesteding (Vakanties) Welzijn (Minderheden)</item>
         <item attribuut="Trefwoorden">Geestelijke gezondheidszorg Minderheden Vakanties</item>
         <item attribuut="Vindplaats">Kamervragen met antwoord 2003-2004, nr. 480, Tweede Kamer</item>
         <item attribuut="Vraagnr_bij_indiening">2030401820</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Van Miltenburg</persoon>
            <persoon partij="LPF">Hermans</persoon>
            <persoon partij="LPF">Nawijn</persoon>
         </item>
         <item attribuut="Datum_reaktie">2003-12-16</item>
         <item attribuut="Datum_indiening">2003-10-23</item>
         <item attribuut="Document-id">KVR19088</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1025" allpagenumbers="1025 1026" vetnummer="2030401820" code="0304tkkvr480" lopendefooter="Tweede Kamer, vergaderjaar 2003–2004, Aanhangsel" filenaam="KVR19088" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="480" onderwerp="" indiendatum="2003-10-23">
         <vrager partij="VVD" oorsprong="parlement">Van Miltenburg</vrager>
         <vrager partij="LPF" oorsprong="parlement">Hermans</vrager>
         <vrager partij="LPF" oorsprong="parlement">Nawijn</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="16 december 2003), zie ook Aanhangsel Handelingen nr. 289, vergaderjaar 2003–2004">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u inmiddels bekend met de uitkomsten van het pilotproject waarbij het RIAGG in Marokko <voetnoot nummer="1"/>op verschillende plaatsen hulp biedt aan cliënten die bij het Rotterdamse RIAGG onder behandeling staan? </vraag>
      <vraag nummer="2">Hoe groot zijn precies de gebleken voordelen op financieel-economisch, zorginhoudelijk en kwalitatief gebied als gevolg van onderhavig project? Hoe groot bedraagt de besparing op de kosten van somatische zorg? Wat is uw definitief oordeel over de doelmatigheid en doeltreffendheid van onderhavig project? </vraag>
      <vraag nummer="3">Hoe verhoudt zich onderhavig project, dat wordt bestempeld als zorgvernieuwend tot uw recente voornemens om verpleeghuizen en thuiszorginstellingen niet langer apart geld te geven voor zorgvernieuwing? Vindt u het houden van RIAGG-spreekuren in Marokko belangrijker dan zorgvernieuwing in verpleeg- en thuiszorginstellingen? Hoe past onderhavig project in uw voornemens om zinnig en zuinig gebruik van zorg te stimuleren? </vraag>
      <vraag nummer="4">Heeft u onderzocht of andere RIAGG’s met soortgelijke pilotprojecten bezig zijn? Zo ja, wat zijn hiervan de uitkomsten? Zo neen, gaat u de Kamer hier alsnog over informeren? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="48" documentjaargang="2003-2004">Aanhangsel Handelingen, nr. 48, vergaderjaar 2003–2004.</noot>
      </noten>
   </vragen>
   <antwoorden aantal="4">
      <antwoord nummer="1">Ik heb een overzicht van de resultaten van het project ontvangen. </antwoord>
      <antwoord nummer="2">Uit de evaluatie blijkt het volgende. In een periode van zes weken zijn er contacten geweest met 145 cliënten, waarvan 70 cliënten zich in Marokko voor het eerst hebben gemeld. De nieuwe aanmeldingen zijn voor een groot deel aanmeldingen van Nederlandse Marokkaanse vrouwen. Deze groep is doorgaans moeilijk te bereiken voor de hulpverlening. Gemiddeld zijn er 2 face-to-face contacten geweest per cliënt. Daarnaast zijn er ongeveer 300 telefonische consulten gegeven aan cliënten en familie. Er waren 15 crisisgevallen, waarvan geen van de cliënten opgenomen hoefde te worden. Volgens informatie van de zorgaanbieder zijn de opnames voorkomen als gevolg van het project in Marokko. Verder is er voor deze cliëntengroep na de vakantie tot nu toe geen piekbelasting geweest bij de afdeling transculturele hulpverlening. Dat is wel het geval geweest bij de Turkse cliëntengroep, waar geen project liep. Ik heb de evaluatie voorgelegd aan de Inspectie voor de Gezondheidszorg. Deze heeft een positief oordeel over het project. Er is een aanzienlijke bijdrage geleverd aan de continuïteit van zorg, het verminderen van psychiatrische symptomen en klachten. Ook is er een grote bijdrage geleverd aan de zelfredzaamheid van patiënten en hun tevredenheid over het zorgproces. Ook oordeelt de Inspectie dat de wijze waarop het project is opgezet, werd uitgevoerd en thans wordt geëvalueerd en beoordeeld, op zeer zorgvuldige wijze is verlopen. Op zorginhoudelijk en kwalitatief gebied is dus sprake van een geslaagd project. Ten aanzien van de financieel-economische gegevens heeft het zorgkantoor laten weten dat het niet mogelijk is exacte gegevens te achterhalen over het «onnodig» gebruik van somatische zorg in Marokko. De reden hiervoor is dat niet te achterhalen is bij welke verzekeringsmaatschappij de cliënten verzekerd zijn. Bij een voortzetting van het project zal het zorgkantoor onder meer de voorwaarde stellen dat van cliënten die verzekerd zijn bij een verzekeraar die onderdeel uitmaakt van Achmea, gegevens worden aangeleverd die een onderzoek naar een eventuele vermindering van declaraties van zorgkosten mogelijk maakt. Deze gegevens worden geaggregeerd beoordeeld in verband met de privacy van cliënten. Ik merk op dat één van de resultaten van het project is dat er 15 opnames zijn voorkomen. Dit heeft een kostenbesparend effect. Op grond van de evaluatie en het oordeel van de Inspectie voor de Gezondheidszorg concludeer ik dat het project vooralsnog doelmatig en doeltreffend lijkt te zijn. Wanneer zorgkantoor en aanbieder besluiten tot een voortzetting van het project, kan over het kostenaspect definitief uitsluitsel worden gegeven. Ik zal bij het zorgkantoor aandringen op een goede kwalitatieve en financiële evaluatie van het project bij een eventuele voortzetting. </antwoord>
      <antwoord nummer="3">Tijdens de begrotingsbehandeling heeft de staatssecretaris toegezegd dat er voor het kerstreces een brief komt waarin zal worden bezien of de zorgvernieuwingsgelden in de GGZ en in de gehandicaptenzorg en de € 100 miljoen die was geraamd voor extra productie in de V&amp;V-sector gebundeld kunnen worden en beschikbaar kunnen worden gesteld voor concrete AWBZ-brede zorgvernieuwingsproductie. Ik beoordeel zorgvernieuwingsprojecten niet in termen die deze rangschikken in mate van belangrijkheid. Tenslotte merk ik op dat het zorgkantoor de doelmatigheid van de zorg toetst. Het zorgkantoor is verantwoordelijk voor het maken van productieafspraken met de zorgaanbieder. </antwoord>
      <antwoord nummer="4">Er zijn mij geen signalen bekend van andere RIAGG’s die een dergelijk project uitvoeren voor allochtone Nederlanders in het land van herkomst. Wel heb ik vernomen dat er bij andere RIAGG’s interesse bestaat voor de resultaten van het project. </antwoord>
      <noten afkomstig="antwoord"/>
   </antwoorden>
</kvr>
