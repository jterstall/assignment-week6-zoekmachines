<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Nawijn (Groep Nawijn) aan de minister van Economische Zaken over het aanbestedingsbeleid bij de overheid. (Ingezonden 9 augustus 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23648
</item>
         <item attribuut="Inhoud">Vragen naar aanleiding van artikel in Trouw van 3 augustus 2005 over onderzoek van VNO-NCW waaruit o.a. blijkt dat overheidsinstanties te hoge eisen stellen aan bedrijven die meedingen naar opdrachten.</item>
         <item attribuut="Rubriek">Bouw (Aanbestedingen) Handel en economie (Mededinging)</item>
         <item attribuut="Trefwoorden">Aanbestedingen Mededinging</item>
         <item attribuut="Vindplaats">Kamervragen met antwoord 2004-2005, nr. 2209, Tweede Kamer</item>
         <item attribuut="Vraagnr_bij_indiening">2040519500</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="Groep Nawijn">Nawijn</persoon>
         </item>
         <item attribuut="Datum_reaktie">2005-08-22</item>
         <item attribuut="Datum_indiening">2005-08-09</item>
         <item attribuut="Document-id">KVR23648</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4409" allpagenumbers="4409 4410" vetnummer="2040519500" code="0405tkkvr2209" lopendefooter="Tweede Kamer, vergaderjaar 2004–2005, Aanhangsel" filenaam="KVR23648" issn-nummer="ISSN 0921 - 7398" uitgever="SduUitgevers ’s-Gravenhage 2005"/>
      <vraagdata vraagnummer="2209" onderwerp="" indiendatum="2005-08-9">
         <vrager partij="Groep Nawijn" oorsprong="parlement">Nawijn</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2005-08-22">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt ukennisgenomen van het artikel over de felle kritiek op het aanbestedingsbeleid van de overheid? <voetnoot nummer="1"/>Zo ja, wat vindt uvan deze kritiek? </vraag>
      <vraag nummer="2">Deelt ude mening van 67% van de ondervraagden uit het in het krantenartikel genoemde onderzoek van VNO-NCW die vindt dat overheidsinstanties te hoge eisen stellen aan bedrijven die meedingen naar opdrachten? Zo ja, welke maatregelen gaat unemen om deze te hoge eisen bij te stellen? Als udeze mening niet deelt, kunt u dan aangeven waarom deze eisen aan bedrijven volgens uniet te hoog zijn? </vraag>
      <vraag nummer="3">Deelt u de conclusie uit het onderzoek van VNO-NCW dat overheidsdiensten te weinig deskundigheid in huis hebben met betrekking tot de aanbestedingen en hierin ook te weinig transparant zijn? Zo ja, wat voor maatregelen gaat unemen om dit op te lossen? </vraag>
      <vraag nummer="4">Vindt udat ondernemers gelijk hebben wanneer zij klagen over de hoge eisen en over het vele papierwerk dat aan opdrachten van overheidsinstellingen verbonden is? Zo ja, welke maatregelen gaat uop korte termijn nemen om deze bureaucratie te verminderen? </vraag>
      <vraag nummer="5">Is het waar, zoals uit het onderzoek zoublijken, dat overheidsinstanties hun eigen eisen aan aanbestedingen mogen stellen en dat de overheid hier geen transparant beleid op nahoudt? Zo ja, wat is de reden dat de overheid geen transparant aanbestedingsbeleid voert? </vraag>
      <vraag nummer="6">Deelt ude mening dat door de (hoge) eisen van de Europese aanbesteding veel ondernemers uit het midden- en kleinbedrijf niet voor deze opdrachten in aanmerking kunnen komen? </vraag>
      <noten afkomstig="vraag">
         <noot nummer="1" datum="2005-08-3" bron="Trouw">Trouw, 3 augustus 2005</noot>
      </noten>
   </vragen>
   <antwoorden aantal="6">
      <antwoord nummer="1" voetnoot="1 2 3 4">Ja. Ik weet dat aanbestedende diensten soms eisen stellen aan deskundigheid, ervaring, omzet etc. die niet in verhouding staan tot de grootte en complexiteit van de opdracht <voetnoot nummer="1"/>. Het effect is dat vooral kleinere bedrijven en nieuwkomers moeite hebben om overheidsopdrachten binnen te halen <voetnoot nummer="2"/>. Ik acht het wenselijk dat het MKB een goede kans maakt op overheidsopdrachten. De waarde van het aandeel dat het MKB in het totaal aan overheidsopdrachten heeft wordt in een onderzoek geschat op 43 procent <voetnoot nummer="3"/>, maar aan de totale omzet van het Nederlandse bedrijfsleven draagt het MKB 53 procent <voetnoot nummer="4"/>bij. Uit deze cijfers blijkt dat er ruimte voor verbetering is. </antwoord>
      <antwoord nummer="2" voetnoot="5">Aanbestedende diensten moeten zich bij het stellen van selectie-eisen meer bewust gaan afvragen welke eisen relevant zijn voor de betrokken opdracht en of de te stellen eisen in verhouding staan tot de aard en inhoud van de opdracht. Op dit moment laat ik verschillende onderzoeken uitvoeren op het gebied van aanbestedingsrecht <voetnoot nummer="5"/>. Eén onderzoek richt zich op de vraag hoe disproportionele selectie-eisen te voorkomen zijn. De resultaten van dit onderzoek zullen worden betrokken bij de verdere uitwerking van het voorstel voor de nieuwe aanbestedingswetgeving dat medio 2006 bij de Tweede Kamer zal worden ingediend. Zie ook mijn antwoord op vraag 1. </antwoord>
      <antwoord nummer="3">Om te bevorderen dat bij alle overheidsaanbestedingen – ook van diensten die niet regelmatig (complexe) aanbestedingen organiseren – voldoende expertise beschikbaar kan zijn heeft het Kabinet dit jaar een kenniscentrum voor aanbestedingen door de overheid opgericht onder de naam PIANOo (Professioneel &amp; Innovatief Aanbesteden, Netwerk voor Overheidsopdrachtgevers). Dit kenniscentrum heeft twee doelstellingen: • Verdergaande professionalisering van de opdrachtgeverfunctie door het vergroten van de inhoudelijke en praktische samenwerking van grote aanbestedende diensten. • Beschikbaar maken van de aanwezige kennis en ervaring ten behoeve van aanbestedende diensten van álle overheden en publiekrechtelijke organisaties. Het kenniscentrum zal in september 2005 operationeel zijn. Een andere maatregel is dat er op dit moment gewerkt wordt aan een nieuw en duidelijk juridisch kader bestaande uit een nieuwe raamwet met onderliggende regelgeving. Deze onderliggende wetgeving zal deels gebaseerd zijn op de richtlijnen 2004/18 EG en 2004/17 EG (de besluiten aanbestedingen speciale sectoren en aanbestedingsregels voor overheidopdrachten) en deels op nationaal beleid ten aanzien van bijvoorbeeld proportionaliteit. </antwoord>
      <antwoord nummer="4">Voor wat betreft de hoge eisen verwijs ik unaar het antwoord op vraag 1. Het terugdringen van de administratieve lasten voor het bedrijfsleven is een speerpunt van deze regering. Eén van de onderzoeken die op dit moment loopt ten behoeve van het nieuwe juridische kader voor overheidsopdrachten is hoe selectie-eisen geüniformeerd kunnen worden zodat ook de door de bedrijven te verschaffen informatie gestandaardiseerd kan worden. Ook de resultaten van dit onderzoek zullen worden betrokken bij de verdere voorbereiding van het voorstel voor de nieuwe aanbestedingswetgeving. Daarnaast wil ik ten einde deelname aan de aanbestedingsprocedures aanzienlijk makkelijker te maken onder meer een brede toepassing van eigenverklaringen mogelijk maken. Toepassing van eigenverklaringen houdt in dat aanbieders in eerste instantie zelf verklaren aan de selectie-eisen te voldoen en de aanbestedende dienst pas in een latere fase en alleen aan de bedrijven die voor gunning in aanmerking komen mag vragen bewijsstukken te overleggen, wat zowel voor aanbestedende diensten als voor bedrijven een lastenverlichting impliceert. Tenslotte streef ik naar een nationaal systeem voor elektronisch aanbesteden, dat voor zowel aanbestedende diensten als het bedrijfsleven een aanzienlijke verlaging van de lasten zal brengen. </antwoord>
      <antwoord nummer="5">Het aanbestedingsrecht heeft een belangrijk fundament in het Europese recht. Dit recht is gebaseerd op de principes van onder andere proportionaliteit en transparantie. De verschillende aanbestedende diensten bepalen zelf de selectie- en gunningscriteria voor de door hen te plaatsen opdrachten. Aanbestedende diensten hebben een eigen verantwoordelijkheid ervoor te zorgen dat dit geschiedt binnen de kaders van de Europese aanbestedingsrichtlijnen en met inachtneming van genoemde principes. Dit is inherent aan de aanbestedingsprocedure. Invulling van de selectie- en gunningscriteria hangt onder andere af van de omvang en complexiteit van de opdracht die aanbesteed wordt en de daarmee samenhangende risico’s. Daarin is geen uniforme aanpak mogelijk. Wel ben ik voornemens grenzen te stellen aan de eisen die een aanbestedende dienst kan stellen inzake de draagkracht en bekwaamheden van een onderneming. </antwoord>
      <antwoord nummer="6">Ik verwijs unaar mijn antwoord op vraag 1. </antwoord>
      <noten afkomstig="antwoord">
         <noot nummer="1">Zie mijn brief aan de Tweede Kamer, vergaderjaar 2004–2005, 29 709, nr. 4, p. 3</noot>
         <noot nummer="2">Zie mijn brief aan de Tweede Kamer, vergaderjaar 2003–2004, 29 709, nr. 1, p. 12</noot>
         <noot nummer="3">The access of SMEs to public procurement contracts, 2004, Onderzoek uitgevoerd door EIM in opdracht van de Europese Commissie</noot>
         <noot nummer="4">Kleinschalig Ondernemen 2004, Structuur en ontwikkeling van het Nederlandse MKB, 2004, EIM</noot>
         <noot nummer="5">Zie mijn brief aan de Tweede Kamer, vergaderjaar 2004–2005, 29 709, nr. 4, p. 3</noot>
      </noten>
   </antwoorden>
</kvr>
