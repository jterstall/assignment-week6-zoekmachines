<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Tonkens (GroenLinks) aan de minister van Volksgezondheid, Welzijn en Sport over symptoomreclame. (Ingezonden 13 mei 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17939
</item>
         <item attribuut="Inhoud">Vragen naar aanleiding van een artikel in Trouw van 10 mei 2003 over het feit dat huisartsen zich eraan ergeren dat het onderscheid tussen voorlichting en reclame in de praktijk onduidelijk is, waardoor onder het mom van voorlichting wel degelijk reclame gemaakt wordt.</item>
         <item attribuut="Rubriek">Communicatie, media en informatievoorziening (Reclame) Gezondheidszorg (Geneesmiddelen)</item>
         <item attribuut="Trefwoorden">Geneesmiddelen Reclame</item>
         <item attribuut="Vindplaats">Kamervragen met antwoord 2002-2003, nr. 1432, Tweede Kamer</item>
         <item attribuut="Vraagnr_bij_indiening">2020311510</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Tonkens</persoon>
         </item>
         <item attribuut="Datum_reaktie">2003-06-13</item>
         <item attribuut="Datum_indiening">2003-05-13</item>
         <item attribuut="Document-id">KVR17939</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2993" allpagenumbers="2993 2994" vetnummer="2020311510" code="0203tkkvr1432" lopendefooter="Tweede Kamer, vergaderjaar 2002–2003, Aanhangsel" filenaam="KVR17939" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1432" onderwerp="" indiendatum="2003-05-13">
         <vrager partij="GroenLinks" oorsprong="parlement">Tonkens</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-06-13">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennisgenomen van het artikel «Huisartsen ergeren zich aan reclame»? <voetnoot nummer="1"/>
      </vraag>
      <vraag nummer="2">Deelt u de mening dat het onderscheid tussen voorlichting en reclame in de praktijk te onduidelijk is, waardoor onder het mom van voorlichting wel degelijk reclame wordt gemaakt? </vraag>
      <vraag nummer="3">Deelt u de mening dat het weglaten van een merknaam bij de «voorlichting» aan de consument via de media in de praktijk het reclamekarakter niet voorkomt, omdat de consument hier niet door de merknaam maar door de tekst over de stoornissen en het product zelf (zoals «er zijn cijfers bekend dat de helft van de mannen boven de zeventig last heeft van erectiestoornissen en daar is wat tegen te slikken»), tot consumptieverzoeken wordt aangezet? </vraag>
      <vraag nummer="4">Moeten dergelijke teksten wetenschappelijk bewijsbaar en bewezen zijn? Zo neen, waarom niet? </vraag>
      <vraag nummer="5">Zo ja, is een tekst als «Er zijn cijfers bekend dat bij mannen boven de zeventig jaar vijftig procent er last van heeft» niet verboden, omdat «er zijn cijfers bekend» een te vage aanduiding is om wetenschappelijk bewezen dan wel verworpen te worden? </vraag>
      <vraag nummer="6">Deelt u de mening van het Nederlands Huisartsen Genootschap (NHG) dat het instellen van een wettelijk verbod op «symptoomreclame» voor stoornissen als depressies en erectieproblemen een bijdrage kan leveren aan het beperken van de sterk stijgende medicijnkosten? </vraag>
      <vraag nummer="7">Deelt u de mening dat een dergelijk verbod gewenst is? </vraag>
      <vraag nummer="8">Bent u bereid aan dit verzoek van de NHG tegemoet te komen? Zo neen, waarom niet? </vraag>
      <vraag nummer="9">Indien u niet bereid bent aan dit verzoek tegemoet te komen, wat gaat u dan ondernemen om de «symptoomreclame» tegen te gaan? </vraag>
      <noten afkomstig="vraag">
         <noot nummer="1" datum="2003-05-10" bron="Trouw">Trouw, 10 mei 2003</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het onderscheid tussen voorlichting en reclame is in sommige gevallen lastig te maken. Ik heb dan ook met de Stichting CGR afspraken gemaakt over de nadere invulling van de begrippen reclame en informatie. Deze nadere invulling is weergegeven in de Gedragscode Geneesmiddelenreclame van deze stichting. Met deze code wordt een handvat geboden voor de wijze waarop de industrie informatie aan de patiënt mag verstrekken. Veelal zijn de omstandigheden in het individuele geval doorslaggevend voor de beoordeling of er sprake is van reclame dan wel informatie. Het gaat dan met name om het aanprijzende karakter van de uiting. </antwoord>
      <antwoord nummer="3">De rechter heeft in een vergelijkbare zaak (Rechtbank Arnhem, 15 mei 2002) geoordeeld dat indien iedere verwijzing naar een fabrikant en/of middel ontbreekt, er geen sprake is van reclame maar informatie. </antwoord>
      <antwoord nummer="4 en 5">In het verlengde van de beantwoording van de vorige vraag, betreft de aangehaalde tekst informatie over de mogelijkheid een bepaalde kwaal te verhelpen. Hiervoor gelden de regels die de eerdergenoemde Gedragscode geneesmiddelenreclame aan informatie stelt. </antwoord>
      <antwoord nummer="6, 7 en 8">In beginsel sta ik niet negatief tegenover het verschaffen van informatie over aandoeningen aan de patiënt, ook als deze informatie afkomstig is van de farmaceutische industrie. De patiënt wordt verwezen naar zijn huisarts die na consultatie de meest geschikte behandeling kan kiezen voor zijn patiënt. Voor zover de huisarts kiest voor een medicamenteuze behandeling, zal dat leiden tot hogere kosten voor de geneesmiddelenvoorziening voor zover dat middel deel uitmaakt van de te vergoeden geneesmiddelen. Ik betreur het echter wel indien voorafgaand aan dergelijke campagnes geen overleg is gevoerd met de koepels voor de huisartsen. Voor zover het informatie betreft is enerzijds de farmaceutische industrie, als ontwikkelaar en producent van geneesmiddelen, bij uitstek degene die voorlichting over deze producten kan geven, anderzijds verzet EG Richtlijn 92/28 (inzake reclame geneesmiddelenreclame) zich tegen een verbod op het verschaffen van informatie. </antwoord>
      <antwoord nummer="9">Gelet op het bovenstaande kan ik het verzoek van de NHG niet honoreren, gezien de recente inspanningen van de branche zelf om helderheid over de toelaatbaarheid te creëren en de eerdere uitspraak van de rechter dat in dergelijke gevallen sprake is van informatie. Volledigheidshalve merk ik op dat binnenkort in hoger beroep een oordeel ter zake zal worden gegeven door de rechter. Ook zal de Inspectie voor de gezondheidszorg de ontwikkelingen op dat gebied blijven monitoren en waar nodig ingrijpen, als de zelfregulering van de branche onvoldoende effectief blijkt. </antwoord>
      <noten afkomstig="antwoord"/>
   </antwoorden>
</kvr>
