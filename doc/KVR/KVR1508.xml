<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dijke (RPF) over het Grevelingenmeer (Ingezonden 19 mei 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1508
</item>
         <item attribuut="Inhoud">Betreft de zuurstofloosheid van de diepere waterlagen met als resultaat de verarming van de onderwaterflora- en fauna en aanzienlijke vissterfte.</item>
         <item attribuut="Rubriek">Natuur (Fauna) Natuur (Flora)</item>
         <item attribuut="Trefwoorden">Dieren Oppervlaktewater Planten</item>
         <item attribuut="Vindplaats">Kamervragen met antwoord 1994-1995, nr. 863, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="RPF">Van Dijke</persoon>
         </item>
         <item attribuut="Datum_reaktie">1995-06-02</item>
         <item attribuut="Datum_indiening">1995-05-19</item>
         <item attribuut="Document-id">KVR1508</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1759" allpagenumbers="1759 1760" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="863" onderwerp="" indiendatum="1995-05-19">
         <vrager partij="RPF" oorsprong="parlement">Van Dijke</vrager>
         <vraagt-aan/>
      </vraagdata>
      <antwoorddata antwoorddatum="1995-06-2">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de berichten over ernstige aantasting van de natuurwaarden in het Grevelingenmeer <voetnoot nummer="1"/>? </vraag>
      <vraag nummer="2">Is er sprake van verarming van de onderwaterflora en -fauna en van aanzienlijke vissterfte tengevolge van onder andere zuurstofloosheid in de diepere lagen? Zo ja, kunt u hierover nadere gegevens verstrekken? </vraag>
      <vraag nummer="3">Hoe beoordeelt u het peilbeheer met behulp van sluizen, zoals dat door Rijkswaterstaat wordt uitgevoerd in het Grevelingenmeer, onder andere in relatie tot het broedgebied voor kustvogels? In hoeverre wordt het beleid van Rijkswaterstaat in dat water gebaseerd op de Regionota Zeeuwse rijkswateren 1993–1996? </vraag>
      <vraag nummer="4">Kunt u toezeggen dat het beheer van het Grevelingenmeer nog dit jaar aan een grondige evaluatie wordt onderworpen? Zo neen, waarom niet? </vraag>
      <vraag nummer="5">Indien blijkt dat het beheer van het Grevelingenmeer op belangrijke onderdelen te wensen over laat, welke maatregelen wilt u dan nemen om hierin verbetering te brengen? Bent u bereid de Kamer nader over uw standpunt terzake te informeren, indien u deze vraag op dit moment nog onvoldoende kunt beantwoorden? </vraag>
      <noten afkomstig="vraag">
         <noot nummer="1" datum="1995-05-17" bron="Provinciale Zeeuwse Courant">Provinciale Zeeuwse Courant, 17 mei 1995</noot>
      </noten>
   </vragen>
   <antwoorden aantal="5">
      <antwoord nummer="1">In de zomermaanden signaleren sportduikers en palingvissers op grotere diepte (dieper dan 15 meter) zuurstofloosheid in het Grevelingenmeer. Rijkswaterstaat wordt hierover geı¨nformeerd. Ook uit de maandelijkse metingen die RWS verricht is bekend dat in de diepere delen van het meer in de zomerperiode zuurstofloosheid voorkomt. Dit verschijnsel hoort bij een stagnant zout meer zoals het Grevelingenmeer. Het wordt veroorzaakt door temperatuurverschillen tussen verschillende waterlagen. Middelen om dat te voorkomen zijn er niet. Het sluisbeheer is erop gericht de zuurstofloosheid van het meer beperkt te houden tot maximaal 5% van de bodemoppervlakte (de diepere delen). Aan die norm wordt vrijwel altijd ruimschoots voldaan. De extreem warme, windarme, zomer van 1994 was hierop echter een uitzondering. Toen werd korte tijd 6–10% van de bodemoppervlakte zuurstofloos (dieper dan 12 meter). De zuurstofloosheid vertoont over de jaren een wisselend verloop, samenhangend met de meteorologische omstandigheden. Een trend is zeker niet aanwezig. Momenteel is het gehele meer met zuurstof verzadigd. Het is Rijkswaterstaat tevens bekend dat de gradie¨nten (overgangen van zout naar zoet) in de vegetatie op de oevers versmallen. Het is een natuurlijk verschijnsel dat de van oorsprong zilte oevergebieden bij een stagnant waterpeil in de loop der tijd verzoeten, waardoor de zout-zoet gradie¨nt versmalt. De oevers zijn overigens in beheer bij Staatsbosbeheer. </antwoord>
      <antwoord nummer="2">Mede naar aanleiding van signalen over verarming van de flora en fauna van het Grevelingenmeer heeft RWS in 1994 door Bureau Waardenburg twee inventarisaties laten uitvoeren. De eerste inventarisatie betrof de onderwaterflora en -fauna (exclusief vis). Het betrof een herhaling van een onderzoek uit 1983. Hieruit is geen aantoonbare verarming van de levensgemeenschappen gebleken. Wel blijken soorten explosief op te komen en ook weer te verdwijnen. Dit is een normaal verschijnsel bij een jong ecosysteem in ontwikkeling als het Grevelingenmeer. </antwoord>
      <antwoord nummer="3">Het beheer met de Brouwerssluis is gebaseerd op de volgende uitgangspunten: – het handhaven van een streefpeil van –20 cm NAP – het minimaliseren van stratificatie en zuurstofloosheid – in het meer een zoutgehalte van meer dan 16 g Cl/l handhaven – in het najaar rekening houden met schieraaltrek. Op basis van deze punten is vastgesteld dat de Brouwerssluis geopend is in de periode 1 oktober tot 1 april en gesloten is in de zomermaanden. Hiervan wordt slechts in uitzonderlijke gevallen afgeweken. Het gevoerde beheer is op zorgvuldige wijze tot stand gekomen. In 1992 is de nota «Analyse Waterbeheer Grevelingenmeer», waarin een voorstel wordt gedaan voor het te voeren beheer, na overleg met betrokkenen door de h.i.d. van Directie Zeeland vastgesteld. In een formele procedure (inclusief inspraakmogelijkheden) in het kader van het Beheersplan Rijkswateren is daarna het waterbeheer voor de planperiode 1992–1996 vastgesteld. Vervolgens is in de Regionota Zeeuwse Rijkswateren door RWS Directie Zeeland aangegeven welke maatregelen in de planperiode zijn gepland en welke overwegingen daaraan ten grondslag liggen. Met het peilbeheer wordt getracht peilstijgingen in het broedseizoen zoveel mogelijk te voorkomen zodat nesten op de oevers niet wegspoelen. Overigens kan door windopzet en verhang een aanzienlijke oppervlakte door het meerwater worden beı¨nvloed, hetgeen wel verstorend op nesten kan werken. Deze peilfluctuatie was bekend toen de nota werd opgesteld en is niet te voorkomen. Ten behoeve van vergroting van het broedgebied voor kale grondbroeders en ter vergroting van diversiteit van de vegetatie wordt ambtelijk door Staatsbosbeheer en de Provincie Zeeland aangedrongen op een kortdurende peilopzet in het vroege voorjaar. Rijkswaterstaat is bereid aan een dergelijk experiment mee te werken, nadat hiertoe een verzoek is ontvangen. </antwoord>
      <antwoord nummer="4">Het Rijksinstituut voor kunst en Zee heeft eind 1994 van Directie Zeeland de opdracht gekregen de watersysteemontwikkeling van het Grevelingenmeer te onderzoeken en te evalueren. De rapportage zal 1 januari 1996 gereed zijn en zal dienen als basis voor de beheersevaluatie die in 1996 zal plaatsvinden. </antwoord>
      <antwoord nummer="5">Wanneer, ondermeer uit evaluatieresultaten, blijkt dat het beheer van het Grevelingenmeer op belangrijke punten geoptimaliseerd kan worden zal Rijkswaterstaat, na overleg, inspraak en besluitvorming, het beheer aanpassen. De maatregelen zullen dan met name liggen in de sfeer van fijnregelen van het sluisbeheer. Ik ben uiteraard bereid de Kamer hierover nader te informeren. </antwoord>
      <noten afkomstig="antwoord"/>
   </antwoorden>
</kvr>
