<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Justitie over de besnijdenis van meisjes uit de Somalische gemeenschap. (Ingezonden 1 mei 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13892
</item>
         <item attribuut="Inhoud">Wanneer komen de resultaten van het onderzoek beschikbaar over hoe vaak het voorkomt dat meisjes uit de Somalische gemeenschap in Nederland en in het buitenland tijdens de schoolvakantie worden besneden. Zie ook het antwoord op eerder gestelde vragen Aanhangsel van de Handelingen II, 1999-2000, 1076.</item>
         <item attribuut="Rubriek">Strafrecht en strafprocesrecht (Overig) Welzijn (Jeugdigen) Welzijn (Vreemdelingen en asielzoekers) Welzijn (Vrouwen)</item>
         <item attribuut="Trefwoorden">Somalië Vreemdelingen Vrouwenmishandeling</item>
         <item attribuut="Vindplaats">Kamervragen met antwoord 2000-2001, nr. 1377, Tweede Kamer</item>
         <item attribuut="Vraagnr_bij_indiening">2000110220</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2001-06-20</item>
         <item attribuut="Datum_indiening">2001-05-01</item>
         <item attribuut="Document-id">KVR13892</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2871" allpagenumbers="2871 2872" vetnummer="2000110220" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13892" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1377" onderwerp="" indiendatum="2001-05-1">
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2001-06-20">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Herinnert u zich het antwoord van de regering op mijn eerdere Kamervragen over dit onderwerp? <voetnoot nummer="1"/>
      </vraag>
      <vraag nummer="2">Wat is de stand van zaken met betrekking tot het onderzoek dat u de Kamer hebt toegezegd naar hoe vaak het voorkomt dat meisjes uit de Somalische gemeenschap in Nederland en in het buitenland tijdens de schoolvakantie worden besneden? Waarom duurt het zo lang, voordat dit onderzoek van start gaat c.q. gehouden dan wel afgerond wordt? Wanneer kan de Kamer de resultaten van het onderzoek tegemoet zien? </vraag>
      <vraag nummer="3">Bent u bereid vooruitlopend op de resultaten van het onderzoek alvast te werken aan een wetsvoorstel om het vereiste van dubbele strafbaarstelling voor vrouwenbesnijdenis te laten vervallen, zodat er een gericht vervolgingsbeleid plaats kan vinden? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1076" documentjaargang="1999-2000">Aanhangsel Handelingen, nr. 1076, vergaderjaar 1999–2000.</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Aanvankelijk was het de bedoeling dat het WODC een wetenschappelijk onderzoek naar de aard en omvang van deze problematiek zou gaan uitvoeren onder een representatief aantal Somaliërs. Reeds in een vroeg stadium is hiervan afgezien. Het onderwerp is nog met zoveel taboes omgeven dat het risico van onbetrouwbare antwoorden of de mate van non respons dusdanig groot zou zijn dat de gegevens niet bruikbaar zouden zijn, gesteld al dat er voldoende meewerkende respondenten zouden kunnen worden gevonden. Het alternatief om onder Nederlandse personen en instellingen ervaringen en kennis te meten zou ook geen harde gegevens opleveren, omdat dergelijke informanten slechts incidenteel of indirect op de hoogte raken van een voorgenomen of uitgevoerde besnijdenis. Zoals ik in mijn antwoord op de kamervragen waarnaar door de vragensteller wordt verwezen, heb aangegeven is er uiteindelijk voor gekozen een expertmeeting met een aantal betrokkenen te organiseren om zoveel mogelijk informatie te verzamelen. Deze expertmeeting heeft op 6 juni 2000 plaatsgevonden. Doel van de expertmeeting was te komen tot een gezamenlijke schatting van de omvang van het probleem en aanbevelingen te doen voor effectieve methoden om genitale verminking van meisjes en vrouwen in Nederland te voorkomen. Nog voor het zomerreces zal de Tweede Kamer het verslag van deze bijeenkomst, vergezeld van een reactie van de meest betrokken bewindslieden ontvangen. In deze reactie zal niet alleen worden ingegaan op de aanbevelingen uit de expertmeeting, maar ook op de ideeën die over dit onderwerp zijn opgenomen in het Meerjarenbeleidsplan emancipatie (Kamerstukken II, 2000–2001, 27 061, nr. 3). </antwoord>
      <antwoord nummer="3">Het Nederlandse strafrecht kenmerkt zich door een zekere terughoudendheid bij het van toepassing verklaren van de strafwetgeving op gedragingen die voorvallen buiten het Nederlandse grondgebied. Zo zijn in artikel 5, eerste lid, sub 1 Sr slechts enkele delicten te vinden waarbij de strafbaarheid van het gedrag in het land waar het feit werd begaan, niet van belang is. Enkele voorbeelden in dit verband zijn bigamie en mensensmokkel. Ten aanzien van dit laatste delict werd een beroep gedaan op het «extra territoriale karakter van het door ons te bestrijden verschijnsel», omdat het werven, ronselen en bemiddelen bijna steeds in het buitenland plaatsvinden (Kamerstukken II, 1991–1992, 22 735, nr. 3). Voor de overige misdrijven geldt dat het Nederlandse strafrecht van toepassing is op de Nederlander die in het buitenland een strafbaar feit pleegt, mits op dit feit door de wet van het land waar het is begaan, straf is gesteld (artikel 5, eerste lid, sub 2 Sr, waarin het zogenoemde dubbele strafbaarheidsvereiste is neergelegd). Zoals ik bij de beantwoording van eerdere vragen van de vragensteller over dit onderwerp heb aangegeven, zie ik vooralsnog geen aanleiding om dit vereiste van dubbele strafbaarstelling ten aanzien van vrouwenbesnijdenis af te schaffen (Aanhangsel Handelingen nr. 524, vergaderjaar 1999–2000). Als belangrijkste reden voor bet vasthouden aan de voorwaarde van dubbele strafbaarheid wijs ik in dit verband op de omstandigheid dat de mogelijkheden tot vervolging in Nederland mede afhankelijk zijn van de medewerking van de desbetreffende buitenlandse autoriteiten. Hun medewerking is immers van groot belang voor de bewijsgaring. Om die reden verwacht ik niet dat het afschaffen van het vereiste van dubbele strafbaarstelling zal bijdragen aan een effectieve vervolging in Nederland van gevallen van vrouwenbesnijdenis die in een land zijn uitgevoerd waar dit delict niet strafwaardig wordt geacht. Bovendien staat dit vereiste de strafvervolging van ouders die in Nederland hebben meegewerkt aan de besnijdenis van hun dochters in het land van herkomst niet in de weg. Naar mijn mening is het van wezenlijk belang dat in alle landen vrouwenbesnijdenis strafbaar wordt gesteld. De inspanningen van Nederland in internationaal verband zijn mede hierop gericht. </antwoord>
      <noten afkomstig="antwoord"/>
   </antwoorden>
</kvr>
