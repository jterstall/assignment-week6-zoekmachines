<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koser Kaya (D66) aan de ministers van Binnenlandse Zaken en Koninkrijksrelaties en voor Vreemdelingenzaken en Integratie over discriminatie van allochtone agenten bij politiekorpsen. (Ingezonden 24 augustus 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26474
</item>
         <item attribuut="Inhoud">Vragen naar aanleiding van een artikel in NRC Handelsblad van 19 augustus 2006, over discriminatie bij de politie van allochtone medewerkers.</item>
         <item attribuut="Rubriek">Criminaliteit en openbare orde (Politie) Staats- en bestuursrecht (Grondrechten) Welzijn (Minderheden)</item>
         <item attribuut="Trefwoorden">Discriminatie Minderheden Politie</item>
         <item attribuut="Vindplaats">Kamervragen met antwoord 2006-2007, nr. 69, Tweede Kamer</item>
         <item attribuut="Vraagnr_bij_indiening">2050617970</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Vreemdelingenzaken en Integratie (VI)</item>
         <item attribuut="Indiener">
            <persoon partij="D66">Koser Kaya</persoon>
         </item>
         <item attribuut="Datum_reaktie">2006-09-28</item>
         <item attribuut="Datum_indiening">2006-08-24</item>
         <item attribuut="Document-id">KVR26474</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="145" allpagenumbers="145 146 147" vetnummer="2050617970" code="0607tkkvr69" lopendefooter="Tweede Kamer, vergaderjaar 2006–2007, Aanhangsel" filenaam="KVR26474" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="69" onderwerp="" indiendatum="2006-08-24">
         <vrager partij="D66" oorsprong="parlement">Koser Kaya</vrager>
         <vraagt-aan>de ministers van Binnenlandse Zaken en Koninkrijksrelaties en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2006-09-28">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de berichtgeving <voetnoot nummer="1"/>over intimidatie en discriminatie van allochtone agenten in diverse Nederlandse politiekorpsen? </vraag>
      <vraag nummer="2" voetnoot="1">Zijn de berichten <voetnoot nummer="1"/>waar dat diverse korpsleidingen medewerkers van allochtone afkomst discrimineren? Vindt daarnaast ook discriminatie plaats door goed gekwalificeerde allochtone agenten niet in aanmerking te laten komen voor promoties? </vraag>
      <vraag nummer="3">Zijn er landelijke cijfers bekend over dergelijke incidenten? Zo neen, bent u bereid deze cijfers te gaan verzamelen? </vraag>
      <vraag nummer="4">Zijn er in de afgelopen jaren maatregelen genomen die specifiek gericht zijn op de doorstroom van allochtonen naar een leidinggevende functie binnen de politie? Zo ja, welke? Hoe beoordeelt u in dit licht het resultaat van de «groep van 25»? </vraag>
      <vraag nummer="5">Hoe oordeelt u over de stelling dat carrière maken binnen de politie in de praktijk bijna onmogelijk blijkt voor allochtonen? Kunt u aangeven hoe de verhouding ligt tussen het aantal allochtonen en autochtonen dat werkzaam is binnen de politie? Kunt u tevens aangeven hoe deze percentages luiden voor de leidinggevende functies? </vraag>
      <vraag nummer="6">Welke acties gaat u ondernemen om discriminatie bij de politie te voorkomen, en om doorstoom van allochtonen naar hogere functies binnen de politie te stimuleren? </vraag>
      <noten afkomstig="vraag">
         <noot nummer="1" datum="2006-08-19" bron="NRC Handelsblad">NRC Handelsblad, 19 augustus 2006</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Discriminatie is een complexe en gevoelige problematiek. Ik hecht eraan om op basis van gedegen onderzoek hierover te spreken. Klachten moeten gemeld en onderzocht worden. Op basis van onderzoek kunnen vervolgens uitspraken worden gedaan. In de berichtgeving waar u naar verwijst, wordt aangegeven dat discriminatie een probleem zou zijn bij meerdere korpsen. Er zijn mij echter geen rapportages bekend waaruit blijkt dat bij de politie daadwerkelijk structureel gediscrimineerd zou worden door diverse korpsleidingen. Ook ken ik geen onderzoeken waaruit blijkt dat structureel gediscrimineerd wordt door goed gekwalificeerde allochtone agenten niet in aanmerking te laten komen voor promoties. Ik wil hier nog het volgende aan toevoegen. Er zijn de afgelopen jaren veel goede initiatieven genomen door de politie op het terrein van diversiteit en het tegengaan van discriminatie. Ik zou het betreuren als de huidige berichtgeving tot een negatieve beeldvorming over de politie zou leiden bij allochtonen en dat dit allochtonen zou afschrikken om bij de politie te gaan werken. </antwoord>
      <antwoord nummer="3">In de beantwoording van eerdere Kamervragen met kenmerk 2006–0000204411 van 26 juni 2006 ter beantwoording van de vraag van de leden Azough en Özütok (beiden GroenLinks) met het kenmerk 2050614780, ingezonden op 8 juni 2006 heb ik reeds aangegeven dat er geen landelijke cijfers beschikbaar zijn. In de jaarverslagen van de politiekorpsen is het aantal meldingen, klachten en de aard hiervan, weliswaar in abstracte vorm, beschreven vanuit de rapportages van de vertrouwenspersonen. Deze worden echter niet landelijk geregistreerd. Hoewel landelijke cijfers ontbreken, wordt binnenkort wel een aantal onderzoeken rond dit onderwerp afgerond. Zo is in opdracht van het Programma Politie en Wetenschap (Politie Academie) een onderzoek gedaan naar de beleving van het werken bij de politie (zowel positieve als negatieve aspecten) van allochtone politiemensen («Positie en expertise van de allochtone politiemedewerker», Bureau Driessen). De definitieve rapportage van dit onderzoek wordt medio oktober 2006 verwacht. Ook laat het Landelijk Expertise Centrum Diversiteit momenteel een analyse uitvoeren van onder andere in- door- en uitstroom cijfers, uitgesplitst naar allochtonen, vrouwen en mannen. Deze cijfers worden dit najaar verwacht. Verder wordt door de Rutgers-NISSO-groep een onderzoek uitgevoerd naar «Omgangsvormen, werkbeleving en diversiteit bij de Nederlandse Politie anno 2006». Dit is een vervolg op een grootschalig onderzoek naar omgangsvormen, werkbeleving en diversiteit in 2001. Dit onderzoek is nu uitgebreid en zal onder meer dieper ingaan op omgangsvormen en posities van minderheden binnen de politieorganisatie. De resultaten worden in 2007 verwacht. Gezien de omvang van eerder genoemde onderzoeksinspanningen vind ik het niet opportuun om verdergaand onderzoek in te stellen zonder de resultaten van de huidige onderzoeken af te wachten. </antwoord>
      <antwoord nummer="4">De «groep van 25» waarnaar u verwijst maakte deel uit van het Project Politie en Allochtonen begin jaren negentig. Ondanks de goede bedoelingen zijn niet alle initiatieven in het kader van dit project even succesvol gebleken. Momenteel is er sprake van een andere situatie. De aandacht voor werving en selectie van allochtonen is meer ingebed in het reguliere proces. Tevens zijn er op diverse plaatsen voorschakelklassen om allochtonen tijdens de opleiding een grotere kans van slagen te bieden. De doorstroom naar hogere functies blijft een belangrijk aandachtspunt voor zowel de korpsen als het Ministerie van Binnenlandse Zaken en Koninkrijksrelaties. De afgelopen periode zijn er veel goede initiatieven ontplooid op het terrein van doorstroom. In het kader van de Regeling Diversiteitsimpuls Werving en Behoud zijn door individuele korpsen diverse projecten ontwikkeld zoals de projecten «Behoud Allochtone medewerkers», «Doorstroommogelijkheden verbeteren», «Workshop leidinggevende functies vrouwen en Allochtonen», «Begeleiding talentvolle vrouwen en allochtonen» en «Denktank binding politie en allochtonen». Doordat deze projecten worden ontwikkeld door de korpsen zelf, is er veel commitment vanuit de korpsen waardoor de kans op succes groot is. Ook in het referentiekader Diversiteit wordt expliciet aandacht besteed aan de in- en doorstroom van verschillende groepen, zoals het vaststellen van streefcijfers voor de doorstroom van allochtonen en het in dienst hebben van allochtonen in executief leidinggevende functies. Voor 2007 is deze referentie opgenomen in de prestatieafspraken tussen BZK en de korpsen. Hierdoor kan dit ministerie de ontwikkeling nauwlettend volgen. </antwoord>
      <antwoord nummer="5">Zonder de resultaten van de onderzoeken zoals vermeld bij vraag 3, is het niet mogelijk om uitspraken over genoemde stelling te doen. In 2005 is 6,2% van alle medewerkers bij de politie allochtoon. Hoewel ik vind dat dit percentage verder moet stijgen, wil ik u er wel op wijzen dat de politie het ten opzichte van vergelijkbare sectoren, niet slecht doet. Met betrekking tot leidinggevende functies zijn geen landelijke cijfers bekend. Wel is bekend dat in de korpsleidingen (korpschefs en plaatsvervangend korpschefs) slechts twee allochtone medewerkers werkzaam zijn. </antwoord>
      <antwoord nummer="6">Dat mijn collega van Justitie en ik de aanpak van discriminatie belangrijk vinden blijkt onder andere uit het opnemen van het onderwerp discriminatie in de prestatieafspraken voor 2007 met de politie (onderhandelaarsakkoord Landelijk Kader Nederlandse Politie 2007). Hierbij wordt zowel aandacht besteed aan maatregelen om discriminatie binnen het korps tegen te gaan als aan de aanpak van discriminatie daarbuiten. Korpsen moeten daarbij onder andere aan de volgende eisen voldoen: • Het opnemen van het antidiscriminatiebeleid in het korpsjaarplan; • Het bijhouden van een actuele lijst met alle discriminatie incidenten en aangiften; • De implementatie van de Aanwijzing Discriminatie; • De implementatie van de negen randvoorwaarden Discriminatiebestrijding zoals vastgesteld door de Raad van Hoofdcommissarissen op 14 januari 2004; • Het aanstellen van een lid van het Korps Management Team/ Regionaal Management Team als portefeuillehouder Discriminatie en het aanstellen van een regionale contactpersoon Discriminatie; • Het agenderen door de korpsbeheerder van discriminatie in de regionale driehoek. Dat de politie de aanpak van discriminatie zelf hoog op de agenda heeft staan blijkt mede uit het feit dat de onderwerpen diversiteit en discriminatie zijn belegd als portefeuille bij een van de korpschefs binnen de Raad van Hoofdcommissarissen. Daarnaast wil ik u wijzen op het Landelijk Expertise Centrum Diversiteit (LECD). Het LECD voert een groot aantal activiteiten uit op het gebied van werving en selectie, behoud en doorstroom van allochtonen, vrouwen, homoseksuelen en gehandicapten. Er worden verschillende initiatieven ontplooid op het gebied van gewenst gedrag en bejegening en het omgaan met verschillende culturen, zowel inals extern. Voorbeelden zijn een introductieweek voorafgaand aan de opleiding, stage plaatsen voor allochtonen en een workshop voor medewerkers werving en selectie. Ook wordt er gewerkt aan de kwaliteitsverbetering van het instituut vertrouwenspersonen en aan een buddy systeem om medewerkers te ondersteunen bij het vinden van een veilige omgeving in het korps. Tevens wordt thans door het LECD de mogelijkheid onderzocht om een training die ontwikkeld is om vrouwen voor te bereiden op en te begeleiden naar leidinggevende functies uit te breiden naar allochtonen. Ook zijn er verschillende projecten in de korpsen, bijvoorbeeld trainingen in het kader van het tegengaan van discriminatie door de Anne Frank Stichting. Ook het Bureau Landelijke Management Development Politie en Brandweer (BLMD) van het Ministerie van BZK heeft aandacht voor dit onderwerp. Hoewel doorstroom t/m schaal 14 en voordrachten voor toelating tot hogere functies, dus ook leidinggevende functies, een zaak van elk korps afzonderlijk is, bespreken de consultants van BLMD elk halfjaar met iedere korpschef hoe deze dit beleid invult. Ik zal op basis van de uitkomsten van de verschillende onderzoeken die momenteel worden uitgevoerd, bepalen welke aanvullende activiteiten op het terrein van discriminatie en doorstroom van allochtonen naar hogere functies binnen de politie nodig zijn. </antwoord>
      <noten afkomstig="antwoord"/>
   </antwoorden>
</kvr>
