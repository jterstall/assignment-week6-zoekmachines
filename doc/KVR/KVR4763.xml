<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Sipkes en Rabbae (beiden GroenLinks) over oud-studenten in Suriname met studieschulden. (Ingezonden 17 februari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4763
</item>
         <item attribuut="Inhoud">Vragen dienen ter aanvulling van de eerdere vragen terzake van de leden Roethof en Bakker (Aanhangsel van de Handelingen 1996-1997, nr. 784).</item>
         <item attribuut="Rubriek">Hoger onderwijs (Studiefinanciering)</item>
         <item attribuut="Trefwoorden">Studiekosten Suriname</item>
         <item attribuut="Vindplaats">Kamervragen met antwoord 1996-1997, nr. 1070, Tweede Kamer</item>
         <item attribuut="Afkomstig_van">Onderwijs en Wetenschappen (OW) Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Sipkes</persoon>
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1997-04-17</item>
         <item attribuut="Datum_indiening">1997-02-17</item>
         <item attribuut="Document-id">KVR4763</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2185" allpagenumbers="2185 2186" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1070" onderwerp="" indiendatum="1997-02-17">
         <vrager partij="GroenLinks" oorsprong="parlement">Sipkes</vrager>
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="17 april 1997). Zie ook Aanhangsel Handelingen nr. 862, vergaderjaar 1996–1997">
         <antwoorder functie="minister" ministerie="Ontwikkelingssamenwerking">Pronk</antwoorder>
         <mede-antwoorder>de minister van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u benaderd door de Stichting Overleg Hoger Kader <voetnoot nummer="1"/>over het feit, dat onlangs aanmaningen tot terugbetaling van in het verleden in Nederland aangegane studieleningen zijn verzonden naar in Suriname woonachtige ex-studenten aan Nederlandse instellingen voor hoger onderwijs? </vraag>
      <vraag nummer="2">Kunt u aangeven hoeveel Surinaamse ingezetenen kampen met het probleem, dat zij deze studieschulden nu niet kunnen aflossen gezien hun huidige inkomenssituatie, die het gevolg is van de economische malaise van de afgelopen jaren in Suriname? </vraag>
      <vraag nummer="3">Erkent u dat het, gezien het huidige welvaartsniveau in Suriname, onwaarschijnlijk is dat de betrokken personen binnen afzienbare termijn in staat zullen zijn hun studieschulden af te betalen? </vraag>
      <vraag nummer="4">Bent u bereid te onderzoeken of het mogelijk is een aan de sociaal-economische situatie in Suriname aangepaste aflossingsregeling voor de genoemde studieschulden te treffen? Zo ja, aan welke oplossing denkt u hierbij? Zo nee, waarom niet? </vraag>
      <vraag nummer="5">Wilt u zich ervoor inspannen, dat in afwachting van een definitieve regeling, de betrokkenen in Suriname met enige coulantie zullen worden tegemoet getreden, met name op het punt van het personenverkeer met Nederland en het toenemen van de schuld in geval van rentedragende leningen? </vraag>
      <noten afkomstig="vraag">
         <noot nummer="1">De Stichting Overleg Hoger Kader, gevestigd te Paramaribo, behartigt de belangen van hoger opgeleid personeel in Suriname</noot>
      </noten>
   </vragen>
   <toelichting>Deze vragen dienen ter aanvulling op de eerdere vragen terzake van de leden Roethof en Bakker, ingezonden 7 februari 1997. </toelichting>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Het aantal Surinaamse ingezetenen – oud-studenten – met achterstallige studieschulden bedraagt thans 343. In september 1996 heeft de Informatie Beheer Groep deze groep aangemaand de schuld af te lossen en aangegeven dat de schuld zou worden overgedragen aan een incassobureau indien de schuld niet werd voldaan. Hierop hebben ca. 60 debiteuren laten weten niet in staat te zijn de schuld direct af te lossen. De overige debiteuren hebben niet gereageerd. Uiteindelijk is de schuld van alle betrokkenen overgedragen aan een internationaal incassobureau. Door de vertegenwoordiger in Suriname van dit incassobureau is met enkele tientallen debiteuren inmiddels een betalingsregeling overeengekomen. Naar verwachting zal door deze vertegenwoordiger in de komende maanden met nog een aanzienlijk aantal debiteuren een betalingsregeling worden getroffen. Tegen de debiteuren met wie geen betalingsregeling kan worden overeengekomen zullen rechtsmaatregelen worden getroffen. Dit is door de vertegenwoordiger van het incassobureau aan alle 343 debiteuren meegedeeld in een brief, 10 januari 1997. Een betalingsregeling bestaat eruit dat de debiteur met de vertegenwoordiger van het incassobureau afspreekt om maandelijks (in sommige gevallen wekelijks) een bedrag te betalen. De hoogte van de termijnen wordt bepaald op basis van de individuele financiële situatie van betrokkenen en verschilt dus van debiteur tot debiteur. De aflossing van de schulden zal op deze wijze binnen een voor de betrokken partijen aanvaardbare termijn kunnen plaatsvinden. </antwoord>
      <antwoord nummer="4">De economische situatie in Suriname heeft invloed op de individuele financiële situatie van de betrokken debiteuren. De individuele financiële situatie bepaalt uiteindelijk de mate waarin een debiteur in staat is om zijn of haar studieschuld af te lossen. Bij het treffen van betalingsregelingen met de betrokken debiteuren wordt, zoals hierboven beschreven, rekening gehouden met de financiële situatie van iedere afzonderlijke debiteur. Op deze wijze worden de individuele regelingen aangepast aan de economische situatie in Suriname. </antwoord>
      <antwoord nummer="5">Op grond van artikel 22b van de Paspoortwet kunnen personen die een achterstallige schuld aan de staat hebben, worden opgenomen in het zgn. Register Paspoortsignaleringen. Dit houdt in dat, wanneer betrokkene verzoekt om verstrekking van een nieuw paspoort, paspoortmaatregelen kunnen worden getroffen. De instantie die de inning van een schuld verzorgt kan een verzoek tot opname in het Register Paspoortsignaleringen richten aan de Minister van Binnenlandse Zaken. Alleen indien een debiteur door de vertegenwoordiger in Suriname van het incassobureau dat in opdracht van de Informatie Beheer Groep de inning van de schulden verzorgt, in het geheel niet kan worden bereikt en de schuld meer dan NLG 1000 bedraagt, beslist de Minister van Binnenlandse Zaken na een verzoek hiertoe van de Informatie Beheer Groep over opname in het Register Paspoortsignaleringen. Nagenoeg alle debiteuren blijken bereikbaar te zijn. Tot op heden zijn 10 personen opgenomen in het Register Paspoortsignaleringen. Bovengenoemde studieschulden zijn opgebouwd uit ontvangen renteloze voorschotten. Vanaf het moment dat de schuld achterstallig is geworden – dit is voor de meeste betrokken debiteuren geweest tussen 1977 en 1982 – is wettelijke rente bijgeteld over de achterstallige termijnen. Dit is voor het achterstallig worden van de schuld aan de betrokken debiteuren meegedeeld. Op grond van het bovenstaande wordt het niet noodzakelijk geacht de gehanteerde werkwijze aan te passen. </antwoord>
      <noten afkomstig="antwoord"/>
   </antwoorden>
</kvr>
