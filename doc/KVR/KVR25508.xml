<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de staatssecretaris van Verkeer en Waterstaat over de BOA-bevoegdheid bij de NS. (Ingezonden 11 april 2006); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25508
</item>
         <item attribuut="Inhoud">Vragen over de gewijzigde BOA-bevoegdheden voor het openbaar vervoer per 1 januari 2007 en de consequenties hiervan voor de NS. Alle hoofdconducteurs zouden een aanvullende opleiding moeten volgen. NS had eerder besloten hiervan af te zien, maar lijkt nu toch de BOA-bevoegdheid van de hoofdconducteurs te willen handhaven.</item>
         <item attribuut="Rubriek">Criminaliteit en openbare orde (Bijzondere opsporings- en inspectiediensten) Criminaliteit en openbare orde (Politie) Verkeer, vervoer en waterstaat (Spoorwegen)</item>
         <item attribuut="Trefwoorden">Opsporingsambtenaren Politie Spoorwegen</item>
         <item attribuut="Vindplaats">Kamervragen met antwoord 2005-2006, nr. 1389, Tweede Kamer</item>
         <item attribuut="Vraagnr_bij_indiening">2050611480</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2006-05-02</item>
         <item attribuut="Datum_indiening">2006-04-11</item>
         <item attribuut="Document-id">KVR25508</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2959" allpagenumbers="2959 2960 2961" vetnummer="2050611480" code="0506tkkvr1389" lopendefooter="Tweede Kamer, vergaderjaar 2005–2006, Aanhangsel" filenaam="KVR25508" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1389" onderwerp="" indiendatum="2006-04-11">
         <vrager partij="SP" oorsprong="parlement">Gerkens</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-05-2">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Wat is uw mening over de bevinding van FNV Bondgenoten dat 90% van het treinpersoneel vindt dat servicetaken en de taken van een bijzonder opsporingsambtenaar (BOA), zoals dat nu het geval is, uitstekend met elkaar te combineren zijn op de trein? <voetnoot nummer="1"/>
      </vraag>
      <vraag nummer="2" voetnoot="1">Wat is uw mening over de bevinding van FNV Bondgenoten <voetnoot nummer="1"/>dat 88% van het treinpersoneel vindt dat het splitsen van taken negatieve gevolgen zal hebben voor de sociale veiligheid in de trein? </vraag>
      <vraag nummer="3">Kunt u aangeven waarom de BOA-bevoegdheden voor het openbaar vervoer veranderen en waarom de NS zich hierdoor gedwongen ziet om de taken van de conducteurs te wijzigen? </vraag>
      <vraag nummer="4">Wat is uw mening over het feit dat de directie van de NS aan de Ondernemingsraad schrijft in de adviesaanvraag van 7 maart jl. dat de overheid zwaardere eisen stelt aan het BOA-schap in het openbaar vervoer en dat de ontheffing voor NS van de opleiding geweldsbevoegdheid niet meer verlengd wordt? Is deze informatie waar? </vraag>
      <vraag nummer="5">Is het waar dat dit zou betekenen dat de NS per 1 januari 2007 alle BOA’s (3800 hoofdconducteurs) zou moeten hebben opgeleid voor de BOA-openbaar vervoer (BOA-OV)? Kunt u uw antwoord toelichten? </vraag>
      <vraag nummer="6">Is het waar dat als een hoofdconducteur deze opleiding per 1 januari 2007 niet met goed gevolg heeft afgelegd zijn BOA-schap automatisch vervalt, zoals de directie van de NS in eerdergenoemde advies aanvraag schrijft? </vraag>
      <vraag nummer="7">Is het mogelijk om de NS nog een jaar uitstel te geven van deze verplichting zodat de NS in staat gesteld wordt om alsnog alle hoofdconducteurs op te leiden tot BOA-OV? </vraag>
      <vraag nummer="8">Is het waar dat de NS steeds meer geacht wordt om zelf de sociale veiligheid rondom het spoor te handhaven? Is het waar dat de politie zich steeds verder terugtrekt? Zo ja, wat houdt dit in? Is het waar dat ook de assistentieverlening aan de hoofdconducteur door de politie steeds verder afneemt? Wat is uw mening hierover? </vraag>
      <vraag nummer="9">Is met u afgesproken dat de NS alsnog besloten heeft de BOA-bevoegheid van de hoofdconducteurs te handhaven? Waarom kan dit nu opeens wel? Kunt u uw antwoord toelichten? </vraag>
      <vraag nummer="10">Is het waar dat er voor de conducteur op de trein een uitzondering wordt gemaakt wat betreft de afspraken over de BOA-OV? Zo ja, kunt u deze uitzondering toelichten? </vraag>
      <vraag nummer="11">Wordt de BOA-OV, gelet op het feit dat het Besluit buitengewoon opsporingsambtenaar NS Groep 2003, van de minister van Justitie van 26 februari 2003 strekkende tot aanwijzing van buitengewoon opsporingsambtenaren bij de NS Groep N.V. op 1 maart 2007 vervalt, in het daaropvolgende nieuwe besluit verwerkt? Bent u bereid de Kamer hierbij te betrekken? Zo ja, welke maatregelen gaat u nemen? Zo neen, waarom niet? </vraag>
      <vraag nummer="12">Deelt u de opvatting dat de hoofdconducteur gedurende de tijd dat hij nog niet beschikt over de aanvullenden opleiding , gewoon als BOA kan optreden? </vraag>
      <noten afkomstig="vraag">
         <noot nummer="2"/>
         <noot nummer="1">Uitkomsten resultaten enquête FNV Bondgenoten</noot>
         <noot nummer="2">De huidige BOA en de BOA-OV zijn inhoudelijk niet identiek. De BOA-OV is ruimer</noot>
      </noten>
   </vragen>
   <antwoorden aantal="12">
      <antwoord nummer="1">In het mondelinge vragenuurtje van 14 maart 2006 zijn door het lid Gerkens vragen gesteld over de BOA-bevoegdheden bij NS. In reactie daarop heb ik aangegeven dat door mij met de NS in het vervoerplan afspraken worden gemaakt over de sociale veiligheid. Mijn verantwoordelijkheid is het om NS aan deze gemaakte afspraken te houden. NS is zelf verantwoordelijk voor de uitvoering van die afspraken De wijze waarop NS die afspraken wil uitvoeren, is een kwestie van interne NS-bedrijfsvoering. Discussie over een dergelijk voornemen hoort primair plaats te vinden tussen werkgever en werknemers. Dat personeel, bonden alsmede de reizigersorganisaties hun mening over de plannen van NS kenbaar maken en daarover de discussie aangaan, is derhalve logisch. De bevindingen van FNV Bondgenoten zullen ongetwijfeld in deze discussie worden betrokken en gezien bovengeschetste verantwoordelijkheid wil ik daarover geen oordeel uitspreken. Naar ik overigens heb begrepen heeft NS haar interne voornemen inmiddels, op basis van het interne overleg, aangepast. Het aangepaste voorstel dat nog onderwerp is van intern overleg, impliceert dat alle conducteurs de BOA-bevoegdheid zullen behouden, waarbij de opleiding en toekenning van de geweldsbevoegdheid zal worden beperkt tot een groep van ongeveer 650 fte. </antwoord>
      <antwoord nummer="2">Zie mijn antwoord op vraag 1. </antwoord>
      <antwoord nummer="3">Wat betreft bevoegdheden is er sprake van de BOA-bevoegdheid en daarnaast van een aanvullende geweldsbevoegdheid. De BOA-bevoegdheid wijzigt niet, ook de introductie van de BOA-OV (zie het antwoord op vraag 5) heeft geen invloed op deze bevoegdheid. Voor wat betreft de geweldsbevoegdheid geldt het volgende. Aan deze bevoegdheid, die gebaseerd is op de akte van opsporingsbevoegdheid, worden op basis van de Regeling Toetsing Geweldbeheersing Buitengewoon opsporingsambtenaar (RTGB) bekwaamheidseisen gesteld. Deze bekwaamheidseisen zijn vanaf 1 januari 2002 van toepassing voor BOA’s die geweldsmiddelen dragen en vanaf 1 januari 2006 zijn deze bekwaamheidseisen uitgebreid in die zin dat ook BOA’s die geen geweldsmiddelen dragen, maar wel de bevoegdheid hebben om geweld te gebruiken of een veiligheidsfouillering uit te voeren (de politiebevoegdheden ex artikel 8, eerste en derde lid, van de Politiewet 1993), aan de RTGB moeten voldoen. Bij NS hebben alle BOA’s de geweldsbevoegdheid. Aan NS is door de minister van Justitie en in overleg met NS, een ontheffing van de bekwaamheidseisen verleend tot 1 januari 2007 om NS de gelegenheid te geven het grote aantal BOA’s dat bij NS werkzaam is te kunnen opleiden en toetsen. De feitelijke verandering per 1 januari 2007 betreft het aflopen van deze ontheffing. Het is aan NS om te beslissen hoe ze met dit gegeven willen omgaan. </antwoord>
      <antwoord nummer="4">Zie mijn antwoord op vraag 3. Ten aanzien van verlenging van de ontheffing van de RTGB merk ik op dat de minister van Justitie geen verzoek van NS heeft ontvangen om deze ontheffing te verlengen. Ik teken daarbij aan dat NS in vergelijking met andere RTGB-plichtigen reeds ruimhartig is tegemoet getreden en dat eventuele argumenten voor verlenging van de ontheffing moeten worden afgewogen tegen de wenselijkheid dat BOA’s die geweld mogen gebruiken optimaal moeten zijn opgeleid. </antwoord>
      <antwoord nummer="5">Neen, dit is onjuist. De introductie van de BOA-OV vergt geen aparte heropleiding van de bestaande BOA’s. De BOA-bevoegdheid dient voor alle BOA’s eens in de vijf jaar geactualiseerd te worden ter verlenging van de akte van opsporingsbevoegdheid. Voor deze actualisatie moet de BOA een aanvullende opleiding volgen en deze met goed gevolg afronden. Deze aanvullende opleiding zal vanaf nu de – meer op maat gesneden – BOA-OV-opleiding zijn in plaats van de algemene BOA-opleiding. De BOA-OV-opleiding kent daarnaast een module voor nieuw op te leiden personeel dat nog niet over een BOA-bevoegdheid beschikt. De BOA-OV-opleiding is als onderdeel van het Aanvalsplan Sociale Veiligheid Openbaar Vervoer, samen met de vervoerbedrijven ontwikkeld, om te zorgen dat het controlerend personeel zo optimaal en gericht mogelijk wordt opgeleid. De geweldsbevoegdheid is een aanvullende bevoegdheid die wordt getoetst op basis van de RTGB. Ook deze bevoegdheid vereist regelmatige actualisatie. Als een BOA niet (meer) voldoet aan de bekwaamheidseisen van de RTGB, vervalt de bevoegdheid om geweld te gebruiken; de BOA-bevoegdheid blijft bestaan. De geweldsbevoegdheid staat los van het feit of het een gewone BOA of een BOA-OV betreft. Het is een aanvullende bevoegdheid met aanvullende opleidingseisen. </antwoord>
      <antwoord nummer="6">Neen, alleen de geweldsbevoegdheid vervalt. Ik verwijs naar mijn antwoord op de vragen 3 en 5. </antwoord>
      <antwoord nummer="7">Zie mijn antwoord op vraag 4. </antwoord>
      <antwoord nummer="8">De verantwoordelijkheid voor de sociale veiligheid berust in eerste aanleg bij de vervoerder(s). Een spoorwegvervoerder en dus ook NS is primair verantwoordelijk om de veiligheid op basis van de Wet Personenvervoer 2000 te handhaven. Als de aard en/of omvang van een ordeverstoring de bevoegdheden van de vervoerder te boven gaat, zal de (spoorweg)politie ondersteuning bieden. Het Nationaal Veiligheidsarrangement spoorvervoer biedt daarvoor de basis. NS heeft volgens de interne voorstellen, het plan om de invulling van haar eigen taken op een andere wijze te organiseren en daarvoor naast de conducteurs, aparte veiligheidsteams in te zetten. De positieve ervaringen met dit soort teams tijdens de introductie van de het nieuwe beleid inzake zwartrijden zijn, naar ik van NS heb begrepen, mede aanleiding hiervoor. Het impliceert geenszins dat de (spoorweg)politie zich terugtrekt en minder inzet pleegt. De assistentieverlening aan conducteurs blijft ook in de toekomst een belangrijke prioriteit. In regelmatig overleg van het KLPD/Dienst Spoorwegpolitie met de NS worden inzet en verwachtingen afgestemd, waarbij verbetering van de sociale veiligheid centraal staat. Daarbij lijkt het mogelijk dat NS meer van de wat eenvoudiger zaken (bijvoorbeeld overtreding rookverbod, niet willen legitimeren) met de beoogde teaminzet zonder assistentie kan oplossen, waardoor de inzet van de spoorwegpolitie deels kan worden verlegd naar meer structurele zaken, zoals de aanpak op risicolijnen (bijvoorbeeld de teaminzet op de Beneluxlijn). </antwoord>
      <antwoord nummer="9">Er zijn geen afspraken met mij gemaakt. Zoals bij het antwoord op vraag 1 is gemeld, heeft NS het betreffende voorstel inmiddels aangepast en zal de BOA-bevoegdheid voor de conducteurs worden gehandhaafd. </antwoord>
      <antwoord nummer="10">Neen, er wordt geen uitzondering gemaakt voor de conducteur op de trein. Zie tevens het antwoord op de vragen 3 en 5. </antwoord>
      <antwoord nummer="11">De BOA-OV-opleiding is bij besluit van 12 december 2005 van de minister van Justitie reeds verwerkt in het Besluit buitengewoon opsporingsambtenaar NS-Groep. Hetzelfde is het geval voor de BOA-OV-opleiding bij alle andere OV-bedrijven. </antwoord>
      <antwoord nummer="12">Ja, zie tevens mijn antwoorden op de vragen 3 en 5. </antwoord>
      <noten afkomstig="antwoord"/>
   </antwoorden>
</kvr>
