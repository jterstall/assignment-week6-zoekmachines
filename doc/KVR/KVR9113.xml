<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Voûte-Droste (VVD) aan de minister van Financiën over analistenrapporten. (Ingezonden 26 februari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9113
</item>
         <item attribuut="Inhoud">Betreft de wijziging van de Wet toezicht effectenverkeer per 1 januari 1999 inzake strafbaarheid van het verspreiden van analistenrapporten.</item>
         <item attribuut="Rubriek">Criminaliteit en openbare orde (Fraude) Geld (Beleggingen)</item>
         <item attribuut="Trefwoorden">Effectenhandel Fraude</item>
         <item attribuut="Vindplaats">Kamervragen met antwoord 1998-1999, nr. 1143, Tweede Kamer</item>
         <item attribuut="Vraagnr_bij_indiening">2989908540</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="VVD">Voûte-Droste</persoon>
         </item>
         <item attribuut="Datum_reaktie">1999-04-09</item>
         <item attribuut="Datum_indiening">1999-02-26</item>
         <item attribuut="Document-id">KVR9113</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2341" allpagenumbers="2341 2342" vetnummer="2989908540" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9113" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1143" onderwerp="" indiendatum="1999-02-26">
         <vrager partij="VVD" oorsprong="parlement">Voûte-Droste</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="9 april 1999), zie ook Aanhangsel Handelingen nr. 1014, vergaderjaar 1998–1999">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Is het verspreiden van analistenrapporten in beperkte kring op grond van de wijziging van de wet toezicht effectenverkeer, die per 1 januari 1999 is ingegaan, strafbaar? <voetnoot nummer="1"/>
      </vraag>
      <vraag nummer="2">Is het handelen op grond van informatie uit de zogenaamde analistenrapporten ook strafbaar op grond van dezelfde wetswijziging? </vraag>
      <vraag nummer="3">Welke maatregelen acht u nodig om deze onduidelijkheid op te heffen? </vraag>
      <noten afkomstig="vraag">
         <noot nummer="1" datum="1999-01-30" bron="«Banken moeten voorzichtig zijn met analistenrapporten» Het Financieel Dagblad, 16 februari jl. en  Het Financieel Dagblad" titel="Gebruik van beursanalyse is strafbaar">«Banken moeten voorzichtig zijn met analistenrapporten» Het Financieel Dagblad, 16 februari jl. en «Gebruik van beursanalyse is strafbaar» Het Financieel Dagblad, 30 januari 1999</noot>
      </noten>
   </vragen>
   <antwoorden aantal="2">
      <antwoord nummer="1 en 2" voetnoot="1">De vragen hebben betrekking op de interpretatie van artikel 46, tweede lid, van de Wet toezicht effectenverkeer 1995 (hierna: Wte 1995). Hoewel het vanzelfsprekend uiteindelijk aan de onafhankelijke rechter is om zich over de interpretatie van deze wettelijke regels een oordeel te vormen, kan niettemin het volgende worden opgemerkt. In artikel 46, tweede lid, van de Wte 1995 is als definitie van voorwetenschap opgenomen: «Voorwetenschap is bekendheid met een bijzonderheid omtrent de rechtspersoon, vennootschap of instelling, waarop de effecten betrekking hebben of omtrent de handel in de effecten: a. die niet openbaar is gemaakt; en b. waarvan openbaarmaking, naar redelijkerwijs is te verwachten, invloed zou kunnen hebben op de koers van de effecten, ongeacht de richting van de koers.» In deze definitie wordt een onderscheid gemaakt tussen enerzijds «een bijzonderheid omtrent de rechtspersoon, vennootschap of instelling, waarop de effecten betrekking hebben» en anderzijds «een bijzonderheid omtrent de handel in effecten». Hieronder zal ik op beide aspecten afzonderlijk ingaan. Indien een analistenrapport is gebaseerd op niet-openbare informatie over de rechtspersoon, vennootschap of instelling, dan bevat het analistenrapport in dit geval voorwetenschap, mits de openbaarmaking van deze informatie, naar redelijkerwijs is te verwachten, invloed zou kunnen hebben op de koers van de effecten. De beperkte verspreiding van deze informatie door middel van het rapport is dan niet toegestaan. De verspreiding van het rapport is in dat geval strafbaar vanwege het geven van een tip als bedoeld in artikel 46a, eerste lid, van de Wte 1995. Ook het verrichten van effectentransacties indien men beschikt over deze niet-openbare informatie is dan verboden. Indien uitsluitend openbare informatie met betrekking tot de rechtspersoon, vennootschap of instelling wordt gebruikt bij de samenstelling van het analistenrapport, is er geen sprake van een bijzonderheid omtrent de rechtspersoon, vennootschap of instelling als bedoeld in artikel 46, tweede lid, van de Wte 1995. De omstandigheid dat deze informatie als koersgevoelig zou kunnen worden bestempeld doet in dat geval niet terzake. Er heeft bij de wijziging van de Wte 1995 per 1 januari 1999 in dit opzicht geen verandering plaatsgevonden in de definitie van voorwetenschap en derhalve is deze conclusie nu niet anders dan onder de «oude» wet. In de nota naar aanleiding van het verslag <voetnoot nummer="1"/>wordt expliciet gesteld dat een analyse op basis van concrete (openbaar gemaakte) feiten geen voorwetenschap is in de zin van de wet. De bijzonderheid kan niets anders zijn dan een concreet feit. De bijzonderheid kan bijvoorbeeld niet worden gevormd door een op pure speculatie gebaseerde verwachting. In de regel zal in het geval van een analistenrapport geen sprake zijn van bekendheid met «een bijzonderheid omtrent de handel» indien uitsluitend gebruik wordt gemaakt van openbare informatie. Dat het rapport analyses en bewerkingen bevat van deze informatie, die ertoe bijdragen dat de gebruiker van het rapport meer inzicht krijgt in de positie en vooruitzichten van de betrokken rechtspersoon, vennootschap of instelling en op grond van dit betere inzicht beleggingsbeslissingen kan nemen, doet niet af aan het feit dat er geen sprake is van nieuwe concrete feiten. Hetzelfde geldt niet noodzakelijkerwijs voor de conclusies of aanbevelingen die het rapport aan de analyses verbindt, namelijk in de situatie waarin aan die conclusies of aanbevelingen, gelet op hun aard en strekking, een zelfstandige betekenis moet worden toegekend. In dit laatste geval kan niet worden uitgesloten dat de rechter onder omstandigheden zou kunnen concluderen dat de conclusies of aanbevelingen opgenomen in een analistenrapport een bijzonderheid omtrent de (toekomstige) handel in effecten kunnen vormen, daar tussen het beschikbaar komen van het rapport en de daaruit voortvloeiende (toekomstige) handel een rechtstreeks en voorspelbaar verband kan bestaan. Van een bijzonderheid omtrent de handel kan sprake zijn als naar het oordeel van de rechter in voldoende mate vaststaat dat het advies tot transacties zal leiden, bijvoorbeeld indien bepaalde beleggers zich bij voorbaat hebben verbonden transacties overeenkomstig de in het rapport gegeven adviezen te zullen verrichten en dit feit bekend is bij de samensteller(-s) van het analistenrapport, dan wel bij de ontvanger(-s) in een beperkte kring van dit rapport. Als bovendien redelijkerwijs is te verwachten dat openbaarmaking van deze bijzonderheid tot een zodanig groot handelsvolume zal leiden dat daardoor een koersbeweging zou kunnen optreden, dan kan er sprake zijn van voorwetenschap in de zin van artikel 46, tweede lid, van de Wte 1995. Of dit in een concreet geval ook de conclusie van de rechter zal zijn, hangt in sterke mate af van diens waardering van de omstandigheden van het geval. Daarover kan dan ook niet in algemene zin een uitspraak worden gedaan, behalve dat niet aannemelijk is dat de aanwezigheid van de geschetste voorwaarden eenvoudig kan worden aangetoond. De rechter dient van oordeel te zijn dat het hierboven gestelde complex van feiten voldoet aan alle bestanddelen van de verbodsbepaling. Als de rechter in dit geval voorwetenschap aanwezig zou achten, valt het in beperkte kring verspreiden van de in het rapport vervatte conclusies onder het verbod op het «geven van een tip» in de zin van artikel 46a, eerste lid, van de Wte 1995. Het is de ontvangers van het rapport dan tevens verboden om te handelen. </antwoord>
      <antwoord nummer="3">Zoals uit het voorgaande blijkt ben ik van mening dat het niet nodig is om nadere maatregelen te treffen. </antwoord>
      <noten afkomstig="antwoord"/>
   </antwoorden>
</kvr>
