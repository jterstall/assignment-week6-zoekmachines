<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Middel (PvdA), Van Blerck-Woerdman (VVD) en Marijnissen (SP) aan de minister van Volksgezondheid, Welzijn en Sport over separatie van een psychiatrische patiënte. (Ingezonden 17 september 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8092
</item>
         <item attribuut="Inhoud">Vragen betreffen het onderzoek betreffende een separatie van een patiënte in de psychiatrische instelling 'Het Hooghuys' in Etten Leur.</item>
         <item attribuut="Rubriek">Gezondheidszorg (Patiënten) Gezondheidszorg (Zorginstellingen) Welzijn (Geestelijk gehandicapten)</item>
         <item attribuut="Trefwoorden">Patiënten Psychiatrische ziekenhuizen Geestelijke gezondheidszorg</item>
         <item attribuut="Vindplaats">Kamervragen met antwoord 1998-1999, nr. 252, Tweede Kamer</item>
         <item attribuut="Vraagnr_bij_indiening">2989900300</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Middel</persoon>
            <persoon partij="VVD">Van Blerck-Woerdman</persoon>
            <persoon partij="SP">Marijnissen</persoon>
         </item>
         <item attribuut="Datum_reaktie">1998-10-30</item>
         <item attribuut="Datum_indiening">1998-09-17</item>
         <item attribuut="Document-id">KVR8092</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="511" allpagenumbers="511 512" vetnummer="2989900300" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8092" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="252" onderwerp="" indiendatum="1998-09-17">
         <vrager partij="PvdA" oorsprong="parlement">Middel</vrager>
         <vrager partij="VVD" oorsprong="parlement">Van Blerck-Woerdman</vrager>
         <vrager partij="SP" oorsprong="parlement">Marijnissen</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="30 oktober 1998), zie ook Aanhangsel Handelingen nr. 120, Vergaderjaar 1998–1999">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich uw antwoorden op vragen van de leden Van Blerck-Woerdman, Middel en Marijnissen inzake een separatie van een patiënte in de psychiatrische instelling «Het Hooghuys» in Etten Leur? <voetnoot nummer="1"/>
      </vraag>
      <vraag nummer="2">Acht u het logisch en vertrouwenwekkend dat de Inspectie voor de Gezondheidszorg op basis van de motivering van «Het Hooghuys», het verslag van de second opinion en de mededeling dat de behandeling van de patiënte plaatsvond de conclusie trekt dat patiënte niet naakt gesepareerd is en vervolgens naar aanleiding van Kamervragen en uw verzoek om nader onderzoek pas tot de juiste conclusie komt dat patiënte wel degelijk naakt gesepareerd is? </vraag>
      <vraag nummer="3">Waaruit heeft, in het nader onderzoek van de Inspectie voor de Gezondheidszorg, het contact met medewerkers van de instelling, met de patiëntenvertrouwenspersoon, met de afvaardiging van de cliëntenraad en met de eerste geneeskundige en de directie precies bestaan? Is er ook contact geweest tussen de Inspectie en de cliënte of de familie van de cliënte? </vraag>
      <vraag nummer="4">Is het mogelijk het rapport van de Inspectie in te zien? </vraag>
      <vraag nummer="5">Bent u nog steeds van mening dat de Inspectie voor de Gezondheidszorg adequaat en actief heeft gehandeld, zowel tijdens de behandeling van patiënte in «Het Hooghuys» als ten aanzien van het onderzoek achteraf? </vraag>
      <vraag nummer="6">Bent u van mening dat er geen enkele aanleiding is te veronderstellen dat separatie onder vergelijkbare omstandigheden plaatsvindt in «Het Hooghuys» of in andere psychiatrische instellingen in Nederland? </vraag>
      <noten afkomstig="vraag">
         <noot nummer="1" documenttype="Kamervragen">Aanhangsel Handelingen, 838, Vergaderjaar 1997–1998.</noot>
      </noten>
   </vragen>
   <antwoorden aantal="4">
      <antwoord nummer="1">Uiteraard. </antwoord>
      <antwoord nummer="2, 3 en 5" voetnoot="1">Het naakt separeren van de patiënte kwam pas aan de orde nadat de patiënte was overgeplaatst. Er was daarvoor dus geen sprake van dat de Inspectie geconcludeerd zou hebben dat de patiënte al dan niet naakt gesepareerd was. De Inspectie heeft toen getracht een behandeling die dreigde vast te lopen, met ernstig nadeel voor de patiënte, in het goede spoor te krijgen. Klachten over de behandeling in Het Hooghuys uitte de patiënte pas achteraf. Ook toen pas kwam aan de orde dat zij naakt gesepareerd was. Overigens zij hier vermeld dat de Inspectie op grond van artikel 38, vijfde lid, van de wet Bopz dwangbehandeling pas achteraf dient te toetsen. Aangezien de klachten van patiënte inmiddels onderwerp waren van een gerechtelijke procedure kon het vervolgonderzoek van de Inspectie, dat eind april 1998 was afgerond, alleen toegespitst worden op de kwaliteit van de zorg geleverd door Het Hooghuys, met de nadruk op de wijze waarop aldaar separatie werd toegepast. Daarbij is gebruik gemaakt van de volgende stukken: de meldingen aan de Inspectie, de rapportage van de Inspectie over het toezicht in het kader van de wet Bopz in deze casus, beleidsdocumenten en protocollen van Het Hooghuys, en het dossier van de patiënte. Er zijn gesprekken gevoerd met leidinggevenden en zorgverlenende medewerkers van Het Hooghuys, met de patiëntenvertrouwenspersoon en een afvaardiging van de cliëntenraad. Alle feiten overziend heeft de Inspectie voor de Gezondheidszorg adequaat en actief opgetreden. Zie tevens het antwoord op de vragen 3 en 4 van de leden Van Blerck-Woerdman, Middel en Marijnissen. <voetnoot nummer="1"/>
      </antwoord>
      <antwoord nummer="4">Er van uitgaande dat hiermee bedoeld wordt het rapport van de Inspectie aan de Kamer te doen inzien, deel ik u mee dat het rapport desgewenst ter vertrouwelijke kennisneming aan u kan worden toegezonden. </antwoord>
      <antwoord nummer="6">Naakt separeren komt slechts voor in zeer uitzonderlijke situaties. Bij de toetsing door de Inspectie is gebleken dat deze situatie inderdaad zeer uitzonderlijk was. De rechter die de klacht van de patiënte heeft beoordeeld was eveneens van mening dat het naakt separeren gezien de ernst van de situatie (pogingen tot automutileren en verwurgen met kleding en beddengoed en ook met het scheurlinnen) niet buiten-proportioneel was. Onder extreme omstandigheden kan het in het belang van de patiënt zijn dat deze naakt gesepareerd wordt. In het onderhavige geval was sprake van extreme omstandigheden. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1324">Aanhangsel Handelingen, nr. 1324, Vergaderjaar 1997–1998.</noot>
      </noten>
   </antwoorden>
</kvr>
