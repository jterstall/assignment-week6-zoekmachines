<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van de leden Vermeij en Samsom (beiden PvdA) aan de ministers
van Financiën, van Economische Zaken en van Volkshuisvesting, Ruimtelijke
Ordening en Milieubeheer over de voorgenomen bouw van een schakel- en
transformatiestation nabij Wateringse Veld in Den Haag. (Ingezonden 25 maart
2008); Antwoord</item>
         <item attribuut="Bestand">16Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR31965</item>
         <item attribuut="Inhoud">Vragen naar aanleiding artikel in AD (17 maart 2008) over de mogelijk
rampzalige gevolgen van de voorgenomen bouw van een schakel- en
transformatorstation van TenneT nabij de woonwijk Wateringse Veld in Den Haag.
De Hulpverleningsregio Haaglanden heeft al adviezen vastgesteld om de kans op
ongelukken met de installatie te verminderen, die naar de mening van de
indieners de leefbaarheid in de wijk niet ten goede zullen komen. Kan er
gekeken worden naar de alternatieve locatie Harnaschpolder die
de bewoners aangedragen hebben?</item>
         <item attribuut="Rubriek">Criminaliteit en openbare orde (Rampenpreventie en
-bestrijding)
Energie, water en grondstoffen (Elektriciteit)</item>
         <item attribuut="Trefwoorden">Elektriciteit
Rampenbestrijding</item>
         <item attribuut="Vindplaats">Kamervragen met antwoord 2007-2008, nr. 2338, Tweede Kamer</item>
         <item attribuut="Vraagnr_bij_indiening">2070815550</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Vermeij</persoon>
            <persoon partij="PvdA">Samsom</persoon>
         </item>
         <item attribuut="Datum_reaktie">2008-05-19</item>
         <item attribuut="Datum_indiening">2008-03-25</item>
         <item attribuut="Document-id">KVR31965</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4791" allpagenumbers="4791 4792" vetnummer="2070815550" code="0708tkkvr2338" lopendefooter="Tweede Kamer, vergaderjaar 2007–2008, Aanhangsel" filenaam="KVR31965" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2338" onderwerp="" indiendatum="2008-03-25">
         <vrager partij="PvdA" oorsprong="parlement">Vermeij</vrager>
         <vrager partij="PvdA" oorsprong="parlement">Samsom</vrager>
         <vraagt-aan>de ministers van Financiën, van Economische Zaken en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2008-05-19">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder>de ministers van Volkshuisvesting, Ruimtelijke Ordening en Milieubeheer en van Financiën</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het artikel «Bang voor een ramp»? <voetnoot nummer="1"/>
      </vraag>
      <vraag nummer="2">Bent u op de hoogte van de vijftien adviezen van de Hulpverleningsregio Haaglanden (HRH) om de kans op ongelukken met het TenneT-schakelstation Wateringse Veld te verkleinen? </vraag>
      <vraag nummer="3">Deelt u de mening dat die voorstellen – waaronder het voorstel om een hoog scherm te plaatsen tussen het schakel- en transformatiestation en de woonwijk om te voorkomen dat een eventuele toxische wolk of de rook van een heftige oliebrand over de wijk trekt en alle woningen en bedrijven binnen een straal van 300 meter gasdicht te maken – enerzijds het veiligheidsrisico duidelijk illustreren en anderzijds de leefbaarheid in de wijk niet ten goede zal komen? </vraag>
      <vraag nummer="4">Hoe beoordeelt u een door de bewoners aangedragen alternatieve locatie in de Harnaschpolder waar geen omwonenden zijn, alleen een rioolwaterzuiveringsinstallatie (RWZI)? </vraag>
      <vraag nummer="5">Deelt u de mening dat de argumenten waarmee TenneT dit alternatief afwijst, te weten bijkomende kosten (ca. 8 miljoen) en vertraging van de realisatie, gezien de totale kosten enerzijds, en het feit dat door omwonenden en diverse instanties, waaronder de gemeente Den Haag, bezwaar is aangetekend bij de Raad van State anderzijds, betrekkelijk zijn? </vraag>
      <vraag nummer="6">Bent u bereid, als eigenaar van TenneT, het initiatief te nemen om met de betrokken gemeenten te onderzoeken of binnen acceptabele tijd realisatie van het schakelstation in de Harnaschpolder mogelijk is? </vraag>
      <noten afkomstig="vraag">
         <noot nummer="1" datum="2008-03-17" bron="AD">AD, 17 maart 2008</noot>
      </noten>
   </vragen>
   <antwoorden aantal="6">
      <antwoord nummer="1">Ja, ik heb kennis genomen van dit artikel. </antwoord>
      <antwoord nummer="2">Ik ben op de hoogte van de vijftien deeladviezen van de Hulpverleningsregio Haaglanden. De gemeente Westland heeft dit advies gevraagd in het kader van het opstellen van een milieuvergunning met het oog op het realiseren van het schakel en transformatorstation Wateringen van netbeheerder Tennet. </antwoord>
      <antwoord nummer="3">De gemeente Westland heeft in het kader van de vergunning op grond van de Wet milieubeheer gekeken naar de adviezen die door HRH zijn gegeven. De gemeente Westland is van mening dat met het aanbrengen van branddovende opvang capaciteit (olie-opvangkelder) onder de transformatoren in combinatie met een adequate automatische brandblusinstallatie voldoende waarborg wordt geboden om de schade en hinder ten gevolge van een calamiteit grotendeels binnen de inrichting te houden. Deze brandblusinstallatie wordt daarom ook in de milieuvergunning vereist. Het advies om bijvoorbeeld een hoog scherm te plaatsen en woningen en bedrijven binnen een straal van 300 meter gasdicht te maken, wordt ná het aanbrengen van een adequate brandblusvoorzieningen als een te ver doorgevoerde maatregel gezien. Dit advies is dan ook niet door de gemeente Westland overgenomen in de voorwaarden voor het verlenen van de milieuvergunning. De gemeente is van mening dat de impact van deze maatregelen niet in verhouding staat tot de kans op specifieke calamiteiten. Ik deel deze mening. In het HRH rapport wordt immers ook aangegeven dat (na plaatsen brandblusinstallatie) men er vanuit gaat dat de schade en hinder grotendeels beperkt blijft tot binnen de inrichting. </antwoord>
      <antwoord nummer="4">De huidige locatie is reeds sinds de jaren ’70 in bestemmingsplannen gereserveerd voor de aanleg van een nutsvoorziening. Als onderdeel van de voorbereidingen voor dit transformatorstation hebben de gemeenten Westland, Den Haag, Midden-Delfland, Haaglanden, de Provincie Zuid-Holland, het Hoogheemraadschap Midden-Delfland en Tennet in 2005 gekeken naar alternatieve locaties vanwege de tegenstand tegen de locatie Wateringen in verband met de woningbouw van de gemeente Den Haag. Dit heeft niet tot resultaat geleid. De locatie in de Harnaschpolder is toen ook onderzocht. Het gaat in dat geval om een locatie naast de RWZI die beperkt is qua omvang. Deze locatie is overigens op dit moment niet beschikbaar. Overige ruimte in de Harnaschpolder is reeds uitgegeven. De beperkte omvang van de locatie leidt tot technische complicaties bij de bouw van het station. Ook is de grond niet in eigendom van TenneT. Gezien het bovenstaande is ook mijn conclusie dat de locatie in de Harnaschpolder geen alternatief is. </antwoord>
      <antwoord nummer="5">De gemeente Westland heeft inmiddels de vergunningen verleend en heeft dat, naar mijn mening, op een zorgvuldige wijze gedaan. De juridische procedures bevinden zich al in een vergevorderd stadium. De keuze voor een andere locatie zou een aanzienlijke vertraging van de bouw van het schakel en transformatorstation betekenen Dit zou eveneens een ongewenste vertraging in de realisatie van Randstad 380 kV betekenen en daarmee vanaf 2011 een te groot risico voor de voorzieningszekerheid in de Randstad als geheel. Ik verwijs hierbij ook naar de beantwoording van de Kamervragen van 1 november 2007 naar aanleiding van de planologische kernbeslissing Randstad 380 kV. De kosten van de verhuizing van de ene locatie naar de andere zijn bij deze afweging dus een argument van minder betekenis. Overigens heeft Tennet aangegeven dat de inpassing van het station Wateringen heel goed mogelijk is zonder dat sprake is van risico’s voor de gezondheid. </antwoord>
      <antwoord nummer="6">Zoals reeds aangegeven in de beantwoording van vraag 4 hebben de betrokken partijen reeds in 2005 gekeken of er alternatieve locaties mogelijk waren. Dit heeft niet geleid tot een verplaatsing van het schakel- en transformatorstation. Zie ook het antwoord op vraag 5. Er is sprake van een zorgvuldig proces waarbij alternatieven zijn onderzocht en de risico’s geïnventariseerd. Ik zie geen reden om opnieuw te kijken naar een alternatief. </antwoord>
      <noten afkomstig="antwoord"/>
   </antwoorden>
</kvr>
