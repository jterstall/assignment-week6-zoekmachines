<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van de Camp (CDA) aan de ministers van Justitie en van Binnenlandse Zaken en Koninkrijksrelaties over elektronisch huisarrest voor hooligans. (Ingezonden 5 juli 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12110
</item>
         <item attribuut="Inhoud">Vragen naar aanleiding van uitspraken van de Rotterdamse korpschef Lutken over elektronisch huisarrest voor hooligans in Trouw van 4 juli 2000.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Strafrecht en strafprocesrecht (Straffen) Vrijetijdsbesteding (Sport)</item>
         <item attribuut="Trefwoorden">Alternatieve straffen Misdaadpreventie Sport</item>
         <item attribuut="Vindplaats">Kamervragen met antwoord 1999-2000, nr. 1645, Tweede Kamer</item>
         <item attribuut="Vraagnr_bij_indiening">2990013500</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Van de Camp</persoon>
         </item>
         <item attribuut="Datum_reaktie">2000-07-28</item>
         <item attribuut="Datum_indiening">2000-07-05</item>
         <item attribuut="Document-id">KVR12110</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3715" allpagenumbers="3715 3716" vetnummer="2990013500" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12110" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1645" onderwerp="" indiendatum="2000-07-5">
         <vrager partij="CDA" oorsprong="parlement">Van de Camp</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2000-07-28">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van de uitspraken van de Rotterdamse korpschef Lutken inzake elektronisch huisarrest voor hooligans? <voetnoot nummer="1"/>
      </vraag>
      <vraag nummer="2">Wat is uw oordeel over het voorstel van de Rotterdamse korpschef? </vraag>
      <vraag nummer="3">Bent u bereid te onderzoeken of en, zo ja, op welke wijze een vorm van elektronisch huisarrest voor hooligans bij kan dragen aan een oplossing voor de door de heer Lutken gesignaleerde problematiek? </vraag>
      <vraag nummer="4">Kan elektronisch huisarrest tijdens de toekomstige voetbalwedstrijden worden opgelegd als bijkomende maatregel bij een straf, of is hiervoor wetswijziging noodzakelijk? </vraag>
      <vraag nummer="5">Kunt u meer in het algemeen aangeven hoe het staat met de invoering van elektronisch huisarrest? </vraag>
      <noten afkomstig="vraag">
         <noot nummer="1" datum="2000-07-4" bron="Trouw">Trouw, 4 juli 2000</noot>
      </noten>
   </vragen>
   <antwoorden aantal="5">
      <antwoord nummer="1">Ja, de heer Lutken gaf daarbij aan niet zozeer nieuwe wetgeving te willen, doch een beter gebruik van de bestaande mogelijkheden tot elektronisch huisarrest voor te staan. </antwoord>
      <antwoord nummer="2">Hoewel de bestrijding van het fenomeen voetbalvandalisme door politie, Openbaar Ministerie, gemeenten en particuliere instanties, waaronder met name de KNVB en de betaald voetbalorganisaties, vruchten afwerpt, kan nog niet gesproken worden van een acceptabele situatie. Bestrijding van voetbalvandalisme heeft daarom nog steeds onze aandacht. Wij onderschrijven de mening van de heer Lutken dat het onder bepaalde omstandigheden en voorwaarden gewenst kan zijn om bepaalde personen, waarvan de stellige verwachting bestaat dat zij uit zijn op rellen, van voetbalwedstrijden weg te houden. De grote inzet van politie tijdens onder meer het EK2000 lijkt de achterliggende reden voor de opmerkingen van de korpschef. In de toekomst moet het mogelijk zijn de inspanning van de overheid verder terug te dringen, terwijl er toch sprake is van een veilige situatie rond voetbalwedstrijden. Mede in het kader van de voorbereidingen op het EK2000 zijn de genoemde organisaties een weg ingeslagen met wettelijke middelen, tactieken en afspraken die een behoorlijke kans geeft op succes, maar die tijd en de nodige inspanning vergt om zich te bewijzen. Wij wijzen er in dit verband op dat organisatoren van (voetbal)evenementen zelf de primaire verantwoordelijkheid hebben om de rust en de veiligheid rondom de evenementen te waarborgen. Deze organisaties dienen dan ook maatregelen te nemen en voorzieningen te treffen die een positiefefect hebben op de veiligheid. Met betrekking tot het betaalde voetbal betekent dit onder meer dat de clubs en de KNVB uitvoering dienen te geven aan de punten die wij hebben genoemd in onze reacties op het rapport-Stekelenburg (TK 1998–1999, 25, 232, nrs. 14 en 15). Het gaat hier om begeleiding van voetbalsupporters door de clubs, de handhaving van stadionverboden en de invoering van een uitkaart- of goldcardsysteem. Een andere mogelijkheid om hooligans van de wedstrijden weg te houden is de meldverplichting. In een civielrechtelijke overeenkomst kan, gekoppeld aan een stadionverbod, door de voetbalclub of door de KNVB door de supporter een meldverplichting worden aangegaan voor de duur van het onvoorwaardelijke deel van een stadionverbod. Bij het effectueren van deze meldverplichting kan de club rekenen op ondersteuning door de plaatselijke politie. Bij het voldoen aan de verplichting om zich te melden wordt afgezien van effectuering van het voorwaardelijke gedeelte van het stadionverbod. Het aantrekkelijke van deze handelswijze is dat de supporter aldus de toegang tot het stadion deels kan terugverdienen. Het voordeel van een civielrechtelijke overeenkomst ten opzichte van een door de rechter opgelegd stadionverbod met als bijzondere voorwaarde een meldingsplicht, is dat er snel kan worden gehandeld (lik-opstuk) en geen (langdurige) gerechtelijke procedures noodzakelijk zijn. </antwoord>
      <antwoord nummer="3">De suggestie om elektronisch toezicht (ET) als middel in te zetten bij de bestrijding van voetbalvandalisme, verdient nadere beschouwing. In het najaar zal een werkgroep onder leiding van het Openbaar Ministerie zich buigen over een verbetering van de toepassing van strafrechtelijke maatregelen in de strijd tegen het voetbalvandalisme. Deze werkgroep zal zich met name richten op het strafrechtelijk stadionverbod en de daarbij toegepaste meldingsplicht. De Minister van Justitie zal de werkgroep verzoeken ET bij haar werkzaamheden te betrekken. Overigens zal ET waarschijnlijk niet meer dan beperkt kunnen worden ingezet bij de bestrijding van voetbalvandalisme. De korpschef bedoelde huisarrest in te zetten bij specifieke evenementen. Omdat ET alleen door de strafrechter kan worden opgelegd en naar plaats en tijd nauwkeurig door de rechter wordt bepaald, is het zeer de vraag of tijdens de strafzitting al zicht is op de koppeling aan bepaalde evenementen. Voor het overige acht ik het aangewezen om voor de beantwoording van deze vraag de werkzaamheden van de bovengenoemde werkgroep af te wachten. In internationaal verband wordt momenteel onderzocht of het mogelijk is om maatregelen te treffen die voorkomen dat bekendstaande hooligans naar internationale wedstrijden afreizen. Tijdens de komende informele Raad van Ministers van Binnenlandse Zaken en van Justitie op 28 juli 2000 te Marseille peilen wij de bereidheid bij andere EU-landen om maatregelen te bestuderen. Tevens zullen wij voorstellen daartoe een expertgroep in te stellen die nadere voorstellen uitwerkt. In overleg met het EU-voorzitterschap zijn België en Nederland bereid nadere expertmeetings te organiseren en de daaruit voortvloeiende rapportages te verzorgen. </antwoord>
      <antwoord nummer="4">ET is een strafmodaliteit die niet wettelijk is geregeld. Momenteel wordt ET van de experimentele fase gefaseerd omgebouwd tot een landelijke strafmodaliteit. De aanwijzing elektronisch huisarrest van het Openbaar Ministerie regelt de invoering van het ET als bijzondere voorwaarde bij een rechterlijk vonnis. Gelet op het experimentele karakter van het ET lijkt het niet op voorhand een middel dat in de nabije toekomst op grote schaal bij voetbalvandalen kan worden toegepast. Daarbij komt dat een van de uitgangspunten voor het toepassen van ET is dat elektronisch huisarrest komt in de plaats van een onvoorwaardelijke gevangenisstraf. In de praktijk betekent dit dat ET kan worden opgelegd als alternatief voor strafbare handelingen waarvoor een gevangenisstraf van 6 tot 12 maanden wordt opgelegd. Daarmee blijft ET buiten bereik van het overgrote deel van strafzaken tegen voetbalvandalen </antwoord>
      <antwoord nummer="5">Zoals in het antwoord op vraag 4 reeds werd genoemd, wordt ET in het strafrecht thans op experimentele basis toegepast. In de eerste plaats als verzwarend element bij een penitentiair programma aan het einde van een langere vrijheidsstraf. In de tweede plaats als verzwarend element bij een taakstraf. In dat geval wordt naast een taakstraf een voorwaardelijke vrijheidsstraf opgelegd met als bijzondere voorwaarde elektronisch toezicht. Voor volwassenen is elektronisch toezicht in het gehele land inmiddels geïmplementeerd. Voor strafrechtelijk minderjarigen loopt vanaf begin van dit jaar een beperkt experiment met elektronisch huisarrest als alternatief voor voorlopige hechtenis. In de beleidsnota Sancties in Perspectief, waarvan ik u meldde dat deze binnenkort aan de Tweede Kamer zal worden aangeboden (brief van 6 juni 2000, kamerstukken II 1999/2000, 26 800 VI, nr. 74), ga ik nader in op de wettelijke inbedding van het elektronisch toezicht in de strafwetgeving. </antwoord>
      <noten afkomstig="antwoord"/>
   </antwoorden>
</kvr>
