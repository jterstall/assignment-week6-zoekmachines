<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Özütok en Azough (beiden GroenLinks) aan de minister van Justitie en aan de staatssecretaris van Volksgezondheid, Welzijn en Sport over kritiek op de Raad voor de Kinderbescherming. (Ingezonden 21 augustus 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26353
</item>
         <item attribuut="Inhoud">Vragen naar aanleiding van kritiek van de algemeen directeur van de Bureaus Jeugdzorg Zuid-Holland en Haaglanden op de Raad voor de Kinderbescherming (NRC Handelsblad, 7 augustus 2006) dat de Raad mag worden opgeheven omdat deze het werk van de Bureaus Jeugdzorg alleen nog eens dunnetjes overdoet en dat hiermee onaanvaardbaar tijdverlies wordt geleden. Indieners vragen naar de stand van zaken van de in de kabinetsreactie op het eindrapport Jeugdzorgbrigade (Kamerstuk 29284, nr. 21) aangekondigde ketenbrede pilots. De Bureaus Jeugdzorg Zuid-Holland en Haaglanden verkeren in de veronderstelling dat zijzelf maximaal vijf gesprekken mogen voeren over uithuisplaatsing van een jongere, wat in tegenspraak lijkt met de eerder motie-Azough c.s. (Kamerstuk 29615, nr. 67) waarin verzocht wordt om genoemde Bureaus te stimuleren om meer dan vijf gesprekken te voeren als dat noodzakelijk is.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht)</item>
         <item attribuut="Trefwoorden">Kinderbescherming</item>
         <item attribuut="Vindplaats">Kamervragen met antwoord 2005-2006, nr. 2122, Tweede Kamer</item>
         <item attribuut="Vraagnr_bij_indiening">2050617800</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Özütok</persoon>
            <persoon partij="GroenLinks">Azough</persoon>
         </item>
         <item attribuut="Datum_reaktie">2006-09-08</item>
         <item attribuut="Datum_indiening">2006-08-21</item>
         <item attribuut="Document-id">KVR26353</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4511" allpagenumbers="4511 4512" vetnummer="2050617800" code="0506tkkvr2122" lopendefooter="Tweede Kamer, vergaderjaar 2005–2006, Aanhangsel" filenaam="KVR26353" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2122" onderwerp="" indiendatum="2006-08-21">
         <vrager partij="GroenLinks" oorsprong="parlement">Özütok</vrager>
         <vrager partij="GroenLinks" oorsprong="parlement">Azough</vrager>
         <vraagt-aan>de minister van Justitie en aan de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-09-8">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat vindt u van de kritiek van de algemeen directeur van de Bureaus Jeugdzorg Zuid-Holland en Haaglanden op de Raad voor de Kinderbescherming? <voetnoot nummer="1"/>Deelt u zijn standpunt dat de Raad voor de Kinderbescherming mag worden opgeheven, omdat de Raad het onderzoek dat de Bureaus Jeugdzorg uitvoeren alleen nog eens dunnetjes overdoet en dat daarmee onaanvaardbaar tijdverlies wordt geleden? </vraag>
      <vraag nummer="2" voetnoot="2">Vindt u dat er op dit moment tijdige en adequate hulp aan jongeren geboden wordt en dat alle bij de jeugdhulpverlening betrokken instanties adequaat met elkaar samenwerken? Zo ja, waarom? Wat is in dit verband de stand van zaken van de in de kabinetsreactie <voetnoot nummer="2"/>op het eindrapport Jeugdzorgbrigade aangekondigde ketenbrede pilots? </vraag>
      <vraag nummer="3">Kunt u aangeven wat de gemiddelde termijnen zijn voordat de Raad voor de Kinderbescherming een op verzoek van een Bureau Jeugdzorg uitgevoerd onderzoek heeft afgerond naar de wenselijkheid van uithuisplaatsing van een jongere? Klopt het dat deze procedures enkele maanden kunnen duren? Zo ja, wat zijn de oorzaken van de lange duur van deze onderzoeksprocedures? </vraag>
      <vraag nummer="4" voetnoot="3">Hoe kan het dat de Bureaus Jeugdzorg Zuid Holland en Haaglanden in de veronderstelling verkeren dat zij zelf maximaal vijf gesprekken mogen voeren? Is dit niet in tegenspraak met de toezegging van de staatssecretaris van Volksgezondheid, Welzijn en Sport om de motie-Azough c.s. <voetnoot nummer="3"/>uit te voeren waarin de regering wordt verzocht de Bureaus Jeugdzorg te stimuleren om meer dan vijf gesprekken te voeren als dat noodzakelijk is? </vraag>
      <vraag nummer="5">Hoe heeft u de Bureaus Jeugdzorg van de beleidswijziging, waartoe de eerder genoemde motie-Azough c.s. opriep, op de hoogte gebracht? </vraag>
      <vraag nummer="6">Bent u bereid op korte termijn maatregelen te nemen waarmee de termijnen waarbinnen de Raad voor de Kinderbescherming rapporteert aanmerkelijk worden bekort, zonder dat afbreuk wordt gedaan aan de kwaliteit van de rapportages van de Raad voor de Kinderbescherming? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-08-7" bron=", NRC Handelsblad" titel="Pappen en nathouden tot er plek is">«Pappen en nathouden tot er plek is», NRC Handelsblad, 7 augustus 2006</noot>
         <noot nummer="2" documenttype="Kamerstuk" kamerstuk-id="29 284" documentnummer="21">Kamerstuk 29 284, nr. 21</noot>
         <noot nummer="3" documenttype="Kamerstuk" kamerstuk-id="29 815" documentnummer="67">Kamerstuk 29 815, nr. 67</noot>
      </noten>
   </vragen>
   <antwoorden aantal="6">
      <antwoord nummer="1">Het standpunt dat de Raad mag worden opgeheven deel ik niet. Indien sprake is van een opvoedingssituatie waarbij hulpverlening op vrijwillige basis volgens Bureau Jeugdzorg niet (langer) toereikend is voor het waarborgen van de veiligheid en ontwikkeling van een kind, moet een beoordeling worden gemaakt van de noodzaak van een kinderbeschermingsmaatregel. Het gaat hierbij om een afweging tussen twee grondrechten: het recht van ouders op de opvoeding van hun kinderen en het recht van kinderen op een gezonde en evenwichtige ontwikkeling. Dat is niet alleen een pedagogische, maar ook een juridische vraag. De overgang van vrijwillige naar gedwongen bemoeienis heeft diepgaande consequenties voor kinderen en ouders. Hier ligt de noodzaak van onafhankelijke toetsing door een overheidsorgaan, dat niet gelieerd is aan de voorliggende hulpverlening en onafhankelijk staat ten opzichte van de uitvoering van die hulpverlening. De Raad heeft zowel de expertise als het gezag en de onafhankelijke positie om een objectieve en controleerbare afweging te maken en de rechter hierover te adviseren. Deze toegevoegde waarde staat voor mij niet ter discussie. Ook de Commissaris Jeugd- en Jongerenbeleid, de heer Van Eijck, pleit in zijn sturingsadvies «Koersen op het kind» (Tweede Kamer 2005–2006, 29 284, nr. 20) voor het afzonderlijk bij de Raad georganiseerd houden van onderzoek en rekestrerende taak in situaties waarbij gedwongen ingrijpen aan de orde is. Dit laat onverlet dat het proces binnen en tussen organisaties op het terrein van de jeugdbescherming verbetering behoeft. In dit verband verwijs ik naar mijn brief van 8 juni jl. over de voortgang van het programma Beter Beschermd (Tweede Kamer 2005–2006, 29 815, nr. 76) en mijn antwoorden op de onderstaande vragen 2 en 6. </antwoord>
      <antwoord nummer="2">Wat betreft de samenwerking tussen partijen in de jeugdbeschermingsketen, ben ik van mening dat deze verbeterd kan en moet worden ten behoeve van een snelle(re) besluitvorming over de inzet van kinderbeschermingsmaatregelen en start van de hulpverlening. In mijn antwoord op vraag 1 noemde ik reeds mijn brief van 8 juni jl. over de voortgang van het programma Beter Beschermd. Daarin meld ik dat aanvankelijk zes, inmiddels zeven, pilots zijn gestart ter verbetering van de samenwerking tussen bureau jeugdzorg (met Advies- en Meldpunt Kindermishandeling), Raad voor de Kinderbescherming en kinderrechter. Doel van de pilots is het ontwikkelen en beproeven van werkwijzen waarin de samenwerking tussen de ketenpartners zodanig efficiënt is dat besluitvorming over al dan niet inzetten van kinderbeschermingsmaatregelen in kort tijdsbestek plaatsvindt en de feitelijke start van de hulpverlening binnen de kortst mogelijke tijd op gang komt. In de nieuwe werkwijzen hebben de ketenpartners de onderzoekstaken efficiënt op elkaar afgestemd en zijn heldere afspraken gemaakt over informatieverzameling en -overdracht. Inmiddels is in het kader van het programma Beter Beschermd overeengekomen om de daadwerkelijke hulp door de (gezins)voogdijwerker in de pilots binnen vijf werkdagen na besluitvorming door de rechter te laten aanvangen. </antwoord>
      <antwoord nummer="3">Voor alle onderzoeken waarbij de Raad om een uithuisplaatsing heeft verzocht bedraagt de gemiddelde doorlooptijd 64 kalenderdagen. De doorlooptijd wordt beïnvloed door zaken als volledigheid en kwaliteit van de informatie-overdracht van Buro Jeugdzorg aan de Raad en de omvang van de instroom in relatie tot de bij de Raad beschikbare capaciteit. Over het terugdringen van de wachtlijst bij de Raad bent u bij schrijven van 12 juli 2006 geïnformeerd (Tweede Kamer 2005–2006, 29 815 en 24 587, nr. 82). Als uit een melding bij de Raad de noodzaak van een acute uithuisplaatsing blijkt, volgt spoedonderzoek en een rekest tot een voorlopige kinderbeschermingsmaatregel. In deze crisiszaken, waarvoor nooit een wachtlijst ontstaat, kan de uithuisplaatsing door de rechter worden uitgesproken zo snel als nodig is (kan binnen 24 uur). </antwoord>
      <antwoord nummer="4">Bestuurlijk is de Staatssecretaris van VWS met het IPO overeen gekomen dat kort durende ambulante hulp door het bureau jeugdzorg gemiddeld vijf gesprekken per cliënt bedraagt (en dus niet maximaal vijf gesprekken). Deze beleidslijn is niet gewijzigd. De staatssecretaris van VWS heeft wel gemeend, dat in het kader van het aanvalsplan wachttijden jeugdzorg provincies bureaus jeugdzorg kunnen toestaan ambulante zorg te verlenen om een indicatie voor geïndiceerde zorg te voorkomen. Het stadsgewest Haaglanden en de provincie Zuid Holland hebben hiervoor in hun aanvalsplan gekozen. Dit betekent dat de bureaus jeugdzorg in deze regio’s in het kader van het aanvalsplan wachttijden zorgaanbod meer gesprekken kunnen voeren. </antwoord>
      <antwoord nummer="5">De staatssecretaris van VWS heeft alle provincies en grootstedelijke regio’s bij brief van 22 maart 2006 verzocht om met concrete prestatieafspraken aan te geven hoe zij de wachttijden in de jeugdzorg voor 1 januari 2007 zodanig terug kunnen dringen, dat eind 2006 kinderen binnen negen weken zorg ontvangen. In dit kader heeft de staatssecretaris gewezen op de mogelijkheid om de bureaus jeugdzorg zelf ambulante hulp te laten bieden, waardoor een indicatie voor provinciale jeugdzorg kan worden voorkomen. De bureaus jeugdzorg zijn met andere woorden via de provincies op de hoogte gesteld van deze mogelijkheid. In reactie hierop hebben vijf provincies en grootstedelijke regio’s ervoor gekozen om het bureau jeugdzorg zelf ambulante hulp te laten bieden. De staatssecretaris wacht de resultaten hiervan af, alvorens te besluiten of dit verder gestimuleerd kan worden. </antwoord>
      <antwoord nummer="6">In mijn antwoord op vraag 2 ben ik ingegaan op de pilots die op dit moment lopen als onderdeel van het programma Beter Beschermd. Zoals ik heb aangegeven in mijn brief van 8 juni jl. over de voortgang van het programma Beter Beschermd, zijn de pilots zo ingericht dat ze aan het eind van dit jaar voldoende informatie opleveren om een oordeel te kunnen geven over resultaten met betrekking tot doorlooptijden en kwaliteit van het samenwerkingsproces. In mijn antwoord op vraag 3 wees ik bovendien reeds op mijn brief van 12 juli jl., waarin ik inga op het terugdringen van de wachtlijsten bij de Raad voor de Kinderbescherming en de daarmee samenhangende verkorting van de doorlooptijd. </antwoord>
      <noten afkomstig="antwoord"/>
   </antwoorden>
</kvr>
