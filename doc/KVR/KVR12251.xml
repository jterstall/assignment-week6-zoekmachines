<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vendrik (GroenLinks) aan de minister en staatssecretaris van Verkeer en Waterstaat1 over de verzoeken van Versatel. (Ingezonden 3 augustus 2000); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12251
</item>
         <item attribuut="Inhoud">Vragen over de gang van zaken tijdens de veiling van UMTS-frequenties, met name met betrekking tot Versatel. Zie ook eerdere vragen van de leden Bakker en Vendrik, ingezonden 1 augustus 2000.</item>
         <item attribuut="Rubriek">Communicatie, media en informatievoorziening (Telecommunicatie)</item>
         <item attribuut="Trefwoorden">Mobiele telefonie Telecommunicatie</item>
         <item attribuut="Vindplaats">Kamervragen met antwoord 1999-2000, nr. 1771, Tweede Kamer</item>
         <item attribuut="Vraagnr_bij_indiening">2990014420</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2000-09-06</item>
         <item attribuut="Datum_indiening">2000-08-03</item>
         <item attribuut="Document-id">KVR12251</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3977" allpagenumbers="3977 3978 3979" vetnummer="2990014420" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12251" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1771" onderwerp="" indiendatum="2000-08-3">
         <vrager partij="GroenLinks" oorsprong="parlement">Vendrik</vrager>
         <vraagt-aan>de minister en staatssecretaris van Verkeer en Waterstaat 1</vraagt-aan>
      </vraagdata>
      <antwoorddata antwoorddatum="6 september 2000) Opgemerkt wordt dat een deel van de vragen aan de orde komt in de Procesbeschrijving en verantwoording UMTS die als bijlage bij de brief">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="20">
      <vraag nummer="1">Kunt u een nauwkeurig en volledig overzicht geven van alle data en tijdstippen van de verzoeken van Versatel aan de Minister en veilingmeester, de consultaties van instanties en personen door de Minister en de veilingmeester, de aan de Minister verstrekte adviezen en de beslissingen van de Minister en de veilingmeester? </vraag>
      <vraag nummer="2">Waarom heeft u op maandag 24 juli de veiling laten doorgaan zonder mededeling aan deelnemende partijen? </vraag>
      <vraag nummer="3">Waarom heeft u de veiling niet opgeschort om een onderzoek in te stellen naar de door Telfort gestelde bedreigingen jegens Versatel en de klacht van Versatel? </vraag>
      <vraag nummer="4">Welk onderzoek heeft u verricht voor 10.00 uur op 24 juli toen u uw afwijzing van het verzoek van Versatel aan Versatel meedeelde? </vraag>
      <vraag nummer="5">Omvatte dit onderzoek mede een onderzoek naar de gegrondheid van de beweringen van Telfort en, zo nee, waarom niet? </vraag>
      <vraag nummer="6">Is het waar dat de afwijzing van het verzoek van Versatel gebaseerd is op de volgende overweging: «De door u overgelegde brief van Telfort betreft een eenzijdig optreden van Telfort dat de handelingsvrijheid van Versatel tijdens de veiling onverlet laat»? </vraag>
      <vraag nummer="7">Indien het antwoord op vraag 6 bevestigend luidt, heeft u een onderzoek verricht om na te gaan of de handelingsvrijheid van Versatel al of niet werd beperkt en, zo nee, waarop is voornoemde overweging dan gebaseerd? </vraag>
      <vraag nummer="8">Indien het antwoord op vraag 6 bevestigend luidt, hoe verhoudt uw overweging zich tot uw antwoorden op de geanonimiseerde reeks vragen van potentiële bieders voorafgaande aan de veiling (DGTP V/00/0039, pagina 5/6): «Indien een deelnemer met fysiek geweld tracht te voorkomen dat een andere deelnemer een bod uitbrengt, geldt dat als een verstoring van de veiling. (...) Het is niet mogelijk om uitputtend aan te geven welke soort afspraken of gedragingen onder artikel 7, eerste lid van de Regeling Veiling vallen. Een afspraak of gedraging als bedoeld in artikel 7, eerste lid van de Regeling Veiling kan iedere afspraak of gedraging zijn die tot gevolg heeft dat er afbreuk wordt gedaan aan tot stand te brengen mededinging. Het maken van onderlinge prijsafspraken en het door een deelnemer geven van informatie over diens biedgedrag aan andere deelnemers aan de veiling kunnen worden aangemerkt als gedragingen die afbreuk doen aan het tot stand brengen van de mededinging. Ook hier geldt dat geen uitputtend overzicht kan worden gegeven.»? </vraag>
      <vraag nummer="9">Kunt u bevestigen dat de door u gegeven uitleg van de Regeling Veiling zoals hiervoor verwoord ook kan betekenen dat het uitoefenen van geestelijk geweld (zoals het bedreigen met persoonlijke aansprakelijkheid van de bestuurders van de vennootschap) onder de hier bedoelde gedragingen valt? Zo ja, welke betekenis heeft deze vaststelling voor uw oordeel omtrent de brief van Telfort? </vraag>
      <vraag nummer="10">Kunt u bevestigen dat het beïnvloeden van elkaars biedgedrag onder de gedragingen als bedoeld in artikel 7 kan vallen? Zo ja, welke betekenis heeft deze vaststelling voor uw oordeel omtrent de brief van Telfort? </vraag>
      <vraag nummer="11">Hoe beoordeelt u in het licht van de voorgaande de uitlatingen van Telfort-directeur Ton aan de Stegge in Nova op 24 juli en op Webwereld.nl op 25 juli: «De brief heeft een goed resultaat gehad, want de veiling is nu ten einde en de prijzen die de deelnemers nu voor een licentie betalen zijn niet verder opgedreven»? </vraag>
      <vraag nummer="12">Is het waar dat Versatel ook aan de veilingmeester heeft verzocht om op te treden wegens overtreding van artikel 7 lid 2 van de regeling Veiling («Een deelnemer onthoudt zich gedurende de veiling van gedragingen die het goed of ordelijk verloop van de veiling verstoren»)? </vraag>
      <vraag nummer="13">Heeft de veilingmeester een waarschuwing als bedoeld in artikel 7 lid 5 laten uitgaan? Zo nee, waarom niet? Welk onderzoek heeft hij op dit punt ingesteld? </vraag>
      <vraag nummer="14">Welke mededelingen heeft de veilingmeester aan Telfort en Versatel gedaan en wat voor mededelingen zijn dat in de zin van het veilingreglement? </vraag>
      <vraag nummer="15" voetnoot="2">Is het waar dat Versatel op 29 juni beroep heeft ingesteld tegen uw beslissing op bezwaar van 15 juni jl. tegen het besluit om tot veiling over te gaan en om vijf kavels te reserveren? <voetnoot nummer="2"/>
      </vraag>
      <vraag nummer="16">Is het waar dat de President van de Bestuurssector pas tijd kon reserveren op de donderdagmiddag daaraan volgend en dat u heeft geweigerd om de beslissing van de President af te wachten, maar de veiling gewoon heeft laten doorgaan? Zo nee, was het niet correct geweest de uitspraak van de president af te wachten? </vraag>
      <vraag nummer="17">Is het waar dat een verzoek om beraad dat door Versatel in de loop van de ochtend van 24 juli is gedaan door de veilingmeester is afgewezen? </vraag>
      <vraag nummer="18">Kunt u aangeven welke spoedeisende rechtsmiddelen Versatel tussen 12.20 uur (toen zij een bezwaarschrift tegen uw beslissing indiende) en 14.00 uur (toen zij een bod moest uitbrengen nadat een verzoek om beraad was geweigerd) kon aanwenden? </vraag>
      <vraag nummer="19">Is het waar dat gedurende de veiling via de SMS biedingen zijn uitgewisseld? Zo ja, waarom heeft u daar niet tegen opgetreden? </vraag>
      <vraag nummer="20">Deelt u de mening dat het feit dat vijf kavels geveild werden en vijf partijen die reeds over een GSM-licentie beschikten en één nieuwkomer aan de veiling meededen, u verplichtte tot de grootst mogelijke zorgvuldigheid om een eerlijk en fair verloop van de veiling te realiseren? Wat heeft u gedaan om de kwetsbare positie van de nieuwkomer in deze veiling te beschermen? </vraag>
      <noten afkomstig="vraag">
         <noot nummer="1">Deze vragen worden mede gesteld naar aanleiding van het openbaar worden van de brief van Telfort aan Versatel en diverse perspublicaties daaromtrent</noot>
         <noot nummer="2">De vragen 15, 16, 17 en 18 laten zich stellen tegen de achtergrond van de mededeling in de brief van de staatssecretaris van 25 juli, (kamerstuk 24 095, nr. 50), dat Versatel, nadat de veiling niet werd opgeschort, geen gebruik heeft gemaakt van de mogelijkheid om onmiddellijk een voorlopige voorziening bij de Rechtbank te vragen, maar heeft gekozen voor een bezwaarschriftenprocedure, waarvan geen opschortende werking uitgaat</noot>
      </noten>
   </vragen>
   <toelichting>De vragen dienen ter aanvulling op eerdere vragen terzake van de leden Bakker en Vendrik, ingezonden 1 augustus 2000. </toelichting>
   <antwoorden aantal="13">
      <antwoord nummer="1, 2, 3 en 4">Voor de beantwoording wordt verwezen naar paragraaf 9 van de Procesbeschrijving en verantwoording UMTS die als bijlage bij de brief van de staatssecretaris van Verkeer en Waterstaat en de minister van Financiën van 4 september 2000 aan de Tweede Kamer is gestuurd. </antwoord>
      <antwoord nummer="5">Nee. De financiële eisen waaraan een aanvrager voor een UMTS-vergunning moet voldoen, zijn vastgelegd in de Regeling aanvraag vergunning voor IMT-2000. Er zijn beperkte financiële eisen aan de deelnemers aan de veiling gesteld; deze zijn op basis van een schriftelijke verklaring van een onafhankelijke advocaat gecontroleerd. Verder diende een bedrag tot zekerstelling te worden verstrekt. Het is de verantwoordelijkheid van de deelnemers om te bepalen tot welk bedrag zij mee willen bieden. </antwoord>
      <antwoord nummer="6">Voor de beantwoording wordt verwezen naar paragraaf 9 van de in antwoorden 1 tot en met 4 genoemde Procesbeschrijving en verantwoording, alsmede naar de stukken die bij brief van 28 juli 2000, aan de Tweede Kamer zijn gestuurd (kamerstuk 24 095, nr. 52). </antwoord>
      <antwoord nummer="7 en 8">Voor de beantwoording wordt verwezen naar paragraaf 9 van de in antwoorden 1 tot en met 4 genoemde Procesbeschrijving en verantwoording. </antwoord>
      <antwoord nummer="9">Nee. Verwezen wordt naar het antwoord op vraag 9 van de eerdere set van vragen van de heer Vendrik (Aanhangsel Handelingen nr. 1770, vergaderjaar 1999–2000). </antwoord>
      <antwoord nummer="10">Voor de beantwoording wordt verwezen naar paragraaf 9 van de in antwoorden 1 tot en met 4 genoemde Procesbeschrijving en verantwoording. </antwoord>
      <antwoord nummer="11">De uitspraak van de heer Aan de Stegge komt voor zijn verantwoording. </antwoord>
      <antwoord nummer="12, 13 en 14">Voor de beantwoording wordt verwezen naar paragraaf 9 van de in antwoorden 1 tot en met 4 genoemde Procesbeschrijving en verantwoording. </antwoord>
      <antwoord nummer="15 en 16">Door Versatel is op 8 mei 2000 bij mij een bezwaarschrift ingediend tegen de bekendmaking in de Staatscourant van 3 april 2000 inzake de uitgifte van frequenties. De gronden van het bezwaar zijn op 23 mei 2000 ingediend. In mijn beslissing op bezwaar heb ik Versatel niet ontvankelijk verklaard omdat de bekendmaking van 3 april 2000 naar mijn mening geen besluit is waartegen op grond van de Algemene wet bestuursrecht bezwaar en beroep open staat. Versatel heeft twee weken later, op 29 juni 2000, beroep ingediend bij de rechtbank van Rotterdam. Daarbij heeft Versatel tevens een verzoek om een voorlopige voorziening houdende schorsing van de veiling gevraagd. De rechtbank heeft – mede in overleg met de gemachtigde van Versatel – de zittingsdatum voor de behandeling van de gevraagde voorlopige voorziening op 6 juli 2000, om 14.00 uur bepaald. Op 3 juli 2000 heeft Versatel de rechtbank laten weten haar schorsingsverzoek in te trekken. De rechtbank heeft op 1 september 2000 het beroep van Versatel (versneld) behandeld. Overigens merk ik op dat deze zaak los staat van de brief die Telfort op 21 juli 2000 aan Versatel heeft gestuurd. </antwoord>
      <antwoord nummer="17">Voor de beantwoording wordt verwezen naar paragraaf 9 van de in antwoorden 1 tot en met 4 genoemde Procesbeschrijving en verantwoording. </antwoord>
      <antwoord nummer="18">Versatel heeft de brief van Telfort op vrijdagmiddag, om 16.00 uur ontvangen. Op dat moment had Versatel al de mogelijkheid om een kort geding tegen Telfort aan te spannen. Het is mogelijk om in het weekend een kort geding te houden. Uiteraard moet daarvoor een voldoende spoedeisend belang zijn. Over dit laatste oordeelt de rechter. Ook had Versatel bij de civiele rechter een kort geding tegen de staat kunnen aanspannen danwel had Versatel bij de bestuursrechter een voorlopige voorziening kunnen aanvragen. Het kort geding danwel de voorlopige voorziening had onder andere gericht kunnen zijn op het opschorten van de veiling. Deze rechtsmiddelen had Versatel ook op de laatste veilingdag kunnen aanwenden (in plaats van het indienen van een bezwaarschrift, waarvan geen schorsende werking uitgaat). </antwoord>
      <antwoord nummer="19">Waarschijnlijk wordt gedoeld op de verspreiding van de biedresultaten van elke ronde via SMS-berichten door het bedrijf Intercai. Dat de betreffende informatie waarschijnlijk door een van de deelnemers aan Intercai werd verstrekt, was op zich niet verboden. Op een betreffende vraag tijdens de vraag- en antwoordprocedure voorafgaande aan de veiling is als volgt geantwoord: «Het is niet verboden dat een deelnemer.... derden informeert over zijn eigen biedgedrag. Ten aanzien van het informeren van andere deelnemers of derden over het biedgedrag van een andere deelnemer, zijn de algemene regels met betrekking tot privacy van toepassing. Een deelnemer die informatie aan anderen verstrekt inzake het biedgedrag van een andere deelnemer, kan civielrechtelijk aansprakelijk zijn indien laatstbedoelde deelnemer daardoor schade lijdt». </antwoord>
      <antwoord nummer="20">Iedere veiling wordt met de grootst mogelijke zorgvuldigheid voorbereid, waarbij er zorg wordt gedragen dat de veiling eerlijk en fair verloopt. Daarbij wordt de positie van alle deelnemers, en dus ook die van nieuwkomers, beschermd. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="24 095" documentnummer="55">Kamerstuk 24 095, nr. 55</noot>
      </noten>
   </antwoorden>
</kvr>
