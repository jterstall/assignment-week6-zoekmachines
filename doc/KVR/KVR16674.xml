<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ormel en Sterk (beiden CDA) aan de ministers van Volksgezondheid, Welzijn en Sport en voor Vreemdelingenzaken en Integratie over een hogere kans op sterfte onder kinderen van Marokkaanse en Turkse afkomst. (Ingezonden 3 oktober 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16674
</item>
         <item attribuut="Inhoud">Vragen over het rapport over mortaliteitsverschillen tussen allochtone en autochtone kinderen. Deze vragen dienen ter aanvulling op eerdere vragen hierover van het lid Wilders, ingezonden 2 oktober 2002.</item>
         <item attribuut="Rubriek">Gezondheidszorg (Ziekten en ziektepreventie) Welzijn (Minderheden)</item>
         <item attribuut="Trefwoorden">Jeugdigen Jeugdwelzijn Minderheden Overlijden Ziekten</item>
         <item attribuut="Vindplaats">Kamervragen met antwoord 2002-2003, nr. 348, Tweede Kamer</item>
         <item attribuut="Vraagnr_bij_indiening">2020301010</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Ormel</persoon>
            <persoon partij="CDA">Sterk</persoon>
         </item>
         <item attribuut="Datum_reaktie">2002-11-14</item>
         <item attribuut="Datum_indiening">2002-10-03</item>
         <item attribuut="Document-id">KVR16674</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="731" allpagenumbers="731 732" vetnummer="2020301010" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16674" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="348" onderwerp="" indiendatum="2002-10-3">
         <vrager partij="CDA" oorsprong="parlement">Ormel</vrager>
         <vrager partij="CDA" oorsprong="parlement">Sterk</vrager>
         <vraagt-aan>de ministers van Volksgezondheid, Welzijn en Sport en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="14 november 2002), zie ook Aanhangsel Handelingen nr. 256, vergaderjaar 2002–2003">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hebt u kennisgenomen van de inhoud van de Nova-uitzending van 28 september jl. over kindersterfte door erfelijke aandoeningen? </vraag>
      <vraag nummer="2">Kent u het rapport over mortaliteitsverschillen tussen allochtone en autochtone kinderen? Zo ja, wat is uw mening over dit rapport? </vraag>
      <vraag nummer="3">Hoeveel neef/nicht-huwelijken zijn er in Nederland? Zijn er grote verschillen te constateren tussen verschillende bevolkingsgroepen in Nederland? Zo ja, kunt u aangeven bij welke bevolkingsgroepen deze het meeste voorkomen? Bent u bereid jaarlijks de ontwikkeling in deze cijfers aan de Kamer te melden? </vraag>
      <vraag nummer="4">Is de kans op het krijgen van een kind met erfelijke aandoeningen groter bij een huwelijk tussen familieleden? Zo ja, acht u het gewenst dat er voorlichting gegeven gaat worden over de risico’s voor het nageslacht die zijn verbonden aan huwelijken tussen gezinsleden? Welke initiatieven kunnen dan van u worden verwacht? Zo neen, waarom niet? </vraag>
      <vraag nummer="5">Acht u het gewenst voorlichting te geven aan artsen over de verhoogde kans op erfelijke ziekten bij kinderen, als gevolg van een huwelijk tussen familieleden om vroege diagnostiek te bevorderen? Zo ja, wat zijn uw verdere stappen? Zo neen, waarom niet? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen ter zake van het lid Wilders, ingezonden 2 oktober jl. </toelichting>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Professor T. Schulpen heeft in 1996 een rapport gepubliceerd over sterfteverschillen tussen allochtone en autochtone kinderen op basis van cijfers van het CBS. Er werd geconstateerd dat allochtone kinderen een twee maal grotere kans hebben te overlijden. Informatie over zuigelingen echter was incompleet en daarom werd in 2000 hernieuwd onderzoek verricht naar de neonatale sterfteverschillen van bijna 600 tussen 1995 en 1998 overleden zuigelingen (tot het eerste levensjaar). Voor dit onderzoek is gebruik gemaakt van gegevens van ziekenhuisdossiers van de 4 grote steden. Uit dit onderzoek kwam naar voren dat Turken en Marokkanen een drie- tot vijfmaal grotere kans hebben om een zuigeling te verliezen als gevolg van een erfelijke aangeboren afwijking dan Surinamers en autochtone Nederlanders. De onderzoeksresultaten zijn ter publicatie aangeboden aan een internationaal tijdschrift en dus op dit moment niet beschikbaar. Wel heeft professor Schulpen tijdens het door ZonMw georganiseerde internationale congres (d.d. 21–22 januari 2002) Hiking the Care Landscape voorlopige cijfers van dit onderzoek gepresenteerd en ze tijdens de Nova-uitzending van 28 september herhaald. Zodra de publicatie is verschenen zal ik mijn mening hierover bekend maken. </antwoord>
      <antwoord nummer="3">Er zijn geen gegevens bekend van het aantal neef/nicht huwelijken in Nederland. Wel is bekend dat dit soort huwelijken door 20 tot 30% van de bevolking in Turkije en Marokko wordt gesloten. Ook heeft het Sociaal Cultureel Planbureau informatie over het aantal huwelijken dat met partners uit de landen van herkomst wordt gesloten. Dit is ongeveer 75% van de huwelijken van allochtonen van Turkse en Marokkaanse afkomst. Vaak is dit met een dorpsgenoot of familielid. </antwoord>
      <antwoord nummer="4">Mondiaal gezien heeft een neef-nichtechtpaar 5 à 7 procent kans om een kind te krijgen met een erfelijke aandoening. Dat is anderhalf tot twee maal zoveel als een niet-consanguin echtpaar. Daarnaast speelt de gemeenschap waarin men trouwt een belangrijke rol bij de kans op een kind met een erfelijke afwijking. Deze zogenaamde «inbreeding coëfficiënt» is hoger naarmate meer generaties met elkaar zijn getrouwd. Hoe geïsoleerder de gemeenschap, hoe hoger deze coëfficiënt. Ik acht het belangrijk dat er voorlichting wordt gegeven over dit risico. Op dit moment beschikt het Erfocentrum over een Turkstalige pagina op de website met informatie over erfelijkheid en gezondheid. Daarnaast is, van 1999 tot 2002 met financiering van ZonMw, door de VSOP een voorlichtingsproject uitgevoerd over erfelijkheid en aangeboren afwijkingen voor Turkse en Marokkaanse (aanstaande) echtparen. Naar voren is gekomen dat ten behoeve van dit soort voorlichtingsprojecten nog veel obstakels, in de sfeer van het realiseren van voldoende voorwaarden, zijn te overwinnen. In overleg met ZonMw en veldpartijen zal nu worden bezien of, en zo ja op welke wijze, een vervolg aan dit project gegeven kan worden. </antwoord>
      <antwoord nummer="5">Ja. Het gaat hier overigens ook om een adequate follow-up na vroege diagnostiek. Ik ben voornemens deze suggestie voor commentaar aan de betrokken beroepsverenigingen voor te leggen. Om deze voorlichting te bevorderen zijn al enkele initiatieven genomen. Een onlangs eveneens door de onderzoeksgroep van prof. Schulpen op verzoek van ZonMw uitgevoerd onderzoek geeft aan dat er in de curricula van de 8 medische faculteiten nauwelijks aandacht wordt besteed aan de interculturele aspecten van de gezondheidszorg. Door NWO zijn financiën beschikbaar gesteld om dit te verbeteren. Het hier besproken onderwerp zal daar onderdeel van gaan uitmaken. Daarnaast wordt er in toenemende mate bijscholing georganiseerd voor praktiserende artsen over deze aspecten. De minister voor Vreemdelingenzaken en Integratie zal in een volgende vergadering van het Landelijk Overleg Minderheden de aan familiehuwelijken verbonden risico’s bespreken met de in dit overleg vertegenwoordigde samenwerkingsverbanden van de Turken en Marokkanen. </antwoord>
      <noten afkomstig="antwoord"/>
   </antwoorden>
</kvr>
