<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Justitie over de termijn in de AC-procedure. (Ingezonden 7 januari 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8642
</item>
         <item attribuut="Inhoud">Vragen over verlenging van de termijn met ingang van 1999 van 24 naar 48 uur.</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 1998-1999, nr. 727, Tweede Kamer</item>
         <item attribuut="Vraagnr_bij_indiening">2989905390</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">1999-02-03</item>
         <item attribuut="Datum_indiening">1999-01-07</item>
         <item attribuut="Document-id">KVR8642</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1483" allpagenumbers="1483 1484" vetnummer="2989905390" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8642" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="727" onderwerp="" indiendatum="1999-01-7">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="1999-02-3">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kunt u bevestigen dat de termijn in de AC-procedure met ingang van het nieuwe jaar is verlengd van 24 naar 48 uur? <voetnoot nummer="1"/>
      </vraag>
      <vraag nummer="2">Is de accommodatie voor de asielzoekers die gedurende die periode in de AC’s moeten verblijven aangepast aan een langduriger verblijf? </vraag>
      <vraag nummer="3">Zo neen, acht u het acceptabel voor de asielzoeker zelf en voor het personeel in de AC’s dat in deze situatie moet werken dat de accommodatie niet is toegerust op een langdurig verblijf in de AC’s? </vraag>
      <vraag nummer="4">Wanneer denkt u dat de accommodatie zal zijn aangepast? </vraag>
      <vraag nummer="5">Is het u bekend dat de asieladvocaten vanwege de verlenging van de termijn naar 48 uur en vanwege het nieuwe vergoedingenbesluit het werk er bij hebben neergelegd? </vraag>
      <vraag nummer="6">Betekent dit dat asielzoekers vanaf heden de asielprocedure doorlopen zonder de noodzakelijke rechtsbijstand? </vraag>
      <vraag nummer="7" voetnoot="1">Wat is uw mening over de opmerkingen van een lid van de commissie Maan dat het ontwerpbesluit niet zo fraai is en dat de statistische gegevens waarop de commissie Maan haar werk heeft gebaseerd van betrekkelijke waarde zijn? <voetnoot nummer="1"/>
      </vraag>
      <vraag nummer="8">Bent u bereid in overleg te treden met de advocatuur teneinde een oplossing te vinden voor het ontstane conflict? </vraag>
      <noten afkomstig="vraag">
         <noot nummer="1" datum="1999-01-5" bron="Trouw">Trouw, 5 januari 1999</noot>
      </noten>
   </vragen>
   <antwoorden aantal="5">
      <antwoord nummer="1">Neen. Thans is nog overleg gaande over de gefaseerde invoering van de zogenoemde 48-uursprocedure met de Nederlandse Orde van Advocaten (NOVA), Vluchtelingenwerk Nederland en de voorzitters van de Stichtingen Rechtsbijstand Asiel Noord-Oost-Nederland, Den Bosch en Amsterdam. </antwoord>
      <antwoord nummer="2, 3 en 4">De accommodatie voor asielzoekers is aangepast aan een langduriger verblijf in de AC’s. De AC’s zijn echter nog niet ingericht op een volledige toepassing van de herziene AC-procedure. De optimalisering van de faciliteiten voor asielzoekers vindt momenteel plaats. Dit past binnen de gefaseerde invoering van de 48-uursprocedure zoals ik die heb beschreven in de halfjaarlijkse rapportage asielketen van 20 november 1998. Nu de 48-uursprocedure niet op 1 januari 1999 is ingevoerd, is er per definitie geen sprake van structureel langduriger verblijf van asielzoekers op de AC’s. Vanaf 1 april 1999 zullen, daar waar nodig, de 48 procesuren structureel kunnen worden benut. Op die datum zullen aanvullende faciliteiten gerealiseerd zijn voor de asielzoekers die vier nachten op het AC verblijven. Ook in de voorzieningen voor het personeel op de AC’s vinden momenteel aanpassingen plaats welke, naar ik verwacht, op korte termijn zullen worden afgerond. Voorts streef ik ernaar dat de onderzoeksfaciliteiten, welke nodig zijn voor de optimale uitvoering van de 48-uursprocedure, op 1 juli 1999 volledig operationeel zijn. </antwoord>
      <antwoord nummer="5 en 6">Op 20 december 1998 hebben de asieladvocaten laten weten niet mee te werken aan de 48-uursprocedure indien deze op 1 januari 1999 ingevoerd zou worden. Zoals ik reeds in mijn antwoord op vraag 1 heb aangegeven is hieromtrent overleg gaande met de rechtshulpverlening. In alle AC’s wordt momenteel juridische bijstand verleend in de asielprocedure door advocaten en juridische medewerkers van de verschillende Stichtingen Rechtsbijstand Asiel (SRA’s). </antwoord>
      <antwoord nummer="7">Ik deel die opvatting niet. De commissie Maan, die een brede samenstelling kende, heeft naar mijn mening nauwgezet uitvoering gegeven aan haar taak. De statistische informatie, die door een externe deskundige is verzameld en veredeld, had betrekking op de tijdsbesteding per zaak, zoals vastgesteld door de raden voor rechtsbijstand op basis van de informatie die de advocaat bij zijn declaratie heeft verstrekt. </antwoord>
      <antwoord nummer="8">Ik zou hier willen verwijzen naar bovenstaande antwoorden op de vragen 1 en 5. Voor zover de vraag betrekking heeft op het nieuwe vergoedingenbesluit kan ik meedelen dat de Tweede Kamer naar aanleiding van het concept Besluit vergoedingen rechtsbijstand 1999 de Regering een groot aantal vragen heeft gesteld. Het antwoord op deze vragen, die veelal betrekking hebben op de vergoeding van rechtsbijstand in asielzaken, zullen op korte termijn aan uw Kamer worden aangeboden. Indien de verdere besluitvorming mij daartoe aanleiding geeft, ben ik vanzelfsprekend bereid nader overleg te voeren. </antwoord>
      <noten afkomstig="antwoord"/>
   </antwoorden>
</kvr>
