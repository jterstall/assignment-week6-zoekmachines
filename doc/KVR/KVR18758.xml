<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijsselbloem en Tjon-A-Ten (beiden PvdA) aan de ministers van Buitenlandse Zaken en voor Vreemdelingenzaken en Integratie over de mogelijke hulp aan in hun land van herkomst achtergelaten gehuwde vrouwen. (Ingezonden 2 september 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18758
</item>
         <item attribuut="Inhoud">Vragen over de problemen die gehuwde vrouwen en hun kinderen ondervinden bij de terugkeer naar Nederland, als zij door hun echtgenoot/vader tegen de uitdrukkelijk eigen wil in worden achtergelaten in Marokko of een ander land van herkomst.</item>
         <item attribuut="Rubriek">Welzijn (Minderheden)</item>
         <item attribuut="Trefwoorden">Minderheden</item>
         <item attribuut="Vindplaats">Kamervragen met antwoord 2003-2004, nr. 204, Tweede Kamer</item>
         <item attribuut="Vraagnr_bij_indiening">2020316630</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Dijsselbloem</persoon>
            <persoon partij="PvdA">Tjon-A-Ten</persoon>
         </item>
         <item attribuut="Datum_reaktie">2003-10-27</item>
         <item attribuut="Datum_indiening">2003-09-02</item>
         <item attribuut="Document-id">KVR18758</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="435" allpagenumbers="435 436" vetnummer="2020316630" code="0304tkkvr204" lopendefooter="Tweede Kamer, vergaderjaar 2003–2004, Aanhangsel" filenaam="KVR18758" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="204" onderwerp="" indiendatum="2003-09-2">
         <vrager partij="PvdA" oorsprong="parlement">Dijsselbloem</vrager>
         <vrager partij="PvdA" oorsprong="parlement">Tjon-A-Ten</vrager>
         <vraagt-aan>de ministers van Buitenlandse Zaken en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="27 oktober 2003), zie ook Aanhangsel Handelingen nr. 69, vergaderjaar 2003–2004">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder>de minister voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennisgenomen van het artikel «In Marokko gedumpt voor een jongere vrouw»? <voetnoot nummer="1"/>
      </vraag>
      <vraag nummer="2">Is bekend hoeveel gehuwde vrouwen en hun kinderen uit migrantengroepen, die in Nederland hebben gewoond, jaarlijks door echtgenoten/vaders tegen de uitdrukkelijke eigen wil worden achtergelaten in Marokko of in een ander land van herkomst? </vraag>
      <vraag nummer="3">Hoeveel van deze vrouwen en kinderen zochten in de afgelopen jaren hulp bij de Nederlandse ambassade of het consulaat in Marokko? </vraag>
      <vraag nummer="4">Heeft u er enig zicht op of gehuwde mannen die hun echtgenote en hun kinderen achterlaten in Marokko of in een ander land van herkomst, een andere partner huwen, waardoor er sprake is van bigamie? Hoe wordt dit voorkomen? </vraag>
      <vraag nummer="5">Kunt u aangeven op welke wijze deze vrouwen en kinderen worden geholpen wanneer zij zich melden bij de Nederlandse ambassade of het consulaat in Marokko of in een ander land van herkomst? </vraag>
      <vraag nummer="6">Is het waar dat visumaanvragen van deze vrouwen en kinderen worden behandeld als alle andere, waardoor zij maanden, soms jaren, in Marokko of een ander land van herkomst moeten blijven? </vraag>
      <vraag nummer="7">Bent u bereid deze vrouwen en kinderen met voorrang te helpen bij hun terugkeer naar Nederland? </vraag>
      <vraag nummer="8">Bent u bereid om vrouwen die slechts een afhankelijke verblijfstitel hadden, een zelfstandige verblijfstitel te verstrekken, vergelijkbaar met vrouwen die slachtoffer zijn geworden van (seksueel) geweld binnen hun relatie? </vraag>
      <vraag nummer="9">Bent u bereid om via de Nederlandse ambassade al het mogelijke in het werk te (laten) stellen om kinderen met een Nederlandse nationaliteit die reeds onder de verantwoordelijkheid van de Kinderbescherming vielen en nu tegen de uitdrukkelijke eigen wil worden vastgehouden in Marokko of in een ander land van herkomst, zo snel mogelijk weer naar Nederland te laten terugkeren? </vraag>
      <noten afkomstig="vraag">
         <noot nummer="1" datum="2003-08-20" bron="NRC-Handelsblad">NRC-Handelsblad, 20 augustus 2003</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Het verkrijgen van een adequaat overzicht hiervan is niet mogelijk, omdat niet alle betrokkenen zich in alle gevallen tot de Nederlandse vertegenwoordiging wenden. </antwoord>
      <antwoord nummer="3">In 2002 hebben zich vier personen op de ambassade in Rabat gemeld met de verklaring dat zij in Marokko waren achtergelaten. </antwoord>
      <antwoord nummer="4">Nee, op bedoelde situatie bestaat geen zicht. Ik merk echter op dat het in bepaalde landen van herkomst, waaronder Marokko, wettelijk is toegestaan met meer vrouwen tegelijk gehuwd te zijn. Bigamie of polygamie is aldaar niet verboden en kan door de Nederlandse staat niet worden voorkomen. De Nederlandse staat kan wel voorkomen dat de polygame situatie ook in Nederland zou kunnen bestaan. Gelet hierop is in het vreemdelingenbeleid opgenomen dat indien sprake is van een polygame situatie, de verblijfsvergunning slechts verleend wordt aan één echtgenoot, geregistreerd partner of partner tegelijkertijd, alsmede de uit die verbintenis geboren (minderjarige) kinderen. Indien de polygame situatie is beëindigd, bijvoorbeeld door overlijden of door een echtscheiding die naar Nederlands internationaal privaatrecht is erkend, staat de vroegere polygame situatie niet aan verlening van de verblijfsvergunning in de weg. Overigens heeft de Marokkaanse koning onlangs een aantal maatregelen aangekondigd ter bevordering van de emancipatie van de vrouw, waaronder beperking van het recht op polygamie. </antwoord>
      <antwoord nummer="5">Voor inreis in Nederland van iedere vreemdeling die geen geldig Nederlands verblijfsdocument kan overleggen is – ook in de door u bedoelde gevallen – de aanvraag van een machtiging tot voorlopig verblijf (mvv) wettelijk voorgeschreven. De Nederlandse vertegenwoordiging in het desbetreffende land neemt deze aanvraag in ontvangst en legt deze voor aan het ministerie van Justitie, dat terzake beslissingsbevoegd is. Voor de aanvraag van een mvv dient wettelijk onder andere een geldig reisdocument te worden overlegd. Hierover beschikken de betrokken vrouwen meestal niet, omdat hun echtgenoot dit document heeft meegenomen. Het is voor deze vrouwen vaak moeilijk en tijdrovend om in hun land van herkomst een nieuw reisdocument te verkrijgen, omdat de documenten die haar identiteit kunnen aantonen in veel gevallen eveneens door de echtgenoot zijn meegenomen. </antwoord>
      <antwoord nummer="6">Voor de afdoening van mvv-aanvragen geldt in zijn algemeenheid een redelijke termijn van drie maanden. </antwoord>
      <antwoord nummer="7">Uiteraard kan betrokkene altijd bij de indiening van de aanvraag tot het verlenen van een visum verzoeken om een spoedige behandeling, gelet op haar bijzondere situatie. Het is wel van belang dat betrokkene dan zelf aangeeft dat zij zich in een dergelijke situatie bevindt, en dat de bijzondere omstandigheden zo veel mogelijk met gegevens en bescheiden worden onderbouwd. Anders is voor de Nederlandse overheid niet kenbaar dat er sprake is van bijzondere omstandigheden. Voor een adequate afhandeling van de aanvraag is voorts van belang dat de identiteit van de aanvrager vaststaat, hetgeen door het ontbreken van identiteitsdocumenten niet altijd mogelijk is (zie vraag 5). Overigens kunnen zowel minderjarige kinderen als meerderjarige kinderen die langdurig rechtmatig in Nederland hebben verbleven in aanmerking komen voor een zogenaamde verblijfsvergunning regulier voor wedertoelating (de terugkeeroptie). Indien aan de voorwaarden voor wedertoelating (artikelen 3.54 en 3.92 Vreemdelingenbesluit 2000) wordt voldaan, geldt in principe een vrijstelling van het mvv-vereiste. </antwoord>
      <antwoord nummer="8">Indien de vrouwen niet voldoen aan de voorwaarden voor een verblijfsvergunning voor voortgezet verblijf (bijvoorbeeld indien de (huwelijks)relatie op grond waarvan verblijf was toegestaan binnen drie jaar na verblijfsaanvaarding en anders dan door overlijden is verbroken) kan slechts in bijzondere individuele gevallen worden bezien of voortgezet verblijf moet worden aanvaard. Het is daarbij van belang dat betrokkene zelf aangeeft dat er sprake is van bijzondere omstandigheden die zij zo veel mogelijk met gegevens en bescheiden onderbouwt. </antwoord>
      <antwoord nummer="9">Indien sprake is van ontvoering en/of het achterhouden van minderjarige kinderen die hun gewone verblijfplaats hebben in Nederland, door of namens één der ouders zonder de toestemming van de andere ouder die (mede) het gezag uitoefent c.q. zonder de toestemming van de instelling die de voogdij uitoefent over de kinderen, naar landen die niet zijn aangesloten bij het Haags Verdrag inzake internationale kinderontvoering, zal de Nederlandse ambassade al het mogelijke doen om de terugkeer van de kinderen te bewerkstelligen. Indien een minderjarige tegen zijn wil, maar met instemming van zijn wettelijk vertegenwoordigers in het land van herkomst (of een derde land) verblijft, kan de Nederlandse overheid daar niet in treden. </antwoord>
      <noten afkomstig="antwoord"/>
   </antwoorden>
</kvr>
