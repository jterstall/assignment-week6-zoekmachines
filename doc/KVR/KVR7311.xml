<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Witteveen-Hevinga (PvdA) over beleggen buiten het zicht van de Nederlandse fiscus. (Ingezonden 6 mei 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7311
</item>
         <item attribuut="Rubriek">Belastingen (Belastingfraude) Geld (Beleggingen)</item>
         <item attribuut="Trefwoorden">Belastingfraude Beleggingen</item>
         <item attribuut="Vindplaats">Kamervragen met antwoord 1997-1998, nr. 1390, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="PvdA">Witteveen-Hevinga</persoon>
         </item>
         <item attribuut="Datum_reaktie">1998-06-22</item>
         <item attribuut="Datum_indiening">1998-05-06</item>
         <item attribuut="Document-id">KVR7311</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2845" allpagenumbers="2845 2846" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7311" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1390" onderwerp="" indiendatum="1998-05-6">
         <vrager partij="PvdA" oorsprong="parlement">Witteveen-Hevinga</vrager>
         <vraagt-aan/>
      </vraagdata>
      <antwoorddata antwoorddatum="22 juni 1998) Zie ook Aanhangsel Handelingen nr. 1279, vergaderjaar 1997/98.">
         <antwoorder functie="minister" ministerie="Financiën">Zalm</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="10">
      <vraag nummer="1">Hebt u kennisgenomen van de uitzending van Argos op 3 april jl.? </vraag>
      <vraag nummer="2">Is het waar dat financiële instellingen die deel uitmaken van Nederlandse conglomeraten – op een weliswaar indirecte manier – medewerken aan het aantrekken van grote bedragen geld op rekeningen in het buitenland buiten het zicht van de Nederlandse fiscus? </vraag>
      <vraag nummer="3">Zo ja, hoe valt dit te rijmen met de uitvoering van de afspraken tussen de belangrijkste Nederlandse banken dat men zeer terughoudend is met het adverteren ten behoeve van vestigingen in het buitenland, voorzover dit adverteren zou kunnen worden opgevat als een oproep tot belastingontduiking? </vraag>
      <vraag nummer="4">Kunt u een kopie van de gedragsregels, zoals die zijn overeengekomen tussen de Nederlandse banken, aan de Tweede Kamer doen toekomen? </vraag>
      <vraag nummer="5" voetnoot="1">Is het u bekend dat Robeco en andere financiële instellingen, wederom of nog steeds, via Internet adverteren om buiten het zicht van de Nederlandse fiscus te beleggen? Deelt u de visie dat deze instellingen hiermee hun verplichtingen uit de gedragscode hebben verzaakt, waarover u berichtte naar aanleiding van mijn vragen van 23 januari 1997? <voetnoot nummer="1"/>Zo ja, op welke wijze wordt nu actie ondernomen tegen Robeco? Indien blijkt dat Robeco of andere banken zich niet houden aan de gedragscode, bent u dan voornemens de verleende ontheffing ex artikel 82 Wtk weer in te trekken, zoals geantwoord op de vragen gesteld door ondergetekende? </vraag>
      <vraag nummer="6">Deelt u de visie dat juist nu herstel, behoud en verdere versterking van de integriteit van de financiële sector zo hoog op de agenda staan de geloofwaardigheid van de financiële sector in het geding is? </vraag>
      <vraag nummer="7">Wordt het niet hoog tijd dat er een nationale en internationale gedragscode wordt ontwikkeld door internationale financiële conglomeraten om onethisch gedrag tegen te gaan? Welke argumenten zijn er om dat niet te willen bevorderen? </vraag>
      <vraag nummer="8">Wilt u in overleg met de Nederlandse Vereniging van Banken bevorderen dat de regels zoals vastgelegd in de MOT om bedragen van meer dan f 25 000 te melden, voor internationale conglomeraten integraal worden opgenomen in de eerder vermelde gedragscode? Is het überhaupt toegestaan om dergelijke hoeveelheden cash-geld over de grens te transporteren door particulieren of anderen, zonder daarvan melding te doen aan het MOT? </vraag>
      <vraag nummer="9">Wilt u voorts in overleg treden met de NVB met het verzoek om de gedragscode van de Nederlandse banken met betrekking tot onethisch adverteren ook van toepassing te doen laten zijn op het totale conglomeraat waar dan ook ter wereld? </vraag>
      <vraag nummer="10">Wilt u via De Nederlandsche Bank bevorderen dat het Bazels Comité voor de aangesloten landen een gedragscode introduceert op basis waarvan de hier aan de orde zijnde praktijken kunnen worden ingeperkt? Welke andere acties kunnen worden ondernomen op internationaal niveau? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="687" documentjaargang="1996-1997">Aanhangsel Handelingen, nr. 687, vergaderjaar 1996–1997.</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het aantrekken van gelden in Nederland valt onder de bepalingen van de Wet toezicht kredietwezen 1992 (Wtk 1992). Als gevolg hiervan kan dit alleen geschieden door instellingen die op grond van artikel 52 van de Wtk 1992 in Nederland zijn geregistreerd bij de Nederlandsche bank dan wel door die instellingen die een ontheffing ex artikel 82 Wtk 1992 hebben gekregen. Dit betekent dat alle financiële instellingen die in het buitenland zijn gevestigd, en die zijn ingeschreven in het register van de Nederlandsche Bank of die een ontheffing ex artikel 82 Wtk 1992 hebben, grensoverschrijdend gelden van het publiek mogen aantrekken. Dit geldt derhalve ook voor die buitenlandse financiële instellingen die deel uitmaken van een Nederlands conglomeraat, en die zelfstandig zijn ingeschreven in het register van de Nederlandsche Bank dan wel een ontheffing ex artikel 82 Wtk 1992 hebben gekregen. Voor beleggingsinstellingen geldt een vergelijkbaar regime op grond van de Wet toezicht beleggingsinstellingen (Wtb). Het in of vanuit Nederland buiten een besloten kring vragen of verkrijgen van gelden of andere goederen ter deelneming in een beleggingsinstelling dan wel het aanbieden van deelnemingsrechten in een dergelijke beleggingsinstelling is slechts toegestaan op basis van een vergunning, een ontheffing of een vrijstelling. Ook buitenlandse beleggingsinstellingen kunnen derhalve – onder toezicht van DNB – hun producten op de Nederlandse markt aanbieden. </antwoord>
      <antwoord nummer="3, 4 en 5" voetnoot="1">Het adverteren voor het aantrekken van gelden gericht op het Nederlands publiek levert geen problemen op, indien de banken zich houden aan de Gedragsregels grensoverschrijdend adverteren/aantrekken van spaargelden. Achterliggend treft u hiervan een kopie aan <voetnoot nummer="1"/>. Het aantrekken van gelden is dan ook niet in strijd met de gedragsregels, zolang er niet opgeroepen wordt tot belastingontduiking. Deze gedragsregels zijn van gelijke toepassing op het adverteren via het Internet. Daarnaast hanteert DNB vergelijkbare reclameregels voor beleggingsinstellingen. Er wordt op de Internetpagina van Robecobank Suisse S.A. weliswaar een algemene beschrijving van het Zwitserse banksysteem gegeven, waaronder het bankgeheim, maar de pagina moedigt Nederlanders niet aan om hun beleggingen te organiseren buiten het zicht van de Nederlandse fiscus. </antwoord>
      <antwoord nummer="6">Aangezien ik reeds eerder bij de beantwoording van de kamervragen van 1 mei 1996 (nummer 29596610240) heb aangegeven dat het openlijk aanmoedigen om beleggingen buiten het zicht van de Nederlandse fiscus te organiseren laakbaar zou zijn, zou de integriteit, en daarmee tevens, gelet op de eerder genoemde gedragsregels, de geloofwaardigheid van de financiële sector in het geding kunnen zijn indien er sprake is van een actieve oproep tot belastingontduiking. </antwoord>
      <antwoord nummer="8">Het is niet zo dat alle transacties boven f 25 000 zonder meer gemeld moeten worden aan het Meldpunt Ongebruikelijke Transacties (MOT). Het gaat om bepaalde contante transacties waarbij bijvoorbeeld vreemde valuta in guldens worden omgewisseld of kleine coupures naar grote. Wel moeten alle transacties, ongeacht het bedrag, gemeld worden waarvan de betrokken financiële instelling vermoedt dat deze verband kunnen houden met witwassen. Een voorbeeld van een dergelijk vermoeden zou kunnen zijn dat een klant contant geld brengt naar een buitenlandse vestiging van een Nederlandse financiële instelling, terwijl hij dat ook bij een Nederlandse vestiging had kunnen brengen. Evenwel bestaat er geen meldplicht voor het transport van cash-geld over de grens. Op grond van de Wet financiële betrekkingen buitenland 1994 (Wfbb 1994) verzamelt DNB inlichtingen en gegevens die nodig zijn voor onder meer de juiste samenstelling van de betalingsbalans en de daarmee samenhangende statistieken. Personen en instellingen die betrokken zijn bij het internationale betalingsverkeer zijn op grond van de Wfbb 1994 verplicht aan DNB de nodige gegevens te verstrekken. Door deze taak heeft DNB inzicht in de internationale geldstromen, inkomende en uitgaande transacties met het buitenland. Zij heeft derhalve gelegenheid om internationale ongebruikelijke transacties waar te nemen. De Nederlandsche Bank wordt binnenkort verplicht ongebruikelijke transacties te melden aan het MOT waar zij tijdens de reguliere werkzaamheden in het kader van de Wfbb 1994 op stuit. Zie voor het overige het volgende antwoord. </antwoord>
      <antwoord nummer="7, 9 en 10">Er is reeds contact geweest met de Nederlandse Vereniging van Banken (NVB) en met de Nederlandsche Bank om te bezien of en via welke kanalen de hier aan de orde zijnde praktijken in internationaal verband kunnen worden besproken. De NVB is verzocht om dit in het overleg met de aangesloten banken aan de orde te stellen. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
