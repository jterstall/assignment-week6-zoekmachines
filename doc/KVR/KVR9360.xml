<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Vries en Terpstra (beiden VVD) aan de staatssecretarissen van Financiën en van Volksgezondheid, Welzijn en Sport over het betrekken van belastingteruggave bij de inkomenstoets in het kader van de AWBZ. (Ingezonden 20 april 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9360
</item>
         <item attribuut="Inhoud">Vragen over het optellen van een belastingteruggave bij de inkomenstoets voor de bepaling van eigen bijdragen in het kader van de Algemene Wet Bijzondere Ziektekosten.</item>
         <item attribuut="Rubriek">Belastingen (Belastingontheffing, -teruggave, -vermindering, -vrijstelling) Gezondheidszorg (Zorgverzekeringen)</item>
         <item attribuut="Trefwoorden">AWBZ Belastingteruggave Eigen bijdrage</item>
         <item attribuut="Vindplaats">Kamervragen met antwoord 1998-1999, nr. 1366, Tweede Kamer</item>
         <item attribuut="Vraagnr_bij_indiening">2989911800</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="VVD">De Vries</persoon>
            <persoon partij="VVD">Terpstra</persoon>
         </item>
         <item attribuut="Datum_reaktie">1999-05-17</item>
         <item attribuut="Datum_indiening">1999-04-20</item>
         <item attribuut="Document-id">KVR9360</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2715" allpagenumbers="2715 2716" vetnummer="2989911800" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9360" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1366" onderwerp="" indiendatum="1999-04-20">
         <vrager partij="VVD" oorsprong="parlement">De Vries</vrager>
         <vrager partij="VVD" oorsprong="parlement">Terpstra</vrager>
         <vraagt-aan>de staatssecretarissen van Financiën en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Wordt op basis van het Bijdragebesluit Zorg een belastingteruggave opgeteld bij het inkomen voor de bepaling van de eigen bijdragen in het kader van de AWBZ? </vraag>
      <vraag nummer="2">Bent u ervan op de hoogte dat de gemaakte kosten waarop de aftrekpost van de belastingaangifte is gebaseerd niet kunnen worden afgetrokken van het inkomen bij de bovengenoemde inkomenstoets? </vraag>
      <vraag nummer="3">Deelt u de mening dat een aftrekpost bij de loon- en inkomstenbelasting de bedoeling heeft een tegemoetkoming te vormen in de kosten, zoals buitengewone lasten die verband houden met invaliditeit? </vraag>
      <vraag nummer="4">Vindt u dat de methode van vaststelling van het inkomen ter bepaling van de eigen bijdragen ingaat tegen de doelstelling van de fiscale wetgeving? </vraag>
      <vraag nummer="5">Bent u van plan bovengenoemd AWBZ-besluit te wijzigen om deze ongewenste neveneffecten te voorkomen? Zo ja, wanneer? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1, 2 en 3">De hoogte van de eigen bijdrage die per maand verschuldigd is voor verblijf gedurende het etmaal in een op grond van de Algemene Wet Bijzondere Ziektekosten (AWBZ) toegelaten instelling dan wel in een op grond Overgangswet verzorgingshuizen gesubsidieerd verzorgingshuis is afhankelijk van de hoogte van het bijdrageplichtig inkomen zoals dat op grond van het Bijdragebesluit zorg wordt vastgesteld. De regeling voor de vaststelling van het bijdrageplichtig inkomen geldt sinds 1983 en is destijds op basis van uitvoering kabinetsberaad tot stand gekomen. Het komen tot een apart inkomensbegrip is daarbij een zeer wel doordachte en welbewuste keuze geweest. De regeling houdt in dat zo goed als mogelijk het netto besteedbaar inkomen van de verzekerde wordt vastgesteld. Dat is de reden waarom destijds gekozen is voor het kasstelsel. Weliswaar is op bepaalde punten aansluiting gezocht bij de Wet op de inkomstenbelasting 1964, maar daarnaast zijn er specifieke aftrekposten die beogen het netto besteedbaar inkomen van de verzekerde zo dicht mogelijk te benaderen. Als voorbeelden zijn te noemen de aftrekposten voor betaalde premies voor ziektekostenverzekeringen en revalidatiekosten. Dit zijn posten die in de belastingssfeer niet zonder meer geldend kunnen worden gemaakt. Aftrek voor kosten en ziekte en invaliditeit is in de inkomstenbelasting slechts mogelijk voor zover de totale kosten een (hoge) drempel overschrijden. Met hetzelfde oogmerk zijn er posten die voor het bijdragebesluit als inkomen gelden, terwijl zij dat fiscaal bezien niet zijn. Uitgaande van dat oogmerk gelden te betalen belastingen als aftrekpost (niet te besteden inkomsten) en te ontvangen belastingen als besteedbaar inkomen. Onder het vorige kabinet is besloten het vigerende systeem voor de vaststelling van het bijdrageplichtig inkomen ook van toepassing te laten zijn op de bijdrage voor verblijf in verzorgingshuizen. </antwoord>
      <antwoord nummer="4">Nee. Zoals uit het vorenstaande blijkt, gaat het om verschillende doelstellingen. </antwoord>
      <antwoord nummer="5">Zoals hiervoor is aangegeven, gaat het niet om ongewenste neveneffecten. Wel wordt, gelet op de gewenste harmonisatie van regelingen, op dit moment onderzoek gedaan naar de mogelijkheid van invoering van het belastbaar inkomen in de bijdrageregeling voor het verblijf in AWBZ-instellingen en verzorgingshuizen. Zoals de Tweede Kamer bij brief van 13 januari 1999, MEVA/AEB-9914, is medegedeeld wordt het onderzoeksrapport van het EIM in het voorjaar van dit jaar verwacht. Zoals is aangegeven in het planningsoverzicht met betrekking tot de uitwerking van het regeerakkoord dat de Tweede Kamer bij brief van 12 november 1998, DBO-982260, is toegezonden, zal vier maanden na het verschijnen van het rapport de Kamer een standpunt en plan van aanpak ontvangen. </antwoord>
      <noten afkomstig="antwoord"/>
   </antwoorden>
</kvr>
