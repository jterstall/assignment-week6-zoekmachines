<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rouvoet (ChristenUnie) aan de minister van Volksgezondheid, Welzijn en Sport over de eerste gekloonde mens. (Ingezonden 6 januari 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17107
</item>
         <item attribuut="Inhoud">Vragen over berichten over de eerste gekloonde mens en de verhouding hiervan tot het aanvullend protocol op het Europese Verdrag dat reproductief kloneren verbiedt.</item>
         <item attribuut="Rubriek">Gezondheidszorg (Medische ethiek) Wetenschap en technologie (Toegepast onderzoek)</item>
         <item attribuut="Trefwoorden">Biotechnologie Medische ethiek</item>
         <item attribuut="Vindplaats">Kamervragen met antwoord 2002-2003, nr. 712, Tweede Kamer</item>
         <item attribuut="Vraagnr_bij_indiening">2020305230</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="ChristenUnie">Rouvoet</persoon>
         </item>
         <item attribuut="Datum_reaktie">2003-02-03</item>
         <item attribuut="Datum_indiening">2003-01-06</item>
         <item attribuut="Document-id">KVR17107</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1497" allpagenumbers="1497 1498" vetnummer="2020305230" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17107" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="712" onderwerp="" indiendatum="2003-01-6">
         <vrager partij="ChristenUnie" oorsprong="parlement">Rouvoet</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-02-3">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de claim van de Amerikaanse Raelian-sekte dat de eerste gekloonde mens is geboren? <voetnoot nummer="1"/>
      </vraag>
      <vraag nummer="2">Hoe verhouden dit bericht, en eerdere vergelijkbare claims van de Italiaanse arts Antonori, zich met het verbod op reproductief kloneren zoals dat in het aanvullend protocol op het Europese Verdrag dienaangaande is neergelegd? </vraag>
      <vraag nummer="3">Wat onderneemt de regering in Europees en mondiaal verband om deze ontwikkelingen aan de kaak te stellen en daadwerkelijk tegen te gaan? </vraag>
      <vraag nummer="4">Bent u bereid deze ontwikkelingen in Europees en VN-verband met kracht aan de orde te stellen opdat het mondiale verbod op reproductief kloneren waarover al vele jaren wordt gesproken nu eindelijk op korte termijn tot stand wordt gebracht en effectief kan worden gemaakt? </vraag>
      <vraag nummer="5">Welke maatregelen kunnen worden genomen om landen die dit verbod ontduiken er toe te brengen dit verdrag alsnog te ondertekenen dan wel te handhaven? Is hier te denken aan economische sancties? </vraag>
      <vraag nummer="6">Bent u bereid te onderzoeken in hoeverre het verbod op kloneren – ook in internationaal opzicht – in strafrechtelijke zin kan worden vastgelegd? </vraag>
      <noten afkomstig="vraag">
         <noot nummer="1" datum="2003-12-27" bron="Diverse media">Diverse media, 27 december 2003</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2" voetnoot="1">Allereerst wil ik opmerken dat de berichten nog steeds niet meer zijn dan geruchten. Er is nog geen enkele vorm van bevestiging. Desalniettemin is deze activiteit, indien de berichten wel juist zouden zijn, in strijd met het Aanvullend Protocol bij het Verdrag inzake de rechten van de mens en de biogeneeskunde. Het verbod in het Aanvullend Protocol is van kracht in de dertien landen die het Verdrag èn het protocol hebben geratificeerd <voetnoot nummer="1"/>. Italië, Nederland en de Verenigde Staten horen daar niet bij. Italië en Nederland hebben het Verdrag en het protocol wel ondertekend. </antwoord>
      <antwoord nummer="3 en 4" voetnoot="2">In het kader van de Verenigde Naties hebben in New York in 2002 in de Zesde Commissie (de Juridische Commissie) van de Algemene Vergadering in diverse rondes in voor- en najaar onderhandelingen plaatsgevonden over de (snelle) totstandkoming van een wereldwijd verbod op reproductief kloneren. Een gezamenlijk initiatief was hiertoe genomen door Frankrijk en Duitsland en werd in februari vorig jaar – gesteund door Nederland – besproken. Tijdens de onderhandelingen bleken er tegenstellingen tussen enerzijds die landen die een verbod wilden dat toegespitst is op reproductief kloneren en anderzijds landen die tegelijkertijd een verbod willen op zowel reproductief kloneren als op het zogeheten therapeutisch kloneren <voetnoot nummer="2"/>. Eerstgenoemde landen konden niet instemmen met een breder verbod. Laatstgenoemde landen bleken niet akkoord te kunnen gaan met enige andere lijn dan het volledig gelijk behandelen van reproductief kloneren en het therapeutisch kloneren. Ook een gefaseerde benadering bleek niet bespreekbaar. Het door Nederland verdedigde standpunt in de laatste vergadering was gebaseerd op de Embryowet en de passages die daarover in het Strategisch Akkoord staan. Dit standpunt hield in dat Nederland voor een verbod is op reproductief kloneren en daarnaast pleitte voor een internationaal moratorium (tijdelijk verbod) op therapeutisch kloneren. Dit standpunt lag daarmee tussen de beide eerdergenoemde standpunten in, maar bleek weinig weerklank te vinden, nu de beide groepen landen, en in het bijzonder de groep die een – ook in Nederlandse ogen – té breed verbod wilden, volledig aan hun standpunt wilden vasthouden. Ik merk op dat al vanaf het begin van de besprekingen duidelijk was dat dezelfde tegenstellingen die zich op mondiaal niveau openbaarden, ook naar voren kwamen binnen de groep Europese landen. Met name Spanje heeft zich van het begin af aan tegen de Frans-Duitse voorstellen verzet. Europese medeondertekenaars van het Frans-Duitse voorstel waren o.a. België, Finland, Griekenland, Luxemburg, Noorwegen en Zwitserland. Het andere voorstel werd met name verdedigd door de Verenigde Staten en het Vaticaan en in Europa ondertekend door Spanje en Italië. In dit licht lijken verdere Europese initiatieven op dit moment niet kansrijk. In de laatste vergadering van de voorbereidende werkgroep heeft Nederland zich actief ingezet voor het verhelderen van de standpunten en het in het licht daarvan bezien of er een compromis mogelijk was. Op Nederlands initiatief en vervolgens op verzoek van de voorzitter van de werkgroep is onder «coördinatorschap» van ons land op 25 en 26 september 2002 een «informele consultatie» gehouden teneinde te bezien of er oplossingen mogelijk waren. Diverse varianten zijn besproken, maar geen daarvan bleek uiteindelijk voor eenieder acceptabel. Nederland heeft dit aan de voorzitter van de werkgroep medegedeeld. Uiteindelijk is besloten het onderwerp opnieuw te agenderen tijdens de volgende Algemene Vergadering. Overigens heeft Nederland ook in EU-verband ingestemd met de voorstellen om in het 6e Kaderprogramma geen gelden te besteden aan wetenschappelijk onderzoek gericht op reproductief kloneren. </antwoord>
      <antwoord nummer="5">Zoals uit het antwoord op de vorige vraag blijkt is er behalve het additioneel Protocol geen ander verdrag tot stand kunnen komen. Voor wat betreft de Verenigde Staten merk ik op dat in dat land het reproductief kloneren niet bij federale wet is verboden. Het is alleen niet geoorloofd federale gelden aan dit onderzoek te spenderen. Het treffen van economische sancties is mede gelet op de stand van zaken weergegeven in het antwoord op vraag 4 niet aan de orde. Wij verwachten meer effect van de publieke opinie en publiekelijk uitgedragen officiële standpunten, zoals bij voorbeeld de veroordeling die EU-Commissaris Busquin zeer onlangs heeft uitgesproken. </antwoord>
      <antwoord nummer="6">Wij merken allereerst op dat het kloneringsverbod volgens het additioneel Protocol van de Raad van Europa (door de toegetreden staten) van een strafrechtelijke sanctie dient te worden voorzien. Artikel 24, onder f, juncto artikel 28 van de Embryowet bevat zodanig verbod. Voorts zij verwezen naar de hiervoor gegeven antwoorden. </antwoord>
      <noten afkomstig="antwoord">
         <noot nummer="1">Op 8-1-03 is het Verdrag door 15 landen geratificeerd en door 16 landen ondertekend, maar niet geratificeerd. Het Aanvullend Protocol is door 13 landen geratificeerd en door 16 landen ondertekend</noot>
         <noot nummer="2">Het speciaal tot stand brengen van een embryo dat genetisch identiek is met een patiënt, met het doel uit de stamcellen van dat embryo weefsel te kweken voor de therapie van die patiënt</noot>
      </noten>
   </antwoorden>
</kvr>
