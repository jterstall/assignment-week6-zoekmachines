<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Koning (D66) over de ontvangst van de Nederlandse publieke omroep in het buitenland (Ingezonden 1 oktober 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5867
</item>
         <item attribuut="Rubriek">Communicatie, media en informatievoorziening (Omroepen)</item>
         <item attribuut="Trefwoorden">Omroepen</item>
         <item attribuut="Vindplaats">Kamervragen met antwoord 1997-1998, nr. 173, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="D66">De Koning</persoon>
         </item>
         <item attribuut="Datum_reaktie">1997-10-22</item>
         <item attribuut="Datum_indiening">1997-10-01</item>
         <item attribuut="Document-id">KVR5867</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="351" allpagenumbers="351 352" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5867" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="173" onderwerp="" indiendatum="">
         <vrager partij="D66" oorsprong="parlement">De Koning</vrager>
         <vraagt-aan/>
      </vraagdata>
      <antwoorddata antwoorddatum="1997-10-22">
         <antwoorder functie="staatssecretaris" ministerie="Onderwijs, Cultuur en Wetenschappen">Nuis</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het u bekend dat Nederlanders in het buitenland de Nederlandse publieke omroep via de satelliet niet kunnen ontvangen, omdat daarvoor een zogenoemde smartcard vereist is, die uitsluitend door Canal+ wordt uitgegeven aan aanvragers met een adres in Nederland? </vraag>
      <vraag nummer="2">Hoe verklaart u dat de doelgroep bij uitstek van de via de satelliet verspreide publieke omroep daar geen kennis van kan nemen, terwijl de satellietverspreiding al begon op 1 juli jl.? </vraag>
      <vraag nummer="3">Op welke termijn verwacht u vrije ontvangst van de Nederlandse publieke omroep via de satelliet te kunnen realiseren? </vraag>
      <vraag nummer="4">Is aan te geven welke kosten er nu en eventueel in de toekomst zijn verbonden aan de gebruikmaking buiten Nederland van de Canal+ smartcard? Hoe kom je in het buitenland in het bezit van de kaart? </vraag>
      <vraag nummer="5">In hoeverre zal het in de toekomst mogelijk worden de publieke omroep in het buitenland te ontvangen zonder tussenkomst van Canal+? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Sinds 1 juli worden de programma’s van Nederland 1, 2 en 3 uitgezonden via een Astra-satelliet. Dit geschiedt in een digitaal boeket waarin ook opgenomen zijn de Nederlandstalige commerciële omroepen, zoals RTL4, RTL5, Veronica en SBS6. Voor de bundeling zorgt Canal+, dat tevens een aantal abonneekanalen aanbiedt. Voor het commerciële aanbod vormen deze satellietuitzendingen de primaire vorm van verspreiding die zich dan ook allereerst op de kabelexploitanten richt. Daarnaast behoren de schotelbezitters in Nederland tot de doelgroep. Opname van de landelijke publieke televisieprogramma’s in dit satellietaanbod maakt dat hiermee voor consumenten in Nederland een alternatief voor het kabelabonnement is ontstaan. Het creëren van een dergelijk alternatief was een nadrukkelijke wens van een aantal fracties in de Tweede Kamer bij de behandeling van de wetsvoorstellen liberalisering Mediawet en Reorganisatie publieke omroep eerder dit jaar. Voor de onderhavige satellietuitzendingen geldt dus dat de primaire doelgroep een binnenlandse is. Ontvangst buiten de landsgrenzen is thans niet mogelijk, omdat deze uitzendingen gecodeerd worden uitgezonden en de voor decodering benodigde smartcard alleen aan ingezetenen van Nederland wordt verstrekt. De reden hiervan is gelegen in de regeling van de auteurs- en naburige rechten voor verspreiding buiten Nederland. Op deze wijze wordt voorkomen dat de publieke omroep wordt getroffen door zware financiële claims als gevolg van het verspreiden van programma’s in territoria waarvoor de rechten (nog) niet zijn verkregen. Daarmee is duidelijk dat Nederlanders in het buitenland in elk geval niet de doelgroep bij uitstek vormen. Lettend op het gevoelen van de Kamer heeft de NOS gekozen voor een snelle start, maar vooralsnog in gecodeerde vorm. </antwoord>
      <antwoord nummer="3">Het streven van de publieke omroep is erop gericht een zo groot mogelijk gedeelte van de programma’s ongecodeerd te verspreiden. Daarbij ligt het niet in de lijn der verwachting dat uiteindelijk alle programma’s ongecodeerd via de satelliet zullen worden uitgezonden; met name in het buitenland aangekochte speelfilms en series zullen (noodgedwongen, vanwege de daarmee samenhangende financiële implicaties) een uitzondering blijven. De NOS heeft mij meegedeeld dat het voornemen bestaat om vanaf medio december 1997 een deel van de televisieprogramma’s (waaronder journaals, Netwerk, Nova) ongecodeerd uit te gaan zenden. Om de ongecodeerde programmaonderdelen te kunnen ontvangen is geen smartcard nodig. </antwoord>
      <antwoord nummer="4">Zoals hiervoor uiteengezet, dienen smartcards er juist toe om de auteurs- en naburige rechten van de programmaonderdelen te respecteren en ongeoorloofde ontvangst te voorkomen in territoria, waarvoor geen rechten zijn of kunnen worden verworven. Daarom zullen smartcards waarmee men ook de wel gecodeerde programma’s van de Nederlandse publieke omroep zou kunnen ontvangen, niet buiten Nederland worden verstrekt. </antwoord>
      <antwoord nummer="5">De NOS heeft mij meegedeeld dat, bij realisering van haar eerdergenoemd voornemen, de kijkers, zowel in het binnenland als in het buitenland, de ongecodeerde televisieprogramma’s en de volledige uitzendingen van Radio 1 t/m 5 vanaf medio december 1997 zullen kunnen ontvangen zonder enigerlei relatie met Canal+ aan te moeten gaan. Ontvangst is dan mogelijk met elke digitale satellietontvanger die voldoet aan de DVB-norm. </antwoord>
      <noten afkomstig="antwoord"/>
   </antwoorden>
</kvr>
