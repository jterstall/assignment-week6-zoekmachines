<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van den Bos (D66), Huys (PvdA) en M.B. Vos (GroenLinks) over de Landelijke Inspectiedienst Dierenbescherming. (Ingezonden 10 juli 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5662
</item>
         <item attribuut="Inhoud">Kamerleden vragen mening van de minister van Justitie op de reactie van de Landelijke Inspectie Dierenbescherming (LID) op de antwoorden die de minister eerder gaf op Kamervragen van Van den Bos, Huys en Vos over de beperkingen van de bevoegdheden van de LID (Aanhangsel Handelingen nr. 1495, vergaderjaar 1996-1997). Het gaat onder meer over aanhouden en doorzoeken van varkenstransporten dor de LID.</item>
         <item attribuut="Rubriek">Natuur (Dierenbescherming) Veeteelt (Dierenvervoer)</item>
         <item attribuut="Trefwoorden">Dierenbescherming Dierenvervoer</item>
         <item attribuut="Vindplaats">Kamervragen met antwoord 1996-1997, nr. 1824, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Van den Bos</persoon>
            <persoon partij="PvdA">Huys</persoon>
            <persoon partij="GroenLinks">M.B. Vos</persoon>
         </item>
         <item attribuut="Datum_reaktie">1997-09-15</item>
         <item attribuut="Datum_indiening">1997-07-10</item>
         <item attribuut="Document-id">KVR5662</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3733" allpagenumbers="3733 3734" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="KVR5662" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1824" onderwerp="" indiendatum="1997-07-10">
         <vrager partij="D66" oorsprong="parlement">Van den Bos</vrager>
         <vrager partij="PvdA" oorsprong="parlement">Huys</vrager>
         <vrager partij="GroenLinks" oorsprong="parlement">M.B. Vos</vrager>
         <vraagt-aan/>
      </vraagdata>
      <antwoorddata antwoorddatum="15 september 1997), zie Aanhangsel Handelingen 1669, vergaderjaar 1996–1997">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van de reactie van de Landelijke Inspectiedienst Dierenbescherming (LID) op de antwoorden die u heeft gegeven op onze kamervragen betreffende de beperkingen van de bevoegdheden van de LID? <voetnoot nummer="1"/>Zo ja, wat is uw algemene oordeel over de inhoud van de brief van de LID? </vraag>
      <vraag nummer="2">Kunt u aangeven wanneer en welke instructies van het OM of van andere instanties (als RVV, AID) zijn uitgegaan naar de LID? Welke van deze instructies zijn, op welk moment, niet door de LID nageleefd? </vraag>
      <vraag nummer="3">Gesteld dat de LID bepaalde instructies niet zou hebben opgevolgd waarom zijn er dan niet eerst andere maatregelen getroffen alvorens de opsporingsbevoegdheden van het LID in te trekken? </vraag>
      <vraag nummer="4">In hoeveel gevallen heeft de LID, zonder voorafgaand overleg, verzegelde varkenstransporten aangehouden en doorzocht? </vraag>
      <vraag nummer="5">Kunt u bevestigen dat de LID «vanaf het begin van de klassieke varkenspest, alvorens controles uit te oefenen in het gebied dat in het kader van de klassieke varkenspest is ingesloten, zelf het crisiscentrum (heeft) geïnformeerd»? Zo ja, zijn de RVV en de AID van deze meldingen steeds op de hoogte gesteld? </vraag>
      <vraag nummer="6">Bent u bereid de ten aanzien van de LID genomen maatregelen met betrekking tot de opsporingsbevoegdheden van de LID-inspecteurs in te trekken? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1495">Aanhangsel Handelingen, nr. 1495, vergaderjaar 1996-1997.</noot>
      </noten>
   </vragen>
   <antwoorden aantal="4">
      <antwoord nummer="1">Ja. De brief van de Landelijke Inspectiedienst Dierenbescherming (LID) van 1 juli jl. is voor mij aanleiding geweest om nadere informatie op te vragen bij de andere betrokken diensten. Uit een reconstructie van de thans bekende gegevens is niet gebleken dat inspecteurs van de LID verzegelde varkenstransporten hebben aangehouden en doorzocht. Bovendien hebben de eerdere antwoorden ten onrechte de indruk doen ontstaan, dat de maatregelen ter beperking van de bevoegdheden van de LID voortvloeiden uit die vermeende laakbare handelingen van LID-inspecteurs. In onderstaande antwoorden wordt ingegaan op de inhoud van de brief van de LID. </antwoord>
      <antwoord nummer="2 en 4">Tussen de LID en de AID bestaan onderlinge werkafspraken betreffende de handhaving van de regelgeving op het gebied van het dierenwelzijn. Deze werkafspraken komen er op neer dat ten aanzien van het welzijn van landbouwhuisdieren alleen de AID verbaliserend optreedt. Wel meldt de LID uiteraard eventuele misstanden of overtredingen, waar de LID-medewerkers in hun dagelijkse werkzaamheden op stuiten, aan de AID. Direct na het uitbreken van de klassieke varkenspest zijn deze werkafspraken nog eens tussen de AID en de LID in de betreffende regio bevestigd. Op deze manier werd tevens voorkomen dat meer mensen dan strikt noodzakelijk zich op de verdachte en besmette bedrijfsterreinen zouden begeven; het risico van verspreiding van de varkenspest moest immers tot een minimum beperkt worden. Er was dus geen sprake van instructies aan de LID, maar van een bevestiging van onderlinge werkafspraken tussen LID en AID. Vervolgens heeft de LID aan Minister van Aartsen bericht, dat de LID vanaf woensdag 16 april, 12.00 uur verbaliserend zou gaan optreden, zulks in verband met het naar hun mening veelvuldig overtreden van de regelgeving op het gebied van het vervoer van varkens. Dit werd bevestigd door uitlatingen die een LID-inspecteur deed in een radio-interview, 16 april 1997 op Radio 1. In de crisisstaf, die direct na het uitbreken van de klassieke varkenspest in het leven is geroepen, meldde één van de burgemeesters dat de LID – in afwijking van de gemaakte werkafspraken – toch verbaliserend optrad. In de crisisstaf participeerde het openbaar ministerie in de persoon van de coördinerend varkenspestofficier van justitie. De uitlatingen van de LID-inspecteur in het radiointerview, waarin hij dreigde dat LID-medewerkers strafrechtelijk zouden gaan optreden, en het signaal uit de crisisstaf vormden voor de varkenspestofficier van justitie aanleiding een gesprek met de directeur van de LID te arrangeren. In dat gesprek heeft de officier van justitie, gelet op zijn bevoegdheid en verantwoordelijkheid, expliciet aan de directeur van de LID meegedeeld dat de LID in het kader van de varkenspest van de opsporingsbevoegdheid geen gebruik mocht maken. Deze instructie was in lijn met de geldende werkafspraken. Eerdere indrukken, gebaseerd op het signaal uit de crisisstaf, wezen erop dat de LID in strijd met de werkafspraken verbaliserend had opgetreden. Bij de beantwoording van de (op 26 mei 1997 ingezonden) kamervragen betreffende de LID is op grond van het eerdere ambtsbericht bericht dat een aantal medewerkers van de LID verzegelde varkenstransporten heeft aangehouden en doorzocht. Uit het nadere ambtsbericht blijkt niet dat dit heeft plaatsgevonden. </antwoord>
      <antwoord nummer="5">Vanaf medio februari van dit jaar zijn, conform de in het vorige antwoord genoemde werkafspraken die tussen de LID en de AID zijn gemaakt, door de LID meldingen gedaan aan het crisiscentrum. Deze meldingen zijn vervolgens ter kennis gebracht van de RVV en de AID. </antwoord>
      <antwoord nummer="3 en 6">Ik zie geen reden terug te komen op de genomen maatregelen. Zoals reeds vermeld, vloeit een en ander voort uit reguliere werkafspraken. Bovendien is er nog steeds sprake van een crisissituatie. Vanuit overwegingen van een doelmatige en gecoördineerde aanpak binnen de varkenspestgebieden, dienen niet meer mensen dan strikt noodzakelijk zich met het toezicht op het vervoer van varkens bezig te houden. Bovendien is gebleken dat het beleid, op grond waarvan de handhaving geconcentreerd is bij de AID, goed werkt. Voor alle duidelijkheid zij vermeld dat de LID alleen is verboden ten aanzien van zaken, die verband houden met de varkenspest, van de opsporingsbevoegdheid gebruik te maken. Ten aanzien van overige zaken op het gebied van de gezondheid en het welzijn van dieren kan de LID de opsporingsbevoegdheid blijven uitoefenen. Voorts kon en kan de LID buiten de verdachte en besmette bedrijfsterreinen het toezicht op het dierenwelzijn blijven uitoefenen. </antwoord>
      <noten afkomstig="antwoord"/>
   </antwoorden>
</kvr>
