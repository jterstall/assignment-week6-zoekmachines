<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Rooij en Leijten (beiden SP) aan de staatssecretaris van Onderwijs, Cultuur en Wetenschap, mevrouw Van Bijsterveldt-Vliegenthart, en de ministers voor Jeugd en Gezin en voor Wonen, Wijken en Integratie over het bericht dat allochtone jongeren zich vaak ontheemd voelen. (Ingezonden 1 augustus 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29428
</item>
         <item attribuut="Inhoud">Heeft het bestaan van witte en zwarte scholen het gevoel van ontheemding of binding van Amsterdamse Marokkaanse en Turkse jongeren versterkt?</item>
         <item attribuut="Rubriek">Basisonderwijs (Overig) Voortgezet onderwijs (Overig) Welzijn (Minderheden)</item>
         <item attribuut="Trefwoorden">Minderheden Onderwijs</item>
         <item attribuut="Vindplaats">Kamervragen met antwoord 2007-2008, nr. 24, Tweede Kamer</item>
         <item attribuut="Vraagnr_bij_indiening">2060722350</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">De Rooij</persoon>
            <persoon partij="SP">Leijten</persoon>
         </item>
         <item attribuut="Datum_reaktie">2007-09-19</item>
         <item attribuut="Datum_indiening">2007-08-01</item>
         <item attribuut="Document-id">KVR29428</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="55" allpagenumbers="55 56" vetnummer="2060722350" code="0708tkkvr24" lopendefooter="Tweede Kamer, vergaderjaar 2007–2008, Aanhangsel" filenaam="KVR29428" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="24" onderwerp="" indiendatum="2007-08-1">
         <vrager partij="SP" oorsprong="parlement">De Rooij</vrager>
         <vrager partij="SP" oorsprong="parlement">Leijten</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Van Bijsterveldt-Vliegenthart, en de ministers voor Jeugd en Gezin en voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="19 september 2007), zie ook Aanhangsel Handelingen nr. 2450, vergaderjaar 2006–2007">
         <antwoorder functie="staatssecretaris" ministerie="Onderwijs, Cultuur en Wetenschap">Bijsterveldt-Vliegenthart</antwoorder>
         <mede-antwoorder>de minister voor Wonen, Wijken en Integratie en voor Jeugd en Gezin</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht dat Amsterdamse Marokkaanse en Turkse jongeren zich vaak ontheemd voelen? Zo ja, wat vindt u van dit bericht? <voetnoot nummer="1"/>
      </vraag>
      <vraag nummer="2">Hebt u zicht op het gevoel van binding met de stad of buurt van jongeren in andere delen van het land? Zo ja, hoe ziet dit eruit? Zo neen, bent u bereid dit te onderzoeken? Waarom wel, waarom niet? </vraag>
      <vraag nummer="3">Deelt u de mening dat het bestaan van witte en zwarte scholen het gevoel van ontheemding of binding versterkt? Zo ja, wat gaat u daaraan doen? Zo neen, waarom niet? </vraag>
      <vraag nummer="4">Is de staatssecretaris van Onderwijs, Cultuur en Wetenschap bereid scholen verplicht met dubbele wachtlijsten te laten werken zodat jongeren gemengd naar school kunnen gaan? Zo ja, per wanneer? Zo neen, waarom niet? </vraag>
      <vraag nummer="5">Vindt u het zorgelijk dat de onderzoekers concluderen dat de kans dat jongeren in contact komen met verschillende groepen van de bevolking klein is? Zo ja, wat gaat u daaraan doen? Zo neen, waarom niet? </vraag>
      <vraag nummer="6">Is de staatssecretaris van Onderwijs, Cultuur en Wetenschap bereid te onderzoeken of deze jongeren ook vallen onder de groep waarvoor achterstandsgelden (voorheen cumi-gelden) worden uitgetrokken en wat het effect van die gelden is? Zo ja, wanneer kunnen de uitkomsten worden verwacht? Zo neen, waarom niet? </vraag>
      <noten afkomstig="vraag">
         <noot nummer="1" weblink="http://www.nos.nl/nos/artikelen/2007 /07 art000001C7D2A135CA479C.html">http://www.nos.nl/nos/artikelen/2007 /07 art000001C7D2A135CA479C.html</noot>
      </noten>
   </vragen>
   <antwoorden aantal="6">
      <antwoord nummer="1" voetnoot="1 2">Ja, het bericht «Jonge allochtonen vaker ontheemd» is ons bekend. Dit geldt ook voor het onderzoek «Het sociaal kapitaal van Amsterdamse jongeren» van de Dienst Onderzoek en Statistiek (O+S) van de gemeente Amsterdam waarop het door u genoemde bericht is gebaseerd <voetnoot nummer="1"/>. Het onderzoek van de dienst O+S is gebaseerd op de Amsterdamse Burgermonitor die jaarlijks verschijnt, op de Monitor Kunst en Cultuur, de Sportmonitor, onderzoek over schoolkeuzes, onderwijsgegevens en demografische gegevens van de gemeente Amsterdam. Het onderzoek past de sociologische theorie over «sociaal kapitaal» toe op de Amsterdamse situatie. Het onderzoek gaat in op verschillende aspecten van het begrip sociaal kapitaal, namelijk «bonding», «bridging» en «linking» <voetnoot nummer="2"/>. De samenhang tussen deze aspecten en de invloed van verschillende factoren waaronder etniciteit, sociale steun binnen het gezin, leeftijd, sociaal-economische status en opleidingsniveau is complex, komt uit het onderzoek naar voren. Zo worden «gevoelens van discriminatie» – als belemmering voor «bonding» en «bridging» – gerelateerd aan zowel etniciteit als opleidingsniveau. Het bericht waaraan u refereert noemt enkele van de bevindingen van dit onderzoek maar gaat niet in op de samenhang tussen de verschillende relevante aspecten. </antwoord>
      <antwoord nummer="2">Er zijn diverse relevante onderzoeksgegevens beschikbaar. Op landelijke schaal wordt informatie verzameld over onder meer de sociaal-economische, geografische en demografische factoren die in het Amsterdamse onderzoek in verband worden gebracht met «ontheemde gevoelens». Gegevens over risicofactoren zijn ons bijvoorbeeld bekend uit het databoek «Kinderen in Tel» waarin staat dat 16,5% van de jongeren in Nederland in achterstandswijken woont en dat bijna 7% van de jongeren in armoede leeft. In de «Integratiekaart 2006» staan landelijke gegevens over de positie van allochtone jongeren en volwassenen in de Nederlandse samenleving ten opzichte van autochtonen. Daarnaast is er de Jeugdmonitor waarin ook indicatoren zoals «onveiligheidsgevoelens» en «niet-beroepsbevolking» zijn opgenomen, opgesplitst naar herkomst van de jongeren. Verder kunnen gemeenten desgewenst onderzoek doen dat op de lokale situatie is afgestemd. Het betreffende sociologische onderzoek van de gemeente Amsterdam, waarbij gebruik is gemaakt van de jaarlijkse gegevens van de Burgermonitor, is hiervan een voorbeeld. Ook in Rotterdam wordt momenteel onderzoek verricht naar etniciteit, culturele afstand en identiteit. De resultaten van dit onderzoek zijn in het najaar beschikbaar. De Minister voor Wonen, Wijken en Integratie overweegt een dergelijk onderzoek in andere delen van het land te laten uitvoeren. </antwoord>
      <antwoord nummer="3">Uit het onderzoek van de gemeente Amsterdam komt geen direct verband tussen «ontheemding» en het bestaan van witte en zwarte scholen naar voren. Het onderzoek illustreert dat het al of niet ervaren van «verbondenheid» («binding» of «ontheemding» als vorm van «sociaal kapitaal») een complex begrip is dat met verschillende factoren samenhangt. Deze verbondenheid wordt in eerste instantie in verband gebracht met de directe sociale omgeving – de «uitvalsbasis» – van jongeren: onder meer het gezin, de vriendenkring, de buurt en de etnische groep. Amsterdamse jongeren van allochtone herkomst gaven vaker dan autochtone jongeren aan zich niet gesteund te voelen door hun directe sociale omgeving. Vervolgens gaat het onderzoek in op de verschillende plaatsen waar jongeren elkaar kunnen ontmoeten: de buurt, de school, sportvoorzieningen en uitgaansgelegenheden. Uit het onderzoek maken wij op dat voor het ontwikkelen van binding met name de directe sociale omgeving van jongeren van belang is en dat het vervolgens van belang is dat jongeren elkaar kunnen ontmoeten in één van de in het onderzoek genoemde domeinen. Zie verder de antwoorden op de vragen 4 en 5. </antwoord>
      <antwoord nummer="4">Het bestrijden van segregatie in het onderwijs is een belangrijk aandachtspunt van het kabinet. In het Coalitieakkoord zijn daarom afspraken vastgelegd om versneld te werken aan gemengde stadswijken en over het toelaten van leerlingen tot het basisonderwijs. Daarnaast hebben scholen de wettelijke opdracht om overleg te voeren met de gemeenten over het bevorderen van integratie en het tegengaan van segregatie, waarbij het Kenniscentrum Gemengde Scholen ondersteuning kan bieden. Het werken met dubbele wachtlijsten is een voorbeeld van het tegengaan van segregatie in het onderwijs. Ook daarover kunnen gemeenten en scholen afspraken maken, maar een landelijke verplichting is niet aan de orde. Momenteel worden nadere voorstellen uitgewerkt om de segregatie in het onderwijs tegen te gaan. De in het Regeerakkoord genoemde vaste aanmeldmomenten voor het primair onderwijs maken hiervan deel uit. In het najaar ontvangt de Kamer hierover nader bericht. </antwoord>
      <antwoord nummer="5" voetnoot="3 4 5">Het is zorgelijk als mensen slechts contacten binnen de eigen groep hebben omdat dit participatie, integratie en sociale contacten belemmert. Het kabinet wil mensen, en jongeren in het bijzonder, stimuleren tot ontmoeting. Dit gebeurt ondermeer door de regeling Meedoen allochtone jeugd door sport <voetnoot nummer="3"/>en de regeling Ruimte voor Contact <voetnoot nummer="4"/>waarmee interetnische ontmoetingen worden gestimuleerd. Het kabinet stimuleert de ontmoetingsmogelijkheden voor jongeren ook via brede scholen, sport en cultuur, waarover u in augustus bent geïnformeerd door de staatssecretarissen van Volksgezondheid, Welzijn en Sport en van Onderwijs, Cultuur en Wetenschap <voetnoot nummer="5"/>. Voorts ontvangt u in het najaar van de ministers van Wonen, Wijken en Integratie en van Jeugd en Gezin het gezamenlijke actieplan «diversiteit in het jeugdbeleid». Dit actieplan richt zich onder andere op jongerenparticipatie en het vergroten van het bereik van allochtone jongeren. Ook in het Deltaplan Inburgering wordt aandacht besteed aan het daadwerkelijk participeren door middel van stages tijdens het inburgeringstraject, waardoor mensen eerder in contact komen met verschillende bevolkingsgroepen. In de wijkenaanpak is tevens aandacht voor de eenzijdige bevolkingssamenstelling in veel van de 40 wijken. Door aandacht te besteden aan diversiteit van het woningbestand in een wijk zal de eenzijdige samenstelling van de bevolking worden aangepakt. </antwoord>
      <antwoord nummer="6">Het Leerplusarrangement VO is gebaseerd op de armoedeprobleemcumulatiegebieden (naast etniciteit gebaseerd op laag inkomen en uitkeringen) uit de armoedemonitor van het CBS en SCP en is bedoeld om probleemcumulatie op schoolniveau aan te pakken. Daar waar scholen meer dan 30% leerlingen hebben uit deze gebieden krijgen scholen extra middelen om probleemcumulatie aan te pakken. 80% van de Amsterdamse middelbare scholen ontvangt in 2007 en 2008 extra middelen uit het Leerplusarrangement VO. De evaluatie van dit beleid vindt plaats in 2010, 3 jaar na invoering. </antwoord>
      <noten afkomstig="antwoord">
         <noot nummer="1">Gemeente Amsterdam, Dienst Onderzoek en Statistiek, fact sheet 5 juli 2007, http://www.os.amsterdam.nl/pdf/2007_factsheets_5.pdf</noot>
         <noot nummer="2" titel="linking">«Bonding», «bridging» en «linking» zijn begrippen uit de sociologische theorie van onder meer R. Putnam over sociaal kapitaal en duiden op resp. de banden met de eigen groep, de banden met andere groepen, en de relatie tussen de overheid en (groepen) burgers</noot>
         <noot nummer="3">www.meedoenallochtonejeugddoorsport.nl</noot>
         <noot nummer="4">www.ruimtevoorcontact.nl</noot>
         <noot nummer="5" datum="2007-08-3" bron="Koersbrief">Koersbrief, 3 augustus 2007, Kamerstuk 2006–2007, 30 234, nr. 12</noot>
      </noten>
   </antwoorden>
</kvr>
