<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schippers (VVD) aan de minister van Volksgezondheid, Welzijn en Sport over problemen met het aanvragen van het E 112-formulier in Spanje. (Ingezonden 21 augustus 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26373
</item>
         <item attribuut="Inhoud">Vragen over de problemen van Nederlanders die in het buitenland wonen en permanente medische verzorging nodig hebben tegenkomen als zij tijdelijk terug naar Nederland komen, en het daarvoor benodigde E 112-formulier willen aanvragen.</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Zorgverzekeringen</item>
         <item attribuut="Vindplaats">Kamervragen met antwoord 2005-2006, nr. 2142, Tweede Kamer</item>
         <item attribuut="Vraagnr_bij_indiening">2050617770</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Schippers</persoon>
         </item>
         <item attribuut="Datum_reaktie">2006-09-18</item>
         <item attribuut="Datum_indiening">2006-08-21</item>
         <item attribuut="Document-id">KVR26373</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4557" allpagenumbers="4557 4558" vetnummer="2050617770" code="0506tkkvr2142" lopendefooter="Tweede Kamer, vergaderjaar 2005–2006, Aanhangsel" filenaam="KVR26373" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2142" onderwerp="" indiendatum="2006-08-21">
         <vrager partij="VVD" oorsprong="parlement">Schippers</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Bent u op de hoogte van het feit dat in het buitenland wonende Nederlanders, die permanente medische verzorging behoeven en tijdelijk terug naar Nederland komen, tegen grote problemen aanlopen bij de aanvraag van het benodigde E 112-formulier? </vraag>
      <vraag nummer="2">Hoe verklaart u dat Spaanse betrokken instanties bij navraag aangeven niet te weten van het bestaan en de noodzakelijkheid van een dergelijk formulier? </vraag>
      <vraag nummer="3">Wat vindt u van de signalen dat de Seguridad Social vervolgens verzoeken tot verstrekking van E-112-formulieren in langdurige procedures meermalen afwijst? </vraag>
      <vraag nummer="4">Is het correct dat het College voor zorgverzekeringen tegelijkertijd verklaart dat de Seguridad Social verplicht is een dergelijk formulier af te geven? </vraag>
      <vraag nummer="5">Deelt u de mening dat bovengenoemde onduidelijkheden voor mensen met soms ernstige of levensbedreigende gezondheidsproblemen onnodige verwarring veroorzaken, en een zware en ongewenste belasting vormen? </vraag>
      <vraag nummer="6">Hoe kijkt u aan tegen berichten dat hoge medewerkers van Spaanse betrokken instanties er uiteindelijk toe overgaan constructies te adviseren die de regels omzeilen, en daarmee in feite openlijk aanzetten tot fraude? </vraag>
      <vraag nummer="7">Bent u bereid een en ander na te gaan, en zo nodig in overleg te treden met uw buitenlandse collega’s voor wederzijdse afstemming van procedures en criteria, zodat de voornoemde problemen in de toekomst worden voorkomen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1, 2, 3 en 5">Mij is bekend dat de Spaanse ziekenfondsen (Instituto Nacional de la Seguridad Social – INSS) terughoudend zijn met de toepassing van de bepaling in de Verordening waarop de afgifte van het E 112-formulier gebaseerd is. Ook vóór de inwerkingtreding van de Zorgverzekeringswet was dat al zo. Ingevolge artikel 22, eerste lid, sub c, van Vo. 1408/71 dient een betrokkene van het bevoegde orgaan van de lidstaat waar hij woont toestemming te hebben om in een andere lidstaat een medische behandeling te ondergaan. Het verlenen van toestemming is een discretionaire bevoegdheid, zij het dat toestemming niet mag worden geweigerd indien de benodigde behandeling behoort tot het verstrekkingenpakket van het woonland en de behandeling, gelet op de gezondheidstoestand van betrokkene en het te verwachten ziekteverloop, niet kan worden gegeven binnen de termijn die gewoonlijk nodig is voor de desbetreffende behandeling in het woonland. Dit toestemmingsvereiste is bevestigd in het arrest van het Hof van Justitie van 3 juli 2003, C156/01 (Van der Duin). Betrokkenen dienen – net zoals de Spaanse onderdanen – een verzoek voor behandeling buiten Spanje in te dienen overeenkomstig de in Spanje geldende procedures. Uit de informatie op de genoemde website blijkt dat de aanvraag vergezeld moet gaan van een gedetailleerd medisch rapport opgemaakt door een geneeskundige instelling van de Seguridad Social waarin de noodzaak van behandeling in het buitenland wordt aangegeven, met opgave van de instelling waar zulks plaats zal vinden. Indien men het met de beslissing niet eens is kan men binnen 30 dagen bezwaar maken tegen de weigering een E 112-formulier af te geven. Informatie over de E 112 en de te volgen procedure is onder meer te vinden op de website van de Spaanse overheid. </antwoord>
      <antwoord nummer="4">Het College voor Zorgverzekeringen geeft in de voorlichting niet aan dat de Seguridad Social verplicht is een E 112 af te geven. In de brochure van CVZ die standaard wordt meegezonden met het formulier E 121 voor een rechthebbende die in Spanje woont, is de volgende informatie opgenomen, die in overeenstemming is met de ter zake geldende Europese regelgeving: «Hulp in een ander land Wilt u in een ander land van de EU/EER (ook Nederland) een geneeskundige behandeling ondergaan, dan moet u hier vooraf toestemming voor vragen aan het INSS. Als het INSS u toestemming geeft, dan zal een formulier E 112 aan u worden verstrekt. Wordt u toestemming geweigerd en u roept toch medische hulp in een ander land van de EU/EER in, dan zal het INSS de kosten hiervan niet vergoeden. Vanuit Nederland wordt in ieder geval geen vergoeding verleend. Gaat het om een behandeling waarvoor geen ziekenhuisopname nodig is, dan hebt u als gevolg van een uitspraak van de Europese rechter die toestemming in beginsel niet nodig. In dat geval zal de vergoeding van de kosten van de betreffende behandeling worden gebaseerd op het in Spanje geldende tarief voor de betreffende behandeling. Het is goed om bij uw INSS vooraf te informeren naar deze regeling.» </antwoord>
      <antwoord nummer="6">Ik heb dit nagevraagd bij de sociaal attaché op de Nederlandse ambassade te Madrid en heb vernomen dat over dit soort praktijken geen signalen bij de ambassade zijn binnengekomen. </antwoord>
      <antwoord nummer="7">Zoals ik in mijn antwoorden hierboven heb aangegeven is de beoordeling voor de afgifte van een E 112-formulier een discretionaire bevoegdheid van het INSS. Tijdens een overleg in Madrid met de Spaanse autoriteiten in mei 2006 is noch van de zijde van de Spaanse regering, noch van de zijde van de Spaanse ziekenfondsvertegenwoordigingen vernomen dat er problemen zouden zijn met de uitvoering van de regelgeving voor de in Spanje wonende Nederlandse verdragsgerechtigden. Mocht ik dergelijke signalen toch ontvangen, dan ben ik uiteraard bereid om hierover in overleg te treden met de Spaanse autoriteiten. </antwoord>
      <noten afkomstig="antwoord"/>
   </antwoorden>
</kvr>
