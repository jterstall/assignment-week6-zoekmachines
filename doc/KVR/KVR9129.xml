<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Nader antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over het openen van een «bedrijfskliniek» door VSN. (Ingezonden 10 februari 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9129
</item>
         <item attribuut="Rubriek">Arbeid (Werknemers) Gezondheidszorg (Zorginstellingen)</item>
         <item attribuut="Trefwoorden">Werknemers Ziekenhuizen</item>
         <item attribuut="Vindplaats">Kamervragen met antwoord 1998-1999, nr. 1159, Tweede Kamer</item>
         <item attribuut="Vraagnr_bij_indiening">2989907510</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-04-13</item>
         <item attribuut="Datum_indiening">1999-02-10</item>
         <item attribuut="Document-id">KVR9129</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2375" allpagenumbers="2375 2376" vetnummer="2989907510" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9129" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1159" onderwerp="" indiendatum="1999-02-10">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="13 april 1999), zie ook Aanhangsel Handelingen nrs. 922 en 1085, vergaderjaar 1998–1999">
         <antwoorder functie="" ministerie="Volksgezondheid, Welzijn en Sport"/>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Is het u bekend dat de VSN binnenkort een «bedrijfskliniek» opent voor ongeveer 20 000 werknemers, waarin diagnoses worden gesteld en werknemers voor behandeling worden doorgestuurd naar commerciële centra of via wachtlijstbemiddeling naar het reguliere circuit? <voetnoot nummer="1"/>
      </vraag>
      <vraag nummer="2">Vindt u deze plannen voor een bedrijvenpoli acceptabel nu de Kamer in meerderheid voorrangszorg afkeurt? Zo neen, wat kunt u hier tegen doen en hoe verklaart u dat een bedrijf waarvan de overheid voor 100% aandeelhouder is een dergelijk initiatief neemt? </vraag>
      <vraag nummer="3">Hebt u inzicht in de praktijk van wachtlijstbemiddeling? Zo ja, klopt het dat hierbij veelal gebruik wordt gemaakt van opengevallen «gaten» in bijvoorbeeld operatielijsten? Zo ja, is hierbij dus in feite sprake van «tussenkruipen» en zouden die gaten niet opgevuld dienen te worden met mensen die bovenaan op de wachtlijst staan? </vraag>
      <vraag nummer="4">Is het waar dat «Den Haag» de bedrijvenpoli Rijnstate «gedoogt» zoals Akzo beweert? Zo ja, voldoet deze inmiddels aan de door u gestelde voorwaarden wat betreft «geen voorrang aan werkenden» en worden de inkomsten inmiddels verrekend met het ziekenhuisbudget? </vraag>
      <vraag nummer="5">Kunt u inmiddels meer inzicht geven in de ontwikkelingen bij de stichting Cagin, met name bij het Medisch Centrum Leeuwarden? </vraag>
      <vraag nummer="6">Kent u het VIP-project (Verzuim Interventie Plan) van Hoogovens, hoe kunnen hier alle werknemers de garantie krijgen dat binnen drie weken een behandeling «op maat» begint? </vraag>
      <vraag nummer="7">Wat is uw mening over de nieuwe keten van commerciële gezondheidscentra «De Gezonde Zaak», gericht op werkend Nederland en waarbij, naar eigen zeggen, winst maken voorop staat? </vraag>
      <vraag nummer="8">Wat is uw reactie op de uitspraak van Johan Cruyff als adviseur van «De Gezonde Zaak» dat «werken tegenwoordig topsport is»? </vraag>
      <vraag nummer="9">Erkent u dat er een groeiend circuit is van commerciële bedrijven die zieke werknemers weer op de been willen helpen? Zo ja, bestaat het risico dat deze commerciële activiteiten veel geld en specialisten zullen wegtrekken uit de reguliere gezondheidszorg, met als gevolg een toenemende tweedeling tussen werkenden en niet-werkenden? </vraag>
      <vraag nummer="10">Erkent u dat door toenemende druk van werkgevers en verzekeraars op arbodiensten om het verzuim terug te dringen en de vercommercialisering van arbodiensten, de ontwikkeling teveel de kant op dreigt te gaan van een beleid om zieke werknemers koste wat het kost aan het werk te krijgen, in plaats van het voorkomen van ziekten door verbetering van de arbeidsomstandigheden? Zo ja, vindt u dat een ongezonde ontwikkeling en wat gaat u hieraan doen? </vraag>
      <noten afkomstig="vraag">
         <noot nummer="1" datum="1999-02-6" bron="Vrij Nederland">Vrij Nederland, 6 februari 1999</noot>
      </noten>
   </vragen>
   <antwoorden aantal="10">
      <antwoord nummer="1">Ja, ik heb het artikel in Vrij Nederland gelezen. </antwoord>
      <antwoord nummer="2">Het initiatief betreft een expertisecentrum. De activiteiten van dit centrum hebben betrekking op het in stand houden en bevorderen van het welzijn van de individuele werknemer. Het uitgangspunt is een evenwichtige afstemming te bereiken en te behouden tussen de doelstelling van de onderneming enerzijds en de capaciteiten van de werknemer anderzijds. Het gaat hierbij mijns inziens om tweedelijns arbozorg. In principe vind ik de plannen niet onacceptabel mits het initiatief zich uitsluitend bezighoudt met Arbozorg. </antwoord>
      <antwoord nummer="3">Wachtlijstbemiddeling wordt door een aantal zorgverzekeraars aangeboden en omvat veelal het (telefonisch) nagaan van opengevallen plaatsen in het behandelschema van het ziekenhuis. Hierdoor wordt deze vrijgevallen tijd en capaciteit goed benut. Meestentijds zullen de ziekenhuizen zelf zoeken naar mogelijkheden om de «gaten» op te vullen, waarbij het de voorkeur verdient dat de volgorde op de wachtlijst wordt aangehouden. De desbetreffende zorgverzekeraars bemiddelen voor hun eigen verzekerden. Ziekenhuizen kunnen niet altijd zelf de gaten in de behandelschema’s opvullen, omdat niet elke patiënt zich altijd voor directe behandeling beschikbaar stelt. </antwoord>
      <antwoord nummer="4">In mei 1998 heb ik naar aanleiding van de motie Marijnissen (25 170 nr. 7), tijdens het plenaire debat over wachttijden, de vier betreffende ziekenhuizen verzocht mij te berichten of, en zo ja, wanneer zij hun wachtlijstomzeilend initiatief zullen beëindigen. Rijnstate heeft mij destijds bericht dat er geen sprake was van wachtlijsten en dus ook niet van omzeiling van wachtlijsten. Ik heb geen reden daaraan te twijfelen. </antwoord>
      <antwoord nummer="5">Voor de beantwoording van deze vraag verwijs ik naar mijn brief die deze antwoorden begeleidt. </antwoord>
      <antwoord nummer="6">Nee. Uit de informatie die mij terzake bereikt heeft, heb ik opgemaakt dat dit project niet (meer) bestaat. </antwoord>
      <antwoord nummer="7">Voor zover mij bekend is gaat het bij De Gezonde Zaak om het verlenen van arbozorg, waarvoor de werkgever de kosten betaalt. Het is evenwel lastig exact aan te geven wanneer een initiatief op de grens van tweedelijns arbozorg en de reguliere gezondheidszorg toelaatbaar is. Enerzijds wil ik dat er zoveel mogelijk mensen geholpen kunnen worden, anderzijds moet de organisatie van de zorg zuiver blijven. Met staatssecretaris Hoogervorst van Sociale Zaken en Werkgelegenheid heb ik afgesproken uw Kamer deze maand een notitie te zenden over het vraagstuk van preventie van ziekteverzuim en arbeidsongeschiktheid door arbeidsgerelateerde aandoeningen en de raakvlakken van dat onderwerp met de curatieve zorg. Op basis van die notitie wil ik graag met u over de grenzen van de afzonderlijke zorgcircuits discussiëren. </antwoord>
      <antwoord nummer="8">Deze uitspraak laat ik voor zijn rekening. </antwoord>
      <antwoord nummer="9">Door de privatisering van delen van het stelsel van sociale zekerheid en het ontstaan van commerciële Arbo-diensten, onder andere als gevolg van inefficiëntie in de reguliere zorg (wachttijden en het niet kunnen voldoen aan de vraag van de markt), is zich een meer specifiek op de Arbozorg gericht stelsel van zorg aan het vormen naast de reguliere zorg. Werkgevers hebben een financieel belang bij snelle terugkeer van hun zieke werknemers, en zijn daarom bereid dergelijke zorg en begeleiding zelf te betalen. De mate waarin dit nieuwe stelsel groeit is op dit moment niet duidelijk. Evenmin is thans duidelijk of een groei van commerciële Arbozorg in de reguliere zorgsector merkbaar zal zijn. </antwoord>
      <antwoord nummer="10">Een goede manier waarop het ziekteverzuim onder werknemers kan worden teruggedrongen is door te zorgen voor goede arbozorg. Hierbij denk ik aan het volgende. Voorop staat een goede preventie. Door het verbeteren van de arbeidsomstandigheden is het mogelijk grotendeels de arbeidsgerelateerde ziekten te voorkomen. Daar ligt het primaat bij de Arbozorg. Daarnaast bouwt de Arbozorg voort op de curatieve gezondheidszorg die met name gericht is op orgaangerichte activiteiten; het genezen van ziektebeelden. De tweedelijns arbozorg richt zich op de vraag wat de mogelijkheden voor de patiënt zijn, gegeven zijn beperkingen. Met andere woorden, hoe kun je deze mensen weer integreren in het arbeidsproces (onder meer door revalidatie). De patiënt moet in veel gevallen leren om met de klachten om te gaan. Dit kan onder meer door te kijken naar de belasting en belastbaarheid. Ook kan worden gewerkt aan het herkennen van psychische patronen die bepaald (on)gewenst gedrag oproepen. In dat verband is ook de secundaire preventie van belang. Hoe wordt voorkomen dat de werknemer opnieuw ziek wordt. Ik vind het een goede zaak dat werkgevers en verzekeraars zich inspannen om ziekte bij werknemers te voorkomen, zieke werknemers weer in het arbeidsproces terug te brengen en ervoor te zorgen dat werknemers niet opnieuw ziek worden. Ik heb geen reden om aan te nemen dat werkgevers en verzekeraars niet dezelfde doelstellingen zouden hebben. </antwoord>
      <noten afkomstig="antwoord"/>
   </antwoorden>
</kvr>
