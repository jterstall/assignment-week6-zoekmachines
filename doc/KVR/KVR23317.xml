<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de minister van Economische Zaken over de bescherming van burgers tegen telefoonterreur. (Ingezonden 27 mei 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23317
</item>
         <item attribuut="Inhoud">Vragen naar aanleiding van een bericht op de website van de Consumentenbond over het 'succes' van het Meldpunt Stop Telefoonterreur. Gevraagd wordt onder meer naar de naleving van het amendement-Van Dam (Kamerstuk 28851, nr. 14) inzake het uitbreiden van de bescherming van de (telefoon)abonnee tegen ongevraagde elektronische communicatie en hergebruik van elektronische contactgegevens.</item>
         <item attribuut="Rubriek">Communicatie, media en informatievoorziening (Reclame) Communicatie, media en informatievoorziening (Telecommunicatie) Consument (Overig) Staats- en bestuursrecht (Privacy)</item>
         <item attribuut="Trefwoorden">Consumenten Privacy Reclame Telefonie</item>
         <item attribuut="Vindplaats">Kamervragen met antwoord 2004-2005, nr. 1917, Tweede Kamer</item>
         <item attribuut="Vraagnr_bij_indiening">2040515490</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2005-06-27</item>
         <item attribuut="Datum_indiening">2005-05-27</item>
         <item attribuut="Document-id">KVR23317</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4077" allpagenumbers="4077 4078" vetnummer="2040515490" code="0405tkkvr1917" lopendefooter="Tweede Kamer, vergaderjaar 2004–2005, Aanhangsel" filenaam="KVR23317" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1917" onderwerp="" indiendatum="2005-05-27">
         <vrager partij="PvdA" oorsprong="parlement">Van Dam</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2005-06-27">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u ervan op de hoogte dat het Meldpunt Stop Telefoonterreur van de Consumentenbond al 6700 klachten van burgers heeft gekregen over ongewenste verkooptelefoontjes? <voetnoot nummer="1"/>
      </vraag>
      <vraag nummer="2">Vervult de Stichting Infofilter de rol van het register dat noodzakelijk is om te voldoen aan de bepalingen uit artikel 11.7, vierde lid, van de Telecommunicatiewet? Zo ja, is dat volgens u voldoende bekend? Hoe wordt toegezien op de naleving van dit artikel? Zo neen, op welke wijze wordt dan wel invulling gegeven aan dit artikel? </vraag>
      <vraag nummer="3" voetnoot="2">Wordt het amendement-Van Dam nageleefd? <voetnoot nummer="2"/>Zo ja, hoe wordt daar op toe gezien? Zo neen, wat gaat u hier aan doen? </vraag>
      <vraag nummer="4">Deelt u de mening dat het wettelijke regime burgers voldoende beschermd tegen ongewenste telefoontjes? Zo ja, hoe verklaart u dan het grote aantal klachten? Zo neen, waarom niet? </vraag>
      <vraag nummer="5">Welke maatregelen gaat u nemen om te zorgen dat burgers beter op de hoogte worden gesteld van hun wettelijke bescherming? </vraag>
      <vraag nummer="6">Welke maatregelen gaat u nemen om het toezicht op de uitvoering van de wettelijke bepalingen te versterken? </vraag>
      <noten afkomstig="vraag">
         <noot nummer="1">zie www.consumentenbond.nl</noot>
         <noot nummer="2" documenttype="Kamerstuk" kamerstuk-id="28 851" documentnummer="14">Kamerstuk 28 851, nr. 14</noot>
      </noten>
   </vragen>
   <antwoorden aantal="6">
      <antwoord nummer="1">Ja. Ik heb met interesse kennis genomen van de bevindingen van de Consumentenbond bij hun aktie «Stop Telefoonterreur». Ik hoop dat deze actie tezamen met het gevoerde beleid en de initiatieven van de sector zelf leidt tot meer bekendheid bij consumenten hoe ze telefoonterreur eenvoudig kunnen voorkomen. </antwoord>
      <antwoord nummer="2">Nee, de Stichting Infofilter vervult geen rol in het kader van de Telecommunicatiewet (Tw). Het Infofilter is een register op basis van zelfregulering. Ik licht graag de verhouding tussen wetgeving en zelfregulering nader toe. Wetgeving Artikel 11.7, vierde lid, Tw regelt voor telemarketing een opt-out regime, dat wil zeggen dat een bedrijf dat telefonisch contact opneemt met consumenten voor reclame- en wervingsdoeleinden, de abonnee in elk gesprek de mogelijkheid moet bieden om door te geven dat hij niet meer door dit bedrijf gebeld wenst te worden. Deze opt-out keuze dient door het bedrijf direct en zonder kosten voor de abonnee te worden geregistreerd en gerespecteerd. De werking van dit artikel is dus zodanig, dat bedrijven individueel een zogenaamde «suppression list» moeten bijhouden van klanten die aan het bedrijf hebben aangegeven niet meer door dit bedrijf gebeld te willen worden. Handhaving van artikel 11.7, vierde lid, Tw geschiedt door OPTA. Zelfregulering Naast de wettelijke regeling bestaan er ook zelfreguleringsinitiatieven vanuit de sector op het gebied van Telemarketing. Allereerst is bij de Stichting Reclame Code de Code Telemarketing gedeponeerd. Deze Code stelt de deelnemende bedrijven een aantal voorwaarden om irritatie bij de consument te voorkomen, zoals het tijdstip van bellen, een verbod op het inspreken van voicemails, etc. Deze voorwaarden zijn aanvullend op de wettelijke bepalingen en de Code heeft dus een toegevoegde waarde in de bescherming van de consument. Klachten over overtreding van deze Code door een aangesloten bedrijf kunnen worden ingediend bij de Stichting Reclame Code. Daarnaast is door de Stichting Infofilter het Infofilter opgericht. Het Infofilter is een database waar consumenten zich kunnen registreren en kunnen aangeven dat zij geen telemarketing gesprekken (of andere vormen van direct marketing) willen ontvangen. Dit is dus een vrijwillig algemeen opt-out register dat door aangesloten bedrijven geraadpleegd wordt. Bij het Infofilter is circa 70% van de marketingbranche aangesloten. De feitelijke dekkingsgraad is volgens de Stichting Infofilter hoger (namelijk 80–85%), aangezien alle grotere adressenleveranciers zijn aangesloten bij infofilter en aan hun klanten derhalve «schone» bestanden leveren. Consumenten die klachten hebben over het niet opvolgen van hun opt-out keuze bij Infofilter (door aangesloten bedrijven) kunnen dit melden bij de Stichting Infofilter. </antwoord>
      <antwoord nummer="3">Het amendement Van Dam is geïmplementeerd in artikel 11.7, vierde lid, Telecommunicatiewet (zie vraag 2). Toezichthouder hierop is OPTA. Tot op heden zijn bij OPTA sinds de inwerkingtreding van de gewijzigde Telecommunicatiewet (op 19 mei 2004) enkele tientallen klachten binnengekomen inzake overtredingen van 11.7, vierde lid, Tw. Vooral in de laatste twee maanden zijn klachten geregistreerd. OPTA onderzoekt nog in hoeverre de klachten kunnen leiden tot handhaving. Echter, niet alle klachten zijn bruikbaar voor een onderzoek. Veel klagers zijn niet goed op de hoogte van de wetgeving of hebben niet alle benodigde informatie voor het in behandeling kunnen nemen van een klacht. OPTA geeft daarom aan klagers ook voorlichting over wat wettelijk toegestaan is en wat niet, en welke informatie benodigd is voor het indienen van een klacht. </antwoord>
      <antwoord nummer="4">Het wettelijk kader biedt voldoende bescherming aan consumenten tegen ongewenste telefoontjes. In mijn ogen is het vooralsnog niet nodig het wettelijk kader uit te breiden. Primair dient te worden gezorgd voor meer bekendheid bij de consument over diens rechten en de mogelijkheden om zichzelf te beschermen. Aanscherping van de wettelijke regels acht ik op dit moment dan ook niet opportuun en zou ook tot extra administratieve lasten leiden. Veel belangrijker is dat consumenten beter op de hoogte zijn van hun rechtspositie en weten waar ze met hun klachten terecht kunnen. Zie hiervoor verder vraag 5. </antwoord>
      <antwoord nummer="5">Ik heb, zoals aangegeven, met interesse kennis genomen van de bevindingen van de Consumentenbond bij hun aktie «Stop Telefoonterreur». Hoewel dit onderzoek vrij kleinschalig is geweest en a-select, en de resultaten derhalve slechts indicatief zijn, kan toch voorzichtig geconcludeerd worden dat de oorzaak van de meeste klachten voornamelijk ligt in onvoldoende bekendheid bij consumenten van zowel de wettelijke regeling als de zelfreguleringsinitiatieven. Weinig mensen kennen de wetgeving inzake telemarketing of weten dat zij een klacht bij OPTA kunnen indienen wanneer deze wordt overtreden. Relatief weinig mensen kennen ook nog het Infofilter en de Code Telemarketing. Een groot deel van de klagers bij het Meldpunt van de Consumentenbond gaf aan, na kennisname van het bestaan van het Infofilter zich daar direct bij te willen laten registreren. Ik heb dan ook – samen met de Consumentenbond – geconcludeerd dat het belangrijk is om te zorgen voor een grotere bekendheid van de klachtenmogelijkheden. De Consumentenbond zal dit doen via haar eigen kanalen. Vanuit mijn ministerie zal uitgebreide informatie over telemarketing worden aangeboden via websites als www.postbus51.nl, www.staiksterk.nl en www.ez.nl. Via deze kanalen zal de consument worden geïnformeerd over de wettelijke regeling, de zelfreguleringinitiatieven en de verschillende mogelijkheden om een klacht in te dienen. Daarnaast zal het Informatieloket van de in oprichting zijnde Consumenten Autoriteit aandacht aan dit onderwerp gaan besteden. Betere voorlichting om daarmee overlast bij de consument te voorkomen heeft dus mijn volle aandacht. </antwoord>
      <antwoord nummer="6">Zoals gesteld onder vraag 3 is OPTA toezichthouder voor artikel 11.7, vierde lid, Tw. Tot op heden zijn bij OPTA sinds de inwerkingtreding van de gewijzigde Telecommunicatiewet (op 19 mei 2004) nog weinig klachten binnengekomen over overtredingen van 11.7, vierde lid, Tw op basis waarvan gehandhaafd zou kunnen worden. Omdat er nog weinig klachten zijn die de basis kunnen vormen voor een handhavend onderzoek, kunnen nog geen conclusies worden getrokken over het functioneren van het toezicht. Op dit moment heb ik geen signalen dat het toezicht onvoldoende functioneert en overweeg ik dan ook geen extra maatregelen om het toezicht te versterken. Wel heb ik de Consumentenbond geadviseerd, consumenten die een klacht bij hen melden tevens door te verwijzen naar OPTA voor het indienen van een formele klacht. Daarnaast moet de betere voorlichting er toe leiden dat meer consumenten weten waar ze met hun klachten terecht kunnen. OPTA kan immers alleen bij formele klachten ook daadwerkelijk optreden. Tevens verwacht ik dat, indien klachten bij OPTA één of meerdere keren hebben geleid tot een boetebesluit, daarvan een preventieve werking zal uitgaan. Indien er in de toekomst meer bruikbare klachten bij OPTA zouden binnenkomen naar aanleiding van een betere bekendheid bij de consument en het doorverwijzen van klagers door de Consumentenbond naar OPTA, zal ik in overleg met OPTA monitoren hoe het toezicht verloopt en of hierbij al dan niet knelpunten bestaan. Indien zou blijken dat dit het geval is, zal ik zeker bezien welke maatregelen nodig zijn voor een betere bescherming van de consument. Aanvullende wetgeving wordt door mij niet per definitie uitgesloten, maar acht ik op dit moment een te zwaar instrument. </antwoord>
      <noten afkomstig="antwoord"/>
   </antwoorden>
</kvr>
