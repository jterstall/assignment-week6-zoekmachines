<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Vendrik en Halsema (beiden GroenLinks) aan de ministers van Economische Zaken en van Justitie over de brandstofprijzen. (Ingezonden 24 oktober 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12840
</item>
         <item attribuut="Inhoud">Vragen over de conclusie van de Economische Controlediensten (ECD) dat op de Nederlandse brandstoffenmarkt in 1996 en 1997 door kartelvorming te hoge brandstofprijzen in rekening zijn gebracht aan de consument.</item>
         <item attribuut="Rubriek">Consument (Consumentenprijzen) Energie, water en grondstoffen (Aardolie) Handel en economie (Mededinging)</item>
         <item attribuut="Trefwoorden">Aardolie Kartels Prijzen</item>
         <item attribuut="Vindplaats">Kamervragen met antwoord 2000-2001, nr. 446, Tweede Kamer</item>
         <item attribuut="Vraagnr_bij_indiening">2000101530</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="GroenLinks">Vendrik</persoon>
            <persoon partij="GroenLinks">Halsema</persoon>
         </item>
         <item attribuut="Datum_reaktie">2000-12-22</item>
         <item attribuut="Datum_indiening">2000-10-24</item>
         <item attribuut="Document-id">KVR12840</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="925" allpagenumbers="925 926" vetnummer="2000101530" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12840" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="446" onderwerp="" indiendatum="2000-10-24">
         <vrager partij="GroenLinks" oorsprong="parlement">Vendrik</vrager>
         <vrager partij="GroenLinks" oorsprong="parlement">Halsema</vrager>
         <vraagt-aan>de ministers van Economische Zaken en van Justitie</vraagt-aan>
      </vraagdata>
      <antwoorddata antwoorddatum="22 december 2000), zie ook Aanhangsel Handelingen nr. 310, vergaderjaar 2000–2001">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="13">
      <vraag nummer="1">Is het waar dat de Economische Controlediensten (ECD) tot de conclusie is gekomen dat op de Nederlandse brandstoffenmarkt in de onderzochte jaren 1996 en 1997 als een gevolg van kartelvorming te hoge brandstofprijzen in rekening zijn gebracht aan de consument? </vraag>
      <vraag nummer="2">Zo ja, waarom heeft het Openbaar Ministerie (OM) dan toch besloten niet over te gaan tot vervolging? </vraag>
      <vraag nummer="3">Waarom heeft het OM anderhalf jaar gewacht met deze beslissing? </vraag>
      <vraag nummer="4">Zijn in deze periode nieuwe feiten aan het licht getreden? Zo ja, welke zijn dat en zijn deze feiten van doorslaggevende betekenis geweest voor het besluit niet over te gaan tot vervolging? </vraag>
      <vraag nummer="5">Heeft op enigerlei wijze contact, overleg of afstemming plaatsgevonden tussen het OM en het kabinet, in casu vertegenwoordigende ambtenaren in het kader van of verband houdende met vervolging van de oliemaatschappijen? </vraag>
      <vraag nummer="6">Zo ja, wat is het karakter van dit contact geweest, en welke invloed heeft dit gehad op het besluit van het OM? </vraag>
      <vraag nummer="7">Was het Ministerie van Economische Zaken of enig ander ministerie sinds de afschaffing van de maximumprijs in 1982 op enig moment in enigerlei vorm bekend met de zogenaamde «Bovag-marge» of vergelijkbare regelingen in de brandstoffensector op grond waarvan de prijsconcurrentie werd beperkt? </vraag>
      <vraag nummer="8">Indien vraag 7 bevestigend wordt beantwoord heeft u dan tegen dergelijke afspraken actie ondernomen? Zo ja, welke? Zo neen, waarom niet? </vraag>
      <vraag nummer="9">Heeft u sinds inwerkingtreding van de nieuwe Wet Economische Mededinging op 1 juli 1993 actie ondernomen, dan wel zulks overwogen, tegen het vermeende prijskartel op de brandstofmarkt? </vraag>
      <vraag nummer="10">Bestaat er sinds 1982 een «herenakkoord» of een vergelijkbare vorm van overeenstemming tussen de Nederlandse overheid en de oliemaatschappijen over het van overheidswege gedogen of accepteren van prijsafspraken op de brandstofmarkt? </vraag>
      <vraag nummer="11">Zo ja, is dit akkoord vernieuwd na 1 juli 1993? </vraag>
      <vraag nummer="12">Bent u bereid het rapport van de ECD geheel openbaar te maken en op korte termijn toe te zenden aan de Tweede Kamer, nu de belangrijkste delen via de krant bekend zijn geworden? Zo neen, waarom niet? </vraag>
      <vraag nummer="13">Kunt u iedere vraag apart beantwoorden? </vraag>
      <noten afkomstig="vraag"/>
   </vragen>
   <antwoorden aantal="12">
      <antwoord nummer="1 en 2">Voor het antwoord op de vragen 1 tot en met 4 verwijs ik u naar de brief van 6 oktober 2000 van mijn ambtgenoot van Justitie. Bij brief van 6 oktober 2000 heeft mijn ambtgenoot van Justitie u over de uitkomsten van dit onderzoek en de vervolgingsbeslissing van het Openbaar Ministerie geïnformeerd. Tevens heeft hij u ter vertrouwelijke kennisneming een geanonimiseerde versie van het overzichtprocesverbaal doen toekomen. </antwoord>
      <antwoord nummer="3">Het Openbaar Ministerie heeft de periode van juni 1999 tot en met januari 2000 benut voor de bestudering van de zaak en het formuleren van het verzoek tot benoeming van (een) deskundige(n) aan de rechter-commissaris. Deze periode wordt niet onaanvaardbaar lang voor een dergelijk complexe zaak geacht. De periode vanaf februari 2000 tot heden is besteed aan de procedure ten aanzien van de benoeming van (een) deskundige(n) en in laatste instantie de vervolgingsbeslissing. </antwoord>
      <antwoord nummer="4">Voor het antwoord op deze vraag verwijs ik u naar wat is aangegeven in de brief van 6 oktober 2000. </antwoord>
      <antwoord nummer="5">Vooropgesteld moet worden dat de beslissing om wel of niet te vervolgen een eigen verantwoordelijkheid is van het Openbaar Ministerie. Slechts in zeer uitzonderlijke gevallen treedt de minister hierin. In het onderhavige geval is ernaar de mening van de Minister van Justitie geen sprake van een dergelijk uitzonderlijk geval. Het Openbaar Ministerie heeft omstreeks 25 september 2000 op ambtelijk niveau laten weten dat zij voornemens was niet verder te vervolgen. </antwoord>
      <antwoord nummer="6">Het karakter van dit contact was informerend. Het besluit tot geen verdere vervolging is genomen op basis van de eigen afweging van het Openbaar Ministerie. </antwoord>
      <antwoord nummer="7">Neen. Na het afschaffen van het maximumprijsregime in 1982 is de ontwikkeling van de prijzen nog slechts op afstand gevolgd. De gegevens die worden bijgehouden zijn de pompprijzen (adviesprijzen), de belastingen en de prijsnoteringen op de Rotterdamse spotmarkt (PLATT’S). Hieruit kan in algemene termen worden berekend wat de marge voor distributie en pomphouder tesamen zijn. Ik schrijf «in algemene termen» omdat de werkelijk betaalde prijzen doorgaans afwijken van de prijs op de spotmarkt en de adviesprijs niet altijd gevolgd wordt. Op de individuele pomphoudersmarges, die sinds 1982 tussen de pomphouder en de leverancier uitonderhandeld worden, heb ik dus geen zicht. Mij is wel bekend dat de BOVAG in publicaties rekenvoorbeelden presenteert en daarbij het bedrag van de pomphoudersmarge invult. Ik kan mij voorstellen dat individuele pomphouders gebruik maken van de inzichten van hun belangenorganisatie bij de onderhandelingen met de oliemaatschappijen. </antwoord>
      <antwoord nummer="8">Gezien het antwoord op de vorige vraag, is deze vraag niet van toepassing. </antwoord>
      <antwoord nummer="9">Het onderhavige ECD-onderzoek, voorafgegaan door een vooronderzoek in 1997 (de resultaten daarvan zijn u in januari 1998 meegedeeld), bestrijkt de gedragingen van partijen in de benzinemarkt over de periode 1992 t/m 1997. </antwoord>
      <antwoord nummer="10">Ik heb geen enkele aanwijzing voor het bestaan van een dergelijke afspraak. In dit verband wijs ik op de onderzoeken die sinds 1982 geregeld zijn uitgevoerd naar de werking van de benzinemarkt, o.a. op verzoek van KONSUMENTENKONTAKT (1989) en de BOVAG (1992). De onderzoeken, die in opdracht van mijn ambtsvoorgangers door de ECD zijn uitgevoerd, hebben het bestaan van een oligopolische marktstruktuur bevestigd. Daarbij zijn echter geen strafbare feiten vastgesteld. Ik wijs u er wel op dat de mededingingswetgeving sinds 1982 drastisch is veranderd. In 1993 is het Besluit Horizontale Prijsbinding op grond van de Wet Economische Mededinging van kracht geworden en op 1 januari 1998 is deze wet opgevolgd door de Mededingingswet. Met deze twee stappen zijn steeds meer gedragingen van marktpartijen strafbaar geworden. Deze wijzigingen in de wetgeving weerspiegelen het maatschappelijk en politiek denken over mededinging en kartelvorming. </antwoord>
      <antwoord nummer="11">Gezien het antwoord op de vorige vraag, is deze vraag niet van toepassing. </antwoord>
      <antwoord nummer="12">Mijn ambtgenoot van Justitie oordeelde het redelijk om gelet op de discussie in de Tweede Kamer van 12 september het aldus geanonimiseerde overzicht proces-verbaal van de ECD inzake het strafrechtelijk onderzoek naar mogelijke kartelvorming op de Nederlandse benzinemarkt ter vertrouwelijke kennisneming aan de Tweede Kamer toe te zenden. Mijn ambtgenoot van Justitie is van mening dat openbaarmaking achterwege dient te blijven omdat het belang van openbaarmaking niet opweegt tegen onder meer het belang van het voorkomen van onevenredige benadeling van bij de aangelegenheid betrokken natuurlijke en rechtspersonen. Dit klemt te meer nu naar het oordeel van het Openbaar Ministerie uit het onderzoek onvoldoende bewijs naar voren is gekomen om tot vervolging over te gaan. Gelet op het bovenstaande ziet mijn ambtgenoot van Justitie geen aanleiding om het proces-verbaal als openbaar stuk aan de Kamer te zenden. Dat het proces-verbaal nu publiekelijk toegankelijk is op de website van DE VOLKSKRANT doet aan dit standpunt niets af. </antwoord>
      <antwoord nummer="13">Ja. Met uitzondering van de vragen 1 en 2 die hetzelfde antwoord hebben en daarom samengevoegd zijn. </antwoord>
      <noten afkomstig="antwoord"/>
   </antwoorden>
</kvr>
