<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de minister van Volksgezondheid, Welzijn en Sport over een campagne voor orgaandonatie. (Ingezonden 7 maart 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27706
</item>
         <item attribuut="Inhoud">Vragen naar aanleiding van een bericht in De Volkskrant van 6 maart 2007 over een reclamecampagne voor orgaandonatie. De minister zou bezwaar hebben gemaakt tegen het gebruikte (beeld)materiaal om dat er te veel 'bloot' op staat. Onder meer wordt gevraagd naar de kosten die al gemaakt zijn voor het produceren van posters, folders en stickers, die nu vernietigd moeten worden.</item>
         <item attribuut="Rubriek">Communicatie, media en informatievoorziening (Overig) Gezondheidszorg (Geneeskunde)</item>
         <item attribuut="Trefwoorden">Orgaandonatie Voorlichting</item>
         <item attribuut="Vindplaats">Kamervragen met antwoord 2006-2007, nr. 1153, Tweede Kamer</item>
         <item attribuut="Vraagnr_bij_indiening">2060708940</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2007-04-02</item>
         <item attribuut="Datum_indiening">2007-03-07</item>
         <item attribuut="Document-id">KVR27706</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2447" allpagenumbers="2447 2448" vetnummer="2060708940" code="0607tkkvr1153" lopendefooter="Tweede Kamer, vergaderjaar 2006–2007, Aanhangsel" filenaam="KVR27706" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1153" onderwerp="" indiendatum="2007-03-7">
         <vrager partij="GroenLinks" oorsprong="parlement">Halsema</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-04-2">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Is het waar dat het Nationaal Instituut voor Gezondheidsbevordering en Ziektepreventie (NIGZ) in uw opdracht werkt aan een publiekscampagne met als doel meer mensen er van te overtuigen zich als orgaandonor te laten registreren? <voetnoot nummer="1"/>
      </vraag>
      <vraag nummer="2">Is het voorts waar dat het NIGZ samen met reclamebureau Roorda te Amsterdam een reclamecampagne heeft ontwikkeld, waarvan de kern de vraag is: «Weet je partner of je geregistreerd bent»? </vraag>
      <vraag nummer="3">Is het tevens waar dat het beeldmateriaal bij deze campagne bestaat uit foto’s van personen, die intiem zijn met elkaar, en waarbij op één van de deels ontblote lichamen zich een sticker bevindt met de tekst «Ik ben donor geregistreerd, en jij?» </vraag>
      <vraag nummer="4">Is het eveneens waar dat u, 1 maart 2007, aan het NIGZ heeft laten weten dat u niet kunt instemmen met het beeld (beeldmateriaal) dat in het kader van deze campagne is ontwikkeld? </vraag>
      <vraag nummer="5">Klopt het dat uw bezwaar zich er op richt dat er te veel «bloot» in het beeldmateriaal aanwezig is, en het beeld van de campagne daardoor niet «passend» is voor een orgaandonatiecampagne? Zo neen, wat waren dan uw bezwaren? </vraag>
      <vraag nummer="6">Staat uw besluit volledig op zichzelf of speelde bij u de gedachte mee dat het nieuwe sociaal-christelijke kabinet, dat fatsoensnormen hoog in het vaandel voert, niet geassocieerd wil worden met dit beeldmateriaal? </vraag>
      <vraag nummer="7">Heeft u zich bij uw oordeelsvorming laten leiden door de mogelijke effectiviteit van de ontwikkelde campagne, of betrof het meer een afweging van «goede smaak»? </vraag>
      <vraag nummer="8">Kunt u uitleggen waarom uw afweging terecht was? </vraag>
      <vraag nummer="9">Bent u bereid aan te geven welke extra kosten gemaakt moeten worden, nu er nieuw beeldmateriaal dient te worden ontwikkeld? </vraag>
      <vraag nummer="10">Is het waar dat er bijvoorbeeld enkele honderdduizenden folders en stickers vernietigd moeten worden en dat ook de geplande opnamen voor een reclamespot plotseling zijn geschrapt? </vraag>
      <noten afkomstig="vraag">
         <noot nummer="1" datum="2007-03-6" bron="de Volkskrant,">de Volkskrant,, 6 maart 2007</noot>
      </noten>
   </vragen>
   <antwoorden aantal="6">
      <antwoord nummer="1">Het NIGZ werkt in mijn opdracht aan een publiekscampagne rond de doelgroepenaanschrijvingen voor het voorjaar 2007 (18-jarigen en 45- tot en met 49-jarigen) met als doel dat mensen hun keuze met betrekking tot orgaandonatie laten registreren in het Donorregister. </antwoord>
      <antwoord nummer="2, 3 en 4">Het NIGZ heeft samen met reclamebureau Roorda uit Amsterdam een campagne ontwikkeld met als kern de vraag: «ik ben donor geregistreerd, en jij?». Het oorspronkelijke beeldmateriaal van deze campagne bestond uit foto’s van mensen die deels ontbloot waren met een sticker op hun lichaam met de tekst «ik ben donor geregistreerd, en jij?» Het klopt inderdaad dat ik donderdag 1 maart aan het NIGZ heb laten weten dat ik niet kan instemmen met dit beeldmateriaal. </antwoord>
      <antwoord nummer="5, 6 en 7">Mijn bezwaar tegen het beeldmateriaal in deze campagne ligt enerzijds in het feit dat het beeldmateriaal in mijn ogen niet zal bijdragen aan de doelstelling die met deze campagne wordt nagestreefd, namelijk het verkrijgen van meer registraties in het donorregister. Daarnaast vond ik de combinatie van orgaandonatie met het bewuste beeldmateriaal gezien de gevoeligheid van het onderwerp orgaandonatie onverstandig. Ik wil een omstreden campagne over orgaandonatie voorkomen. </antwoord>
      <antwoord nummer="8">In de antwoorden op de voorgaande vragen heb ik u mijn afwegingen uitgelegd. Ik ben van mening dat het wijzigen van het beeldmateriaal in de campagne ten goede komt aan het bereiken van de gewenste resultaten van de doelgroepenaanschrijving, waarbij tevens beter rekening wordt gehouden met de gevoeligheden rond dit onderwerp. </antwoord>
      <antwoord nummer="9">De extra kosten voor de campagne zijn nog niet bekend. Ik zal u daar zo spoedig mogelijk en uiterlijk in april over informeren. </antwoord>
      <antwoord nummer="10">Het is juist dat er folders overbodig werden. De stickers worden gewoon in de campagne gebruikt en hoeven dus niet vernietigd te worden. De opnamen voor de reclamespot waren nog niet gemaakt en er zal dan ook een alternatieve reclamespot opgenomen worden. </antwoord>
      <noten afkomstig="antwoord"/>
   </antwoorden>
</kvr>
