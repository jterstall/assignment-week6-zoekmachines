<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Belinfante (PvdA) aan de staatssecretarissen van Onderwijs, Cultuur en Wetenschappen, dhr. Van der Ploeg en mw. Adelmund, over cultuureducatie in basisonderwijs en basisvorming. (Ingezonden 1 oktober 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14555
</item>
         <item attribuut="Inhoud">Vragen naar aanleiding van het themanummer van het Boekman-cahier nr. 49 over cultuureducatie, waarin de auteurs stellen dat cultuureducatie verwaarloosd is in het basisonderwijs en de basisvorming. Ook vragen over nieuwe initiatieven in het onderwijs, zoals de PAMELA-formule voor muziekeducatie voor jongeren.</item>
         <item attribuut="Rubriek">Basisonderwijs (Eindtermen en schoolvakken) Voortgezet onderwijs (Eindtermen en schoolvakken)</item>
         <item attribuut="Trefwoorden">Creatieve- en expressievakken</item>
         <item attribuut="Vindplaats">Kamervragen met antwoord 2001-2002, nr. 215, Tweede Kamer</item>
         <item attribuut="Vraagnr_bij_indiening">2010200450</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Belinfante</persoon>
         </item>
         <item attribuut="Datum_reaktie">2001-11-06</item>
         <item attribuut="Datum_indiening">2001-10-01</item>
         <item attribuut="Document-id">KVR14555</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="451" allpagenumbers="451 452" vetnummer="2010200450" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14555" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="215" onderwerp="" indiendatum="2001-10-1">
         <vrager partij="PvdA" oorsprong="parlement">Belinfante</vrager>
         <vraagt-aan>de staatssecretarissen van Onderwijs, Cultuur en Wetenschappen, dhr. Van der Ploeg en mw. Adelmund,</vraagt-aan>
      </vraagdata>
      <antwoorddata antwoorddatum="2001-11-6">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder>de staatssecretaris van Onderwijs, Cultuur en Wetenschappen, dhr Van der Ploeg</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennis genomen van het themanummer van het Boekman-cahier nr. 49 <voetnoot nummer="1"/>over cultuureducatie? </vraag>
      <vraag nummer="2">Deelt u de opvatting van de auteurs dat cultuureducatie in basisonderwijs en basisvorming verwaarloosd zijn? </vraag>
      <vraag nummer="3" voetnoot="2">Kent u de opvattingen van de ontwikkelingspsycholoog Howard Gardner, die naast logisch-mathematische intelligentie nog vier andere intelligenties onderscheidt, zoals taalkundige, muzikale, fysiek-kinetische en ruimtelijke intelligentie? <voetnoot nummer="2"/>Speelt ook in de ontwikkeling van sociale intelligentie en zelfgevoel de school een niet onaanzienlijke rol? Is er met de huidige nadruk op taal en rekenen wel voldoende ruimte in het schoolsysteem voor het ontwikkelen van deze intelligenties? Kan cultuureducatie daaraan niet een belangrijke bijdrage leveren? </vraag>
      <vraag nummer="4">Deelt u de opvatting dat de reorganisatie van het LOKV tot Cultuurnetwerk Nederland nog geen zichtbare resultaten laat zien van vernieuwing binnen de cultuureducatie en dat nog te veel binnen een kunstdiscipline gewerkt wordt? Is voor het ontwikkelen van verschillende intelligenties niet een multidisciplinaire aanpak noodzakelijk? Op welke wijze, en op welke termijn en met welke maatregelen wilt u deze aanpak stimuleren? </vraag>
      <vraag nummer="5">Kent u de succesvolle PAMELA-formule voor muziekeducatie voor jongeren, (Personality, Attention, Meaning, Emotion, Liveliness en Action,) die ontwikkeld is door het Nederlands Promenade Orkest? Wilt u dit goede voorbeeld verder ontwikkelen en de continuïteit van de programma’s verzekeren? Wilt u ook andere goede voorbeelden die ontstaan naast het Cultuurnetwerk Nederland meer ruimte en ontplooiingsmogelijkheden bieden? En wat is de rol van de Inspectie Cultuureducatie bij het signaleren van dit soort nieuwe initiatieven voor het onderwijs? </vraag>
      <noten afkomstig="vraag">
         <noot nummer="3"/>
         <noot nummer="1">Tijdschrift van de Boekman-Stichting te Amsterdam, 13e jaargang, september 2001</noot>
         <noot nummer="2">Boekman-cahier nr. 49, p. 305</noot>
         <noot nummer="3">Boekman-cahier nr. 49, p. 312</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Nee. Met het project Cultuur en School wordt cultuureducatie bevorderd in zowel het basisonderwijs als in het gehele voortgezet onderwijs. De auteurs in het themanummer van het Boekman-cahier wijzen erop dat het voortgezet onderwijs een inhaalslag heeft gemaakt wat betreft cultuureducatie. Dat is juist. Later dit jaar zult u door middel van een voortgangsrapportage worden geïnformeerd over de stand van zaken rondom Cultuur en School. In deze voortgangsrapportage zal aandacht worden besteed aan het toekomstige werkprogramma voor Cultuur en School. Nu de inhaalslag in met name de bovenbouw van het voortgezet onderwijs is verricht ligt het voor de hand om meer aandacht te schenken aan het primair onderwijs. Veel basisscholen besteden al aandacht aan cultuureducatieve activiteiten. Er zal worden onderzocht hoe de kwaliteit en de inrichting van het huidige aanbod zich verhoudt tot de behoeften van basisscholen. Ook wordt onderzocht of het mogelijk is museumbezoek door leerlingen primair onderwijs meer en beter te faciliteren. In de basisvorming zijn dit najaar de vouchers geïntroduceerd. Bedoeling is om zodoende een doorgaande leerlijn van basisonderwijs tot en met de opeenvolgende fases in het voortgezet onderwijs te realiseren. </antwoord>
      <antwoord nummer="3">Ja; Howard Gardner geeft acht intelligenties; behalve de vijf genoemde soorten intelligentie, te weten de taalkundige, de logisch-mathematische, de muzikale, de fysiek-kinetische en de ruimtelijke intelligentie, onderscheidt Gardner ook nog de natuurgerichte intelligentie, de interpersoonlijke intelligentie en de intrapersoonlijke intelligentie. De school speelt een belangrijke rol bij de ontwikkeling van de interpersoonlijke (sociale) intelligentie en intrapersoonlijke (zelfgevoel) intelligentie ofwel de sociaal-emotionele ontwikkeling van de leerlingen. De nadruk ligt in het basisonderwijs op taal, rekenen en sociaal-emotionele ontwikkeling. Dit neemt niet weg dat het primair onderwijs een brede ontwikkeling van leerlingen beoogt. Het onderwijs moet zich richten op de emotionele en verstandelijke ontwikkeling van de leerlingen, op het tot ontwikkeling brengen van hun creativiteit en op het verwerven van sociale, culturele en lichamelijke vaardigheden. De kerndoelen voor het basisonderwijs geven tezamen uitdrukking aan deze brede vorming. Momenteel wordt door de commissie Kerndoelen bezien in hoeverre de kerndoelen aanpassing behoeven. Het ligt niet zonder meer voor de hand dat cultuureducatie meer bijdraagt aan de inter- en intrapersoonlijke intelligentie dan de educatie op andere gebieden. De uitwerking van de theorie van Gardner betekent eerder dat de leerkracht bij het overbrengen van de leerstof de verschillende intelligenties van de leerlingen aanspreekt. Sommige vakgebieden hebben een duidelijke relatie met de onderscheiden intelligenties, bijvoorbeeld rekenen/wiskunde met de logisch-mathematische intelligentie of muziek met de muzikale intelligentie. In het onderwijs kunnen bij de behandeling van één onderwerp echter meerdere intelligenties worden aangesproken. Voorbeelden hiervan kunnen worden gevonden op de website van dr. Th. Armstrong (www.thomasarmstrong.com). </antwoord>
      <antwoord nummer="4">Nee. Het voormalige LOKV is het afgelopen jaar gereorganiseerd. Het instituut heeft nu een eenduidig profiel als expertisecentrum cultuureducatie en speelt een belangrijke rol binnen het project Cultuur en School bijvoorbeeld met het beheer van de docenten-site cultuur en de uitgave van het Cultuur- en Schoolbulletin. In de sector cultuureducatie is een meer inhoudelijke vernieuwing noodzakelijk, die onder andere moet leiden tot innovatie van werkmethoden, tot meer interdisciplinair werken en tot het bereiken van nieuwe doelgroepen. Een deel van de middelen van het voormalige LOKV is bestemd voor de nieuwe brancheorganisatie cultuureducatie. Door de Vereniging voor Kunstzinnige Vorming en het overlegorgaan Bolwerk (provinciale steunfunctieinstellingen) wordt gewerkt aan de inrichting van deze organisatie die met ingang van het nieuwe jaar van start zal gaan. Deze brancheorganisatie gaat de inhoudelijke vernieuwing onder haar achterban stimuleren. Overigens is halverwege de Cultuurnota-periode voorzien in een evaluatie van de doorgevoerde veranderingen in de landelijke structuur cultuureducatie. Daarbij komen ook de resultaten van de reorganisatie van het LOKV tot cultuurnetwerk Nederland aan de orde. </antwoord>
      <antwoord nummer="5">Ja; het Nederlands Promenade Orkest heeft een educatief programma ontwikkeld, Enjoy Yourself genaamd, dat is opgezet vanuit de PAMELA-formule. Vanuit de decentrale budgetten Cultuur en School kunnen educatieve programma’s worden gesubsidieerd, waarin culturele instellingen samenwerken met onderwijsinstellingen. Voorstellen daarvoor dienen te worden ingediend bij gemeenten en provincies die uitvoering geven aan het Actieplan Cultuurbereik. De voormalige inspectie Kunstzinnige Vorming is opgegaan in de inspectie voor het onderwijs en maakt daarvan deel uit als de sectie cultuureducatie. Deze sectie heeft geen specifieke taak met betrekking tot het signaleren van dit soort nieuwe initiatieven voor het onderwijs. Naar verwachting zal de onderbrenging van deze taak bij de Onderwijsinspectie wel een stimulerende werking hebben op de vernieuwing bij de Centra voor de Kunsten en hun relatie met het onderwijs. </antwoord>
      <noten afkomstig="antwoord"/>
   </antwoorden>
</kvr>
