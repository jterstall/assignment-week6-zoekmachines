<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Blok (VVD) aan de minister van Sociale Zaken en Werkgelegenheid over de nadelige effecten van de Arbeidstijdenwet voor scholen. (Ingezonden 3 mei 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15762
</item>
         <item attribuut="Inhoud">Het stedelijk lyceum in Enschede stelt dat de Arbeidstijdenwet onwerkbaar en betuttelend is (NRC Handelsblad, 26 april 2002).</item>
         <item attribuut="Rubriek">Arbeid (Arbeidsomstandigheden) Basisonderwijs (Onderwijspersoneel) Beroepsonderwijs en volwasseneneducatie (Onderwijspersoneel) Speciaal onderwijs (Onderwijspersoneel) Voortgezet onderwijs (Onderwijspersoneel)</item>
         <item attribuut="Trefwoorden">Arbeidsomstandigheden Onderwijsgevenden</item>
         <item attribuut="Vindplaats">Kamervragen met antwoord 2001-2002, nr. 1231, Tweede Kamer</item>
         <item attribuut="Vraagnr_bij_indiening">2010210060</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="VVD">Blok</persoon>
         </item>
         <item attribuut="Datum_reaktie">2002-06-05</item>
         <item attribuut="Datum_indiening">2002-05-03</item>
         <item attribuut="Document-id">KVR15762</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2599" allpagenumbers="2599 2600" vetnummer="2010210060" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15762" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1231" onderwerp="" indiendatum="2002-05-3">
         <vrager partij="VVD" oorsprong="parlement">Blok</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2002-06-5">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het bericht «Lyceum beboet voor overtreden arbeidstijdenwet»? <voetnoot nummer="1"/>
      </vraag>
      <vraag nummer="2">Wat vindt u van de stelling van het stedelijk lyceum in Enschede dat de Arbeidstijdenwet onwerkbaar en betuttelend is? </vraag>
      <vraag nummer="3">Is het u bekend of meer scholen kampen met problemen ten aanzien van het naleven van de Arbeidstijdenwet? </vraag>
      <vraag nummer="4">Deelt u de mening dat het onwenselijk is dat in een tijd van lerarentekorten en hoge werkdruk leraren belast worden met deze administratieve handelingen? </vraag>
      <vraag nummer="5">Bent u bereid te onderzoeken of de Arbeidstijdenwet zodanig aangepast kan worden dat deze voor scholen beter hanteerbaar wordt? </vraag>
      <noten afkomstig="vraag">
         <noot nummer="1" datum="2002-04-26" bron="NRC Handelsblad,">NRC Handelsblad,, 26 april 2002</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">In de Arbeidstijdenwet zijn voorschriften opgenomen welke dienen ter bescherming en verbetering van de veiligheid, de gezondheid en het welzijn van de werknemer. In deze wet is ook de verplichting van de werkgever vastgelegd om een deugdelijke registratie te voeren van de arbeids- en rusttijden welke het toezicht op de naleving van deze wet en de daarop berustende bepalingen mogelijk maakt. De wijze waarop deze registratie moet geschieden is vormvrij. Dit betekent dat iedere onderwijsinstelling een eigen invulling kan geven aan de verplichting tot registratie. Daarnaast zijn tussen de sociale partners in het onderwijs en de Arbeidsinspectie afspraken gemaakt over een eenvoudige registratie van de arbeidstijden. In antwoord op eerdere kamervragen (Tweede Kamer, 2000–2001, nr. 701) heb ik reeds aangegeven dat binnen deze sector kan worden volstaan met een weergave van het lesrooster, aangevuld met vergaderingen, ouderspreekuren en eventuele mutaties. Met deze invulling van de registratieplicht wordt enerzijds de administratieve verplichting tot een minimum beperkt en is anderzijds adequaat toezicht op de naleving van de Arbeidstijdenwet mogelijk. </antwoord>
      <antwoord nummer="3">Mij is bekend dat er scholen zijn die knelpunten ervaren ten aanzien van de verplichting tot registratie van de arbeids- en rusttijden. Uit hercontroles die de Arbeidsinspectie heeft verricht, is overigens gebleken dat de meerderheid van de scholen beschikt over een deugdelijke registratie. </antwoord>
      <antwoord nummer="4">Ik heb begrip voor de situatie binnen het onderwijs en ben mij ervan bewust dat deze sector onder grote druk staat. Waar in het onderwijs sprake is van een voortschrijdend proces van deregulering en professionalisering van het leraarsvak, kan ik mij voorstellen dat in de beleving van het onderwijspersoneel de registratie van arbeidstijden als belastend wordt ervaren. Dit laat onverlet dat in wet- en regelgeving, zoals de Arbeidstijdenwet, voorschriften zijn opgenomen, die onder meer de gezondheid en het welzijn van werknemer beschermen. Door middel van de controle op de registratie van arbeidstijden is handhaving van de wet mogelijk. Daarnaast kan de arbeidstijdenregistratie worden ingezet als instrument voor de signalering van werkdruk. </antwoord>
      <antwoord nummer="5">Het beleid van de Arbeidsinspectie inzake de registratieverplichting binnen het onderwijs is, zoals hiervoor uiteengezet, er op gericht de administratieve belasting tot een minimum te beperken en de registratie zo eenvoudig mogelijk te maken. Gezien de vormvrijheid van de registratie is het aan de onderwijsinstellingen om tot een eenvoudige en hanteerbare registratie te komen, die het toezicht op de naleving van de Arbeidstijdenwet mogelijk maakt. Niettemin ben ik gaarne bereid in overleg met de Minister van Onderwijs, Cultuur en Wetenschappen en de onderwijsorganisaties te bezien of tot een beter hanteerbare regeling voor scholen kan worden gekomen. </antwoord>
      <noten afkomstig="antwoord"/>
   </antwoorden>
</kvr>
