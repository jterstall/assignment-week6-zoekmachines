<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van den Berg (SGP) aan de minister van Verkeer en Waterstaat over afsluiting van de Tweede Heinenoordtunnel. (Ingezonden 10 juni 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9729
</item>
         <item attribuut="Inhoud">Vragen naar aanleiding van een bericht in het Reformatorisch Dagblad van 1 juni 1999 over tijdelijke afsluiting van de Tweede Heinenoordtunnel vanwege festiviteiten.</item>
         <item attribuut="Rubriek">Verkeer, vervoer en waterstaat (Bruggen en tunnels)</item>
         <item attribuut="Trefwoorden">Tunnels</item>
         <item attribuut="Vindplaats">Kamervragen met antwoord 1998-1999, nr. 1696, Tweede Kamer</item>
         <item attribuut="Vraagnr_bij_indiening">2989914400</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="SGP">Van den Berg</persoon>
         </item>
         <item attribuut="Datum_reaktie">1999-07-05</item>
         <item attribuut="Datum_indiening">1999-06-10</item>
         <item attribuut="Document-id">KVR9729</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3397" allpagenumbers="3397 3398" vetnummer="2989914400" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9729" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1696" onderwerp="" indiendatum="1999-06-10">
         <vrager partij="SGP" oorsprong="parlement">Van den Berg</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="1999-07-5">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het bericht waar dat Rijkswaterstaat de Tweede Heinenoordtunnel op zaterdagavond en zondag, 18 en 19 september 1999, ter beschikking stelt aan private partijen ten behoeve van verschillende festiviteiten en daartoe de tunnel afsluit voor het verkeer? <voetnoot nummer="1"/>
      </vraag>
      <vraag nummer="2">Hebt u bij uw standpuntbepaling ter zake rekening gehouden met de gevolgen voor de zondagsrust en de zodagsheiliging dan wel met de godsdienstige gevoelens die bij de bewoners in een bepaald gebied leven? Waarom is in dit geval niet gekozen voor het uitsluitend op zaterdag ter beschikking stellen van de tunnel? </vraag>
      <vraag nummer="3">Is het formeel wel mogelijk publieke infrastructuur ter beschikking te stellen aan private partijen? </vraag>
      <vraag nummer="4">Welk beleid bestaat er inzake het ter beschikking stellen van publieke infrastructuur aan private partijen? </vraag>
      <vraag nummer="5">Onder welke voorwaarden komt een private partij in aanmerking om (tijdelijk) de beschikking te verkrijgen over een publiek object? </vraag>
      <vraag nummer="6">Bij welke partij (publiek of privaat) liggen de verantwoordelijkheden na het ter beschikking stellen van een dergelijke publiek object? </vraag>
      <vraag nummer="7">Bent u bereid uw standpunt te heroverwegen? </vraag>
      <vraag nummer="8">Wat zijn de eventuele veiligheidsrisico’s indien duizenden mensen in een tunnel de betreffende festiviteiten zullen vieren? Acht u deze veiligheidsrisico’s aanvaardbaar? </vraag>
      <noten afkomstig="vraag">
         <noot nummer="1" datum="1999-06-1" bron="Reformatorisch Dagblad">Reformatorisch Dagblad, 1 juni 1999</noot>
      </noten>
   </vragen>
   <antwoorden aantal="8">
      <antwoord nummer="1">Ja. In het kader van de ingebruikname van de Tweede Heinenoordtunnel, waarvan de officiële openingshandeling op 16 september 1999 gepland is, stelt Rijkswaterstaat op 18 en 19 september één van de twee nieuwe tunnelbuizen beschikbaar voor enkele (feestelijke) activiteiten. Op zaterdag 18 september zal de fiets- en voetgangersbuis worden afgesloten vanaf 12.00 u. tot ’s nachts 03.00 u. in welke periode onder meer een sponsordiner ten bate van het Rode Kruis in de tunnel zal worden gehouden. Op zondag 19 september zal dezelfde tunnelbuis worden afgesloten van 08.00 u. tot 19.00 u. voor een bridgedrive ten bate van de Ronald MacDonaldhuizen. De geplande activiteiten beogen enerzijds het grote belang te onderstrepen dat de regio hecht aan het gereedkomen van deze nieuwe tunnel en anderzijds enkele goede doelen te ondersteunen. De tijdelijke afsluitingen betreffen alleen de fiets- en voetgangersbuis. Het langzame verkeer zal in deze periodes goed afgewikkeld kunnen worden via de andere tunnelbuis omdat het gebruik van deze buis door landbouwverkeer in het weekend maar zeer beperkt is. </antwoord>
      <antwoord nummer="2">Omdat het organiseren van weekendactiviteiten ook op de zondag breed maatschappelijk wordt aanvaard heb ik vanuit dit gezichtspunt geen bezwaren tegen de voorgenomen activiteiten in de Tweede Heinenoordtunnel op 18 en 19 september 1999. Er is overigens in de voorbereiding wel naar gestreefd de afsluitingsperiode zo kort mogelijk te houden. Door de aard en omvang van de verschillende activiteiten is concentratie ervan op één dag niet mogelijk. </antwoord>
      <antwoord nummer="3">Ja. Het tijdelijk afsluiten van openbare wegen voor bepaalde activiteiten, ook ten behoeve van private initiatieven, komt op zowel gemeentelijk niveau als (meer incidenteel) op provinciaal en rijksniveau voor ten behoeve van optochten, wielerevenementen, braderieën, etc. In formele zin kan de wegbeheerder of de politie dit uitvoeren door middel van tijdelijke plaatsing van verkeerstekens conform het Reglement verkeersregels en verkeerstekens 1990. Meestal vindt ook een fysieke begrenzing of afsluiting plaats in de vorm van hekken en dergelijke. </antwoord>
      <antwoord nummer="4">Er zijn door mij geen beleidsregels voor dit soort incidentele zaken geformuleerd. Aan de dienst die daadwerkelijk het beheer uitoefent wordt overgelaten de betrokken belangen af te wegen, zonodig vergunning te verlenen of te weigeren, overeenkomsten af te sluiten en de nodige maatregelen te treffen. </antwoord>
      <antwoord nummer="5">Zie het antwoord op vraag 4. Aan een vergunning of overeenkomst kunnen zonodig voorwaarden worden verbonden. Dit kan per vergunningverlenende dienst en per geval verschillen. Het tijdelijk anders gebruiken van infrastructuur zoals bij de Tweede Heinenoordtunnel het geval is wordt bij vergunning en/of overeenkomst geregeld. Daarin worden de voorwaarden vastgelegd waaronder dit gebruik wordt toegestaan incl. regelingen ten aanzien van eventueel optredende schade. </antwoord>
      <antwoord nummer="6">Ik ben verantwoordelijk voor de instandhouding en het veilig gebruik van dergelijke objecten en voor de door of namens mij verleende toestemming of vergunning en voor de gesloten overeenkomsten. De verantwoordelijkheid voor het naleven van voorwaarden en afspraken ligt primair bij de vergunninghouder c.q. wederpartij. Bij de beoordeling van openbare orde en veiligheidsrisico’s wordt zonodig advies ingewonnen bij de gemeente, brandweer en andere instanties. </antwoord>
      <antwoord nummer="7">Nee, ik zie daartoe geen redenen. </antwoord>
      <antwoord nummer="8">Met de organisatie worden afspraken gemaakt ten aanzien van een verantwoord en veilig gebruik van de tunnel. Het sponsordiner en de bridgedrive zullen beide door maximaal 1000 bezoekers worden bezocht. De plannen voor deze activiteiten zijn ook voorgelegd aan de brandweerkorpsen van de gemeenten Barendrecht en Binnenmaas, die de veiligheidsrisico’s aanvaardbaar en beheersbaar achten. Mede door de afsluiting voor het verkeer wordt verzekerd dat de risico’s niet uitgaan boven een normaal en maatschappelijk aanvaardbaar risico. </antwoord>
      <noten afkomstig="antwoord"/>
   </antwoorden>
</kvr>
