<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Oedayraj Singh Varma (GroenLinks) over het nieuwkomersbeleid van Amsterdam (Ingezonden 1 februari 1995); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1121
</item>
         <item attribuut="Inhoud">De vragen hebben betrekking op het feit dat Amsterdam rijksbijdragen ten behoeven van het nieuwkomersbeleid terug moet storten omdat het aan een ander doel is uitgegeven.</item>
         <item attribuut="Rubriek">Overheidsfinanciën (Gemeentelijke financiën) Welzijn (Vreemdelingen en asielzoekers)</item>
         <item attribuut="Trefwoorden">Gemeentefinanciën Vreemdelingen</item>
         <item attribuut="Vindplaats">Kamervragen met antwoord 1994-1995, nr. 487, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">1995-02-28</item>
         <item attribuut="Datum_indiening">1995-02-01</item>
         <item attribuut="Document-id">KVR1121</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="993" allpagenumbers="993 994" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="487" onderwerp="" indiendatum="1995-02-1">
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder>de minister van Binnenlandse Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft Amsterdam geld, dat bestemd was voor het nieuwkomersbeleid in 1994, moeten inleveren omdat het niet aan de doelgroep is uitgegeven? <voetnoot nummer="1"/>
      </vraag>
      <vraag nummer="2">Wat hebt u, voor en/of na het intrekken van deze gelden, gedaan om Amsterdam ertoe te bewegen adequaat opvangbeleid te voeren? Met welk resultaat? </vraag>
      <vraag nummer="3">Deelt u de mening, dat juist in Amsterdam adequaat nieuwkomersbeleid gevoerd zou moeten worden? </vraag>
      <vraag nummer="4">Onder welke voorwaarden kan Amsterdam weer rekenen op een financie¨le rijksbijdrage in de opvang van nieuwkomers? Zijn er aanwijzingen dat Amsterdam op korte termijn aan deze voorwaarden zal voldoen? </vraag>
      <noten afkomstig="vraag">
         <noot nummer="1" datum="1995-01-28" bron="Volkskrant">Volkskrant, 28 januari 1995</noot>
      </noten>
   </vragen>
   <antwoorden aantal="4">
      <antwoord nummer="1">Amsterdam heeft nog geen geld, dat bestemd was voor nieuwkomersbeleid 1994, bij het ministerie van VWS moeten inleveren. Ik heb daarover nog geen besluit kunnen nemen, omdat nog niet alle daarvoor benodigde stukken beschikbaar zijn (zie toelichting). Het is echter niet uitgesloten dat Amsterdam inderdaad een deel van de toegekende uitkering aan VWS zal moeten terugstorten. Toelichting Op grond van artikel 9 van de Welzijnswet 1994 is het ministerie van VWS gemachtigd specifieke uitkeringen aan gemeenten te verstrekken voor activiteiten op beleidsterreinen die op grond van de wet tot de verantwoordelijkheid van het Rijk behoren. Integratie van nieuwkomers is zo’n beleidsterrein. Op grond van artikel 10 van de Welzijnswet 1994 dienen regels te worden gesteld voor het verstrekken van specifieke uitkeringen. Dit is gebeurd middels het Bekostigingsbesluit welzijnsbeleid, dat het «oude» Besluit subsidie¨ring en stimulering voorzieningen van maatschappelijk en sociaal-cultureel welzijn sinds 1 januari 1995 vervangt. Dit «oude» Besluit blijft evenwel van toepassing op uitkeringen die op grond van dat Besluit zijn verleend. Dit is het geval met de uitkering integratie nieuwkomers aan Amsterdam. Volgens het Besluit worden op een toegezegde uitkering voorschotten verstrekt. Binnen tien maanden na afloop van het kalenderjaar legt het gemeentebestuur een financie¨le verantwoording over, voorzien van een verklaring van een accountant, waaruit blijkt of en in hoeverre de uitkering is besteed aan het doel waarvoor hij was bestemd. Daarop geeft het ministerie van VWS een beschikking waarin de uitkering definitief wordt vastgesteld. Voor Amsterdam is deze procedure versneld. Het ministerie van VWS had sterke aanwijzingen dat de activiteiten waarvoor de uitkering integratie nieuwkomers was bestemd, niet of niet geheel hebben plaatsgevonden. Ook heeft Amsterdam VWS veel te laat en onvolledig geı¨nformeerd over het besluit van de betrokken wethouder om de uitvoering te wijzigen van het plan van aanpak voor de integratie van nieuwkomers, zoals dat in het raadsbesluit van 23 maart 1994 was vastgesteld. Dit raadsbesluit was de basis voor de toekenning van de uitkering 1994. Als het ministerie van VWS wel tijdig en volledig was geı¨nformeerd over de wijziging in de uitvoering van het raadsbesluit, dan zou dat tot een andere beschikking op de aanvraag hebben kunnen leiden dan wel tot een gehele of gedeeltelijke intrekking ervan. Om deze redenen heb ik in een gesprek met de betrokken wethouder op 19 december 1994 meegedeeld dat Amsterdam versneld de financie¨le (en inhoudelijke) verantwoording van de besteding van de uitkering dient te overleggen, en wel per 20 januari 1995. Op basis daarvan zal ik de uitkering definitief vaststellen. Die verantwoording heb ik op de afgesproken datum ontvangen, maar de vereiste accountantsverklaring ontbreekt nog. Hierin was volgens Amsterdam in de beperkt beschikbare tijd niet te voorzien. In afwachting van de accountantsverklaring heb ik nog geen beschikking gegeven waarin de uitkering aan Amsterdam definitief wordt vastgesteld. Berichten in de pers spreken van «miljoenen» die Amsterdam weer aan VWS moet terugstorten (Volkskrant 28 januari 1995). Deze berichten zijn terug te voeren op het financieel verslag van Amsterdam. Hierin geeft Amsterdam een verantwoording voor uitgaven ten bedrage van f 4,3 miljoen, terwijl de voorschotten op de toegezegde uitkering nieuwkomers f 7,5 miljoen bedragen. </antwoord>
      <antwoord nummer="2" voetnoot="1">Ofschoon er nu feitelijk nog geen sprake is van terugvordering van (een deel van) de verstrekte voorschotten, zal het daar mogelijk wel van komen. Ook WVE is er niet gelukkig mee dat het zover moet komen en heeft dan ook het afgelopen jaar moeite gedaan om Amsterdam te stimuleren tot een adequaat integratiebeleid. Toen duidelijke signalen van stagnatie in het Amsterdamse integratiebeleid VWS bereikten, heeft de directeur Vluchtelingen, Minderheden en Asielzoekers een onderhoud gehad met de betrokken wethouder. Dat was begin juli 1994. Omdat de reactie van de wethouder onbevredigend was, heeft de toenmalige minister van WVC op 1 augustus 1994 een brief aan het college van B&amp;W van Amsterdam gestuurd. Hierin sprak hij zijn grote bezorgdheid uit en verzocht hij het college dringend «om de uitvoering van het nieuwkomersbeleid en dat ten aanzien van verblijfsgerechtigden snel en effectief ter hand te nemen». Een afschrift van deze brief is hierbij gevoegd <voetnoot nummer="1"/>. Amsterdam is vervolgens aan de slag gegaan en is begonnen met het laten opstellen van een organisatie-advies voor het nieuwkomersbeleid. VWS hoopte dat er nu de vaart in zou komen en heeft Amsterdam een paar maanden de tijd gegund. Op 17 oktober 1994 kwam het antwoord van het college op de brief van de minister van WVC. Hierin werd mij medegedeeld dat inmiddels «een eerste concept inzake het organisatie-advies was uitgebracht» en werd ik uitgenodigd voor een gesprek waarin ik zou worden geı¨nformeerd over de uitvoering van het raadsbesluit van 23 maart 1994. Dit gesprek kon echter pas plaatsvinden na 15 december, omdat het college voor de besluitvorming voor de langdurige, zware procedure had gekozen. Het werd mij toen wel duidelijk dat het onwaarschijnlijk was dat Amsterdam er nog in 1994 in zou slagen het nieuwkomersbeleid uit het slop te halen. Ik heb toen besloten om de druk op Amsterdam te vergroten door om een snelle inhoudelijke en financie¨le verantwoording te vragen. Ik deed dit in de hoop dat Amsterdam dan wellicht door een confrontatie met de mogelijk forse financie¨le consequenties van het gevoerde beleid, gestimuleerd kon worden tot meer daadkracht. Er zijn signalen dat Amsterdam nu inderdaad voortvarend aan de slag is gegaan. </antwoord>
      <antwoord nummer="3">Ja, juist in Amsterdam zou adequaat nieuwkomersbeleid gevoerd moeten worden, omdat daar zich de meeste nieuwkomers vestigen. </antwoord>
      <antwoord nummer="4">De opschorting van de betaling van voorschotten duurt tot en met de dag dat een positieve beschikking op de aanvraag 1995 kan worden gegeven. Volgens de «Raadsvoordracht uitvoering nieuwkomersbeleid», 6 december 1994 is het college voornemens een beleidsplan nieuwkomersbeleid in mei 1995 aan de raad ter goedkeuring voor te leggen. Dit beleidsplan, waarin het beleid, de planning en de uitvoering van de integratieprogramma’s zijn vastgelegd, kan dienen als de Amsterdamse aanvraag 1995. Er zijn inmiddels signalen dat Amsterdam het nieuwkomersbeleid nu echt voortvarend aan het aanpakken is. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
