<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Voûte-Droste en Remkes (beiden VVD) over het mogelijk afschermen van de markt voor reizen voor voetbalsupporters door Reisbureau Roever en de KNVB. (Ingezonden 26 juni 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3438
</item>
         <item attribuut="Rubriek">Handel en economie (Mededinging) Vrijetijdsbesteding (Sport) Vrijetijdsbesteding (Toerisme)</item>
         <item attribuut="Trefwoorden">Mededinging Reisbureaus Sport Toerisme</item>
         <item attribuut="Vindplaats">Kamervragen met antwoord 1995-1996, nr. 1473, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="VVD">Voûte-Droste</persoon>
            <persoon partij="VVD">Remkes</persoon>
         </item>
         <item attribuut="Datum_reaktie">1996-07-15</item>
         <item attribuut="Datum_indiening">1996-06-26</item>
         <item attribuut="Document-id">KVR3438</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2997" allpagenumbers="2997 2998" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1473" onderwerp="" indiendatum="1996-06-26">
         <vrager partij="VVD" oorsprong="parlement">Voûte-Droste</vrager>
         <vrager partij="VVD" oorsprong="parlement">Remkes</vrager>
         <vraagt-aan/>
      </vraagdata>
      <antwoorddata antwoorddatum="1996-07-15">
         <antwoorder functie="minister" ministerie="EZ">Wijers</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het bericht waar, dat Reisbureau Roever en de KNVB de markt voor reizen voor voetbalsupporters afschermen? <voetnoot nummer="1"/>
      </vraag>
      <vraag nummer="2">Kan Roever nog steeds als enige reisbureau via de KNVB aan kaartjes gecombineerd met vliegreizen voor voetbalwedstrijden komen (in dit geval voor wedstrijden van het Nederlands elftal in Engeland)? Neemt reisbureau Roever een monopoliepositie in op het gebied van supportersreizen? Heeft deze monopoliepositie geleid tot veel te hoge prijzen voor de voetbalfans (gesproken wordt van gemiddeld f 250 gulden te veel)? </vraag>
      <vraag nummer="3" voetnoot="2">Leidt een dergelijke handelwijze tot oneerlijke concurrentie in de reiswereld? Is dit in strijd met de regels van het Nederlands mededingingsrecht? Zo neen, waarom niet? Zo ja, welke maatregelen wilt u nemen om te bewerkstelligen, dat deze monopoliepositie zo snel mogelijk bee¨indigd wordt? Kunt u aangeven op welke termijn de resultaten van het toegezegde onderzoek over de verkoopregeling van de KNVB met reisbureau Roever <voetnoot nummer="2"/>beschikbaar zijn? </vraag>
      <vraag nummer="4">Is er sprake van vergelijkbare verkoopregelingen bij andere betaald voetbalorganisaties? Zo ja, op welke wijze zal u hiertegen actie ondernemen? </vraag>
      <noten afkomstig="vraag">
         <noot nummer="1" datum="1996-06-24" bron="De Telegraaf">De Telegraaf, 24 juni 1996</noot>
         <noot nummer="2" documenttype="Kamerstuk" kamerstuk-id="24 400 XIII" documentnummer="26">Kamerstuk 24 400 XIII, nr. 26</noot>
      </noten>
   </vragen>
   <antwoorden aantal="4">
      <antwoord nummer="1">Op het eerste gezicht lijkt mij de berichtgeving enigszins overtrokken. Uit het artikel zelf blijkt namelijk dat ook andere reisorganisaties dan Roever supportersreizen hebben verzorgd. Van een echte afscherming van de markt lijkt dus geen sprake. Dit neemt niet weg dat het mij wenselijk voorkomt om de kwestie nader te onderzoeken. Zodra ik de relevante feiten heb verzameld zal ik de Kamer nader informeren. </antwoord>
      <antwoord nummer="2">De KNVB heeft met twee reisorganisaties een sponsorcontract: OAD (voor busreizen) en Roever (voor vliegreizen) dat voorziet in het ter beschikking stellen van toegangskaarten. In het kader van het mededingingspolitieke onderzoek dat ik u aankondigde bij brief van 7 december 1995, kamerstuk 24 400 XIII, nummer 26, heeft de KNVB mij meegedeeld dat de verdeling van de kaarten bij het EK de volgende zou zijn. Per wedstrijd worden in beginsel ca 7000 kaarten aan de KNVB ter beschikking gesteld. Hiervan zijn er 5150 bestemd voor supporters, waarvan een deel verkocht wordt in combinatie met een reis (ongeveer 700 via OAD en 900 via Roever), terwijl de rest beschikbaar zou worden gesteld voor de vrije verkoop aan supporters. De KNVB verstrekt geen kaarten aan andere reisorganisaties, maar het staat andere reisorganisaties geheel vrij om supportersreizen te verzorgen ten behoeve van supporters die in bezit zijn van een losse kaart. Roever heeft derhalve geen monopoliepositie op het gebied van supportersreizen. Als Roever hoge prijzen voor zijn reizen zou hebben berekend, dan zijn deze dan ook niet het gevolg van een monopolie. Ik zal nader onderzoeken of de regeling die de KNVB mij heeft aangekondigd ook daadwerkelijk in de praktijk is toegepast. Hierover zal ik de Kamer te zijner tijd informeren. </antwoord>
      <antwoord nummer="3">Indien er voldoende kaarten voor de vrije verkoop ter beschikking worden gesteld, en dat is het geval als er inderdaad niet meer kaarten aan sponsors van de KNVB worden verstrekt dan contractueel overeengekomen, dan is er naar mijn oordeel geen sprake van oneerlijke concurrentie. Andere reisorganisaties kunnen dan immers in voldoende mate concurrerende supportersreizen aanbieden ten behoeve van supporters die over een losse kaart beschikken. Wel is het zo dat deze reisorganisaties geen pakketreizen kunnen aanbieden, omdat zij geen kaarten van de KNVB kunnen afnemen. Bij voldoende aantallen vrije-verkoop-kaarten acht ik dit echter niet bezwaarlijk. Nadat ik de feitelijke gang van zaken bij de verkoop van EK-kaarten bij de verschillende partijen heb nagetrokken, zal ik de Kamer informeren over de uitkomsten van het toegezegde mededingingspolitieke onderzoek. </antwoord>
      <antwoord nummer="4">Ja. Thans zijn in behandeling klachten op grond van de Wet economische mededinging tegen de pakketverkoop van toegangskaarten en supportersreizen bij uitwedstrijden van een tweetal Nederlandse clubs in het kader van Europees voetbal. De contracten van deze clubs met vervoersondernemingen verschilt echter van de KNVB-sponsorcontracten in die zin, dat niet een deel maar alle beschikbare kaarten worden verkocht in combinatie met een reis. Mijn voorlopige oordeel hieromtrent is dan ook kritisch. Binnenkort zal ik hierover betrokkenen benaderen. </antwoord>
      <noten afkomstig="antwoord"/>
   </antwoorden>
</kvr>
