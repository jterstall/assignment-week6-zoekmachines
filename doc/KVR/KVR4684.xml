<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hoekema (D66), Valk (PvdA) en Van den Doel (VVD) over de uitspraken van de Russische minister van Defensie over de Russische strijdkrachten. (Ingezonden 6 maart 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4684
</item>
         <item attribuut="Inhoud">Betreft de inzetbaarheid en de gevechtskracht van de Russische strijdkrachten en de ontmanteling van militaire nucleaire installaties.</item>
         <item attribuut="Rubriek">Veiligheidsbeleid en defensie (Militair materieel) Veiligheidsbeleid en defensie (Militairen) Veiligheidsbeleid en defensie (Wapenbeheersing)</item>
         <item attribuut="Trefwoorden">Chemische wapens Krijgsmacht Rusland</item>
         <item attribuut="Vindplaats">Kamervragen met antwoord 1996-1997, nr. 993, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="D66">Hoekema</persoon>
            <persoon partij="PvdA">Valk</persoon>
            <persoon partij="VVD">Van den Doel</persoon>
         </item>
         <item attribuut="Datum_reaktie">1997-04-07</item>
         <item attribuut="Datum_indiening">1997-03-06</item>
         <item attribuut="Document-id">KVR4684</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2031" allpagenumbers="2031 2032" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="993" onderwerp="" indiendatum="1997-03-6">
         <vrager partij="D66" oorsprong="parlement">Hoekema</vrager>
         <vrager partij="PvdA" oorsprong="parlement">Valk</vrager>
         <vrager partij="VVD" oorsprong="parlement">Van den Doel</vrager>
         <vraagt-aan/>
      </vraagdata>
      <antwoorddata antwoorddatum="1997-04-7">
         <antwoorder functie="minister" ministerie="Defensie">Voorhoeve</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de uitspraken van de Russische minister van Defensie, Rodionov, over de «huiveringwekkende staat» waarin de Russische strijdkrachten zich bevinden? <voetnoot nummer="1"/>
      </vraag>
      <vraag nummer="2">Deelt u deze sombere analyse en onder meer ook het vermoeden dat de nucleaire controle- en commandocentrales zich in een staat van verval bevinden? </vraag>
      <vraag nummer="3">Deelt u de overweging, dat het ook in het belang van Nederland en andere NAVO-landen is aan de oplossing hiervan bij te dragen, onverlet de eigen verantwoordelijkheid van Rusland? </vraag>
      <vraag nummer="4">Vindt over deze aspecten NAVO-overleg plaats? Zo neen, wilt u dit entameren? </vraag>
      <vraag nummer="5" voetnoot="2">Hoe staat het met de uitvoering van de motie Van den Doel/Valk Defensiebegroting 1997? <voetnoot nummer="2"/>
      </vraag>
      <vraag nummer="6">Bent u bereid, mede gezien uw aanstaande reis naar Rusland, ook te denken aan steunmaatregelen op het gebied van huisvesting, medische zorg en het aangaan van een speciale band met een Russische eenheid? </vraag>
      <noten afkomstig="vraag">
         <noot nummer="1" datum="1997-02-7" bron="NRC en de Volkskrant">NRC en de Volkskrant, 7 februari 1997</noot>
         <noot nummer="2" documenttype="Kamerstuk" kamerstuk-id="25 000 X" documentnummer="27">Kamerstuk 25 000 X, nr. 27</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De Russische minister van Defensie, I. Rodionov, verklaarde op 6 februari 1997 dat hij bezorgd was «over de verminderde betrouwbaarheid en inherente instabiliteit van het commando- en controlesysteem van de Strategisch-Nucleaire Strijdkrachten» en dat «op termijn Rusland een punt kan naderen dat raketten en nucleaire systemen niet meer onder controle zijn». Hij deed deze uitspraken tijdens een persconferentie, die mogelijk tot doel had de Federatieraad van het Russische parlement te bewegen de staatsbegroting, waarin volgens minister Rodionov te weinig geld voor defensie was uitgetrokken, niet te aanvaarden. De inzetbaarheid en de gevechtskracht van de Russische strijdkrachten zijn sinds hun oprichting in 1992 gestaag teruggelopen. De beschikbare financiële middelen zijn ontoereikend. Ook is er sprake van een chronisch personeelstekort en een gebrek aan doortastendheid bij het oplossen van de problemen. Tijdens zijn jaarlijkse toespraak tot het parlement over de nationale veiligheid heeft president Jeltsin opnieuw een aanzet gegeven tot een spoedige herstructurering van de krijgsmacht en het opstellen van een realistisch defensieconcept. Minister Rodionov heeft later zijn opmerking over het commando- en controlesysteem van de Strategisch-Nucleaire Strijdkrachten bij verschillende gelegenheden genuanceerd en beklemtoond dat het op dit moment toereikend, betrouwbaar en stabiel is, en dat noodsituaties zijn uitgesloten. De Russische premier Chernomyrdin, en de Commandant van de Strategische Raketgroepen, Sergeyev, hebben zich in soortgelijke bewoordingen uitgelaten. </antwoord>
      <antwoord nummer="3 en 4">De problemen van de Russische krijgsmacht kunnen structureel alleen worden opgelost door de Russische regering. De Navo-landen, waaronder Nederland, moeten echter naar vermogen bijdragen om de grootste sociale problemen te lenigen en de chemische en nucleaire wapens te helpen ontmantelen. In verschillende Navo-fora is deze problematiek aan de orde. De Navo-landen wisselen informatie uit over hun steun aan de Russische Federatie. Op mijn initiatief is in het kader van de NPG gesproken over de problemen van de substrategische nucleaire wapens. Tijdens mijn bezoek aan Rusland van 19–22 maart jl. zijn deze problemen ook ter sprake gekomen en heb ik de Nederlandse steun bij onder andere de vernietiging van chemische wapens bevestigd. </antwoord>
      <antwoord nummer="5 en 6">Tijdens mijn bezoek aan Moskou heb ik, mede geïnspireerd door de motie-Van den Doel/Valk, met mijn Russische collega afspraken gemaakt over de bilaterale samenwerking en voorstellen gedaan voor humanitaire projecten. In de eerste plaats hebben minister Rodionov en ik een «Agreement om cooperation between the ministry of Defence of the Kingdom of the Netherlands and the ministry of Defence of the Russian Federation» geparafeerd. De inwerkingtreding volgt na goedkeuring van dit document door de Russische president. Deze politiek bindende overeenkomst bevat een overzicht van de samenwerkingsthema’s en praktische afspraken, bijvoorbeeld wie welke kosten draagt. Tevens is een bilateraal samenwerkingsprogramma voor 1997 ondertekend. Het is een bescheiden programma van zeven activiteiten, zoals stafbesprekingen, een vlootbezoek (inclusief een maritieme oefening) en de uitwisseling van ervaringen bij de voorbereiding en de uitvoering van vredesoperaties. Ook heb ik twintig Russische militairen, in de rang van majoor/luitenant-kolonel, uitgenodigd voor een kennismakingsbezoek aan de Nederlandse krijgsmacht; de kosten komen geheel voor rekening van Nederland. Daarnaast zullen twee op defensievraagstukken gerichte journalisten Nederland bezoeken. Ik heb ook voorgesteld de contacten tussen Russische en Nederlandse militaire eenheden en instituties te bevorderen. De mogelijkheden van een speciale relatie tussen de Generale Stafacademie in Moskou en het Instituut Defensie Leergangen zullen worden onderzocht. Beide partijen hebben de intentie uitgesproken de samenwerking verder te ontwikkelen. De afgelopen maanden heeft Defensie, in overleg met Buitenlandse Zaken, de mogelijkheden onderzocht van Nederlands-Russische humanitaire projecten. Twee projecten lijken het meest kansrijk: samenwerking bij de voedselvoorziening en op medisch gebied. Ten aanzien van de verbetering van de voedselvoorziening heb ik aangeboden zaaigoed en landbouwkennis ter beschikking te stellen van militaire kolchozen, die voedsel produceren voor de strijdkrachten. Van Russische zijde zal een voorstel worden gedaan voor samenwerking met militaire kolchozen in de buurt van Moskou of Wolgograd. Wat de kosten betreft, wordt voorlopig uitgegaan van een bedrag van 500.000 gulden. Daarnaast heb ik voorgesteld in St. Petersburg of in Kaliningrad een gemeenschappelijk project te ontwikkelen ter verbetering van de medische voorzieningen voor Russische militairen en burgers. Ter ondersteuning hiervan heb ik vier in goede staat verkerende verpleeguitrustingen (240 bedden) aangeboden. Deze uitrusting omvat operatiemiddelen, verbandmiddelen, eetgerei, beddengoed, revalidatiemiddelen en laboratoriumbenodigdheden. Een en ander zal worden aangevuld met apparatuur, die in de loop van 1997 beschikbaar komt van het Centraal militair hospitaal. Na overleg met de Russische autoriteiten zullen Defensie en Buitenlandse Zaken een definitief pakket medische goederen samenstellen, dat is afgestemd op de behoefte ter plaatse. De betrokken militair-geneeskundige diensten van de Nederlandse en de Russische krijgsmacht zullen nader afspraken maken. Andere mogelijkheden van samenwerking, zoals steun bij de omscholing van voormalige officieren en samenwerking bij het veilig ontmantelen van militaire nucleaire installaties, worden nog onderzocht. </antwoord>
      <noten afkomstig="antwoord"/>
   </antwoorden>
</kvr>
