<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Krom (VVD) aan de staatssecretaris van Volkshuisvesting, Ruimtelijke Ordening en Milieubeheer over het Besluit financiële zekerheid. (Ingezonden 2 april 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20137
</item>
         <item attribuut="Inhoud">Vragen over toepassing van het Besluit financiële zekerheid (door twee provincies) op afvalverwerkende bedrijven.</item>
         <item attribuut="Rubriek">Milieu (Afvalverwerking) Milieu (Overig)</item>
         <item attribuut="Trefwoorden">Afvalverwerking Garantiefondsen Milieuvergunningen</item>
         <item attribuut="Vindplaats">Kamervragen met antwoord 2003-2004, nr. 1414, Tweede Kamer</item>
         <item attribuut="Vraagnr_bij_indiening">2030411880</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">De Krom</persoon>
         </item>
         <item attribuut="Datum_reaktie">2004-04-27</item>
         <item attribuut="Datum_indiening">2004-04-02</item>
         <item attribuut="Document-id">KVR20137</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2987" allpagenumbers="2987 2988" vetnummer="2030411880" code="0304tkkvr1414" lopendefooter="Tweede Kamer, vergaderjaar 2003–2004, Aanhangsel" filenaam="KVR20137" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1414" onderwerp="" indiendatum="2004-04-2">
         <vrager partij="VVD" oorsprong="parlement">De Krom</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-04-27">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Bent u van mening, zoals in de nota van toelichting bij het Besluit financiële zekerheid, (hierna te noemen: Besluit) is aangegeven, dat het Besluit met name moet worden toegepast als stok achter de deur bij niet kapitaalkrachtige bedrijven en dat financiële zekerheid niet onnodig gesteld moet worden? </vraag>
      <vraag nummer="2">Kent u de situaties in de provincies Zeeland (bedrijf Heros BV te Sluiskuil) en Limburg (bedrijf AVR-Keunen te Venlo) waar bij een verzoek tot wijziging van de milieuvergunning als aanvullende eis een financiële zekerheid ter hoogte van respectievelijk € 3,5 miljoen en € 9,4 miljoen wordt gesteld? Hoe beoordeelt u het feit dat het Besluit thans wordt toegepast bij gerenommeerde professionele ondernemingen in de afvalsector? </vraag>
      <vraag nummer="3">Hoe beoordeelt u de criteria op basis waarvan de financiële zekerheid door de twee genoemde provincies is vastgesteld en de hoogte van het gestelde bedrag? </vraag>
      <vraag nummer="4">Bent u bereid om de criteria zo aan te passen dat beter aangesloten wordt bij het doel van het Besluit, namelijk het fungeren als vangnet voor probleemgevallen? Zo ja, op welke termijn? Zo neen, waarom niet? </vraag>
      <vraag nummer="5">Deelt u de opvatting dat het willekeurig stellen van dergelijk hoge bedragen (3,5 en 9,4 miljoen) aan financiële zekerheid een fors negatief effect heeft op de kredietruimte van bedrijven en dat het Besluit daarmee haar doel voorbij schiet? Bent u voornemens hiertegen maatregelen te treffen? </vraag>
      <vraag nummer="6">Bent u bereid de huidige vrijblijvendheid van de gestelde criteria in het Besluit aan te scherpen, opdat willekeur bij het bevoegde gezag wordt voorkomen in het belang van een éénduidig uitvoeringsbeleid? Zo ja, op welke termijn? Zo neen, waarom niet? </vraag>
      <vraag nummer="7">Kunt u aangeven hoe het Besluit zich verhoudt tot laatste ontwikkelingen rond de Europese Richtlijn Milieuaansprakelijkheid (hierna te noemen: richtlijn)? Bent u van oordeel dat de wijze waarop nu met het Besluit door het bevoegd gezag lijkt te worden omgegaan, tot een nadeel in de concurrentiekracht van Nederlandse bedrijven kan leiden? </vraag>
      <vraag nummer="8">Hoe bent van plan in de toekomst om te gaan met het Besluit en de richtlijn? Bent u voornemens het Besluit in te trekken wanneer de richtlijn geïmplementeerd wordt? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">De solvabiliteit is slechts één van de criteria waar het bevoegd gezag van de Wet milieubeheer aan moet toetsen.Bij kans op een miljoenenschade speelt de solvabiliteit geen rol, omdat ook kapitaalkrachtige bedrijven failliet kunnen gaan en het risico dan te groot wordt voor de overheid.Het Besluit heeft in die zin het karakter van stok achter de deur, dat financiële zekerheid in principe niet in de vergunning wordt opgenomen indien op vrijwillige basis financiële zekerheid is gesteld.In zijn algemeenheid kan de stelling dat financiële zekerheid niet onnodig moet worden gesteld worden onderschreven. </antwoord>
      <antwoord nummer="2">Ja.Allereerst is het niet aan mij om een oordeel te vellen over de wijze waarop het bevoegd gezag gebruik maakt van haar bevoegdheid, doch primair aan de rechter in eventuele beroepszaken.Wel wil ik stellen dat ook bij gerenommeerde professionele ondernemingen risico’s aanwezig zijn ten aanzien waarvan het Besluit kan worden toegepast. Hierbij zij nog aangetekend dat het bij de betreffende twee gevallen gaat om financiële zekerheid ter nakoming van het voorschrift dat de opgeslagen afvalstoffen na verloop van tijd moeten worden afgevoerd en verwerkt.Het betreft dus een zekere gebeurtenis die op enig moment moet plaatsvinden.Het is vanzelfsprekend dat voor dit soort zaken geld wordt gereserveerd. Indien dit gereserveerde geld zodanig wordt geblokkeerd dat het niet in een faillissement kan vallen en niet voor andere doeleinden kan worden toegepast, is aan het Besluit voldaan. </antwoord>
      <antwoord nummer="3">Een beoordeling hiervan is niet aan mij, doch in eerste instantie aan het bevoegd gezag dat de criteria in onderlinge samenhang moet wegen. Als het bedrijf het niet eens is met de vergunningsvoorschriften kan het daartegen in beroep bij de Raad van State. </antwoord>
      <antwoord nummer="4">De criteria zijn in overleg met het bedrijfsleven tot stand gekomen.Het Besluit is 1 mei 2003 in werking getreden; een evaluatie vindt na 3 jaar, dus in 2006 plaats.Vooralsnog zie ik geen aanleiding de criteria aan te passen en wil dan ook de evaluatie afwachten, waarbij goed zal worden gekeken naar de criteria en de wijze waarop deze in de praktijk worden toegepast. </antwoord>
      <antwoord nummer="5">Afhankelijk van de wijze waarop financiële zekerheid wordt verleend, kan inderdaad sprake zijn van een negatief effect op de kredietruimte. Bedrijven kunnen hier echter zelf veel aan doen door bijvoorbeeld gezamenlijk een fonds op te richten, zoals door de betreffende branche is gebeurd in het kader van het Besluit detectie radioactief besmet schroot en in het kader van het Besluit benzinetankstations milieubeheer.Ik zie niet in dat het Besluit zijn doel voorbij schiet en zie dan ook vooralsnog geen redenen om maatregelen te treffen. </antwoord>
      <antwoord nummer="6">Bij de totstandkoming van het Besluit is bewust gekozen voor een bevoegdheid voor het bevoegd gezag, onder andere om degenen die al vrijwillig voldoende zekerheid hebben gesteld, verder te kunnen ontzien en om verder ook rekening te kunnen houden met alle specifieke omstandigheden van het geval.Het wegnemen van vrijblijvendheid zou er toe kunnen leiden dat vaker financiële zekerheid wordt opgelegd, omdat het bevoegd gezag dan geen mogelijkheid heeft om daarvan af te zien.Ten behoeve van het bevoegd gezag heeft een zeer uitvoerige invoeringsbegeleiding plaatsgevonden in de vorm van onder andere een handreiking en cursussen.Ik zie vooralsnog geen redenen om de criteria te wijzigen en wil dan ook eerst de evaluatie in 2006 afwachten. </antwoord>
      <antwoord nummer="7">De Europese Richtlijn Milieuaansprakelijkheid bepaalt dat de lidstaten maatregelen nemen om de geëigende economische en financiële actoren aan te moedigen financiëlezekerheidsinstrumenten en -markten te ontwikkelen, opdat de exploitanten gebruik kunnen maken van financiële zekerheid.Binnen 6 jaar na de inwerkingtreding van de richtlijn dient de Europese Commissie een verslag in over onder meer de beschikbaarheid van verzekering en andere typen financiële zekerheden. Het verslag gaat daarbij ook in op de volgende aspecten: een geleidelijke aanpak, een plafond voor financiële garanties en uitsluiting van activiteiten met een laag risico.In het licht van het verslag en een effectenbeoordeling kan de Commissie voorstellen doen tot invoering van een systeem van geharmoniseerde verplichte financiële zekerheid.Het Besluit spoort dan ook goed met die richtlijn. De richtlijn beperkt zich overigens tot aansprakelijkheid, terwijl het Besluit ook betrekking heeft op nakoming van voorschriften.In de gevallen als bedoeld in vraag 2 betreft het financiële zekerheid ter nakoming van voorschriften.Bij de totstandkoming van het Besluit zijn alle bedrijfseffecten uitvoerig aan de orde geweest.In de Nota van toelichting wordt daar op ingegaan.De wijze waarop nu uitvoering wordt gegeven aan het Besluit, brengt daar geen verandering in. </antwoord>
      <antwoord nummer="8">De implementatie van de richtlijn milieuaansprakelijkheid heeft in eerste instantie geen gevolgen voor het Besluit.Zoals aangegeven in het antwoord op vraag 7 kan de Commissie in het licht van het daar genoemde verslag voorstellen doen tot een verplichte financiële zekerheid.In de toekomst is het dus niet uitgesloten dat er op grond van de richtlijn een verplichting komt tot financiële zekerheid en dat het Besluit dan in die zin moet worden aangepast.Daarbij is het dan ook goed mogelijk dat de reikwijdte van het Besluit moet worden verbreed. </antwoord>
      <noten afkomstig="antwoord"/>
   </antwoorden>
</kvr>
