<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Omtzigt en Koopmans (beiden CDA) aan de staatssecretaris van Financiën en de minister van Verkeer en Waterstaat over de werkzaamheden aan de Hollandse brug. (Ingezonden 24 januari 2008); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31009
</item>
         <item attribuut="Inhoud">Automobilisten die, door de spits te mijden tijdens de herstelwerkzaamheden aan de Hollandse brug, hiervoor een vergoeding krijgen, weten niet of dit invloed heeft op de inkomstenbelasting. Dit geldt ook voor het gebruik van de bereikbaarheidspas.</item>
         <item attribuut="Rubriek">Belastingen (Inkomstenbelasting) Verkeer, vervoer en waterstaat (Wegen)</item>
         <item attribuut="Trefwoorden">Inkomstenbelasting Verkeer</item>
         <item attribuut="Vindplaats">Kamervragen met antwoord 2007-2008, nr. 1447, Tweede Kamer</item>
         <item attribuut="Vraagnr_bij_indiening">2070809270</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Omtzigt Koopmans</persoon>
         </item>
         <item attribuut="Datum_reaktie">2008-02-26</item>
         <item attribuut="Datum_indiening">2008-01-24</item>
         <item attribuut="Document-id">KVR31009</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3099" allpagenumbers="3099 3100" vetnummer="2070809270" code="0708tkkvr1447" lopendefooter="Tweede Kamer, vergaderjaar 2007–2008, Aanhangsel" filenaam="KVR31009" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1447" onderwerp="" indiendatum="2008-01-24">
         <vrager partij="CDA" oorsprong="parlement">Omtzigt Koopmans</vrager>
         <vraagt-aan>de staatssecretaris van Financiën en de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2008-02-26">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Is het u bekend dat tijdens de herstelwerkzaamheden aan de Hollandse brug een groot aantal automobilisten de spits mijdt? Deelt u de mening dat dankzij hun gedragsverandering de verkeersproblemen bij de Hollandse brug veel minder erg zijn dan zij anders zouden zijn? </vraag>
      <vraag nummer="2" voetnoot="1">Is het u bekend dat een aantal automobilisten € 6 of € 4 per dag dat zij de spits mijden krijgt en niet weet of zij belasting moeten betalen en of dit bedrag van invloed is op rechten op bijvoorbeeld huurtoeslag, zorgtoeslag en kinderopvangtoeslag? Zijn hierover voordat het project van start ging, 4 maanden geleden, afspraken gemaakt tussen het ministerie van Verkeer en Waterstaat en de Belastingdienst of lopen die besprekingen nog? <voetnoot nummer="1"/>
      </vraag>
      <vraag nummer="3">Heeft u via de veelgestelde vragen, de informatiebrochure of persberichten ooit aandacht besteed aan het feit of mensen door de belasting wel eens de helft minder zouden kunnen krijgen dan er nu op de website staat, of werd die informatie niet gevraagd of irrelevant geacht? </vraag>
      <vraag nummer="4">Welke informatie hebben de deelnemers tot nu toe gehad, wanneer zij vroegen of de vergoeding belast is of niet? </vraag>
      <vraag nummer="5">Is het u bekend dat veel mensen extra kosten hebben gemaakt voor het mijden van de file zoals telefoonkosten bij thuiswerken, omrijden, en de vergoeding zien als een vergoeding voor hun werkelijk gemaakte meerkosten? Staan zij daarbij in hun recht? </vraag>
      <vraag nummer="6">Leidt het gebruik van de A6 bereikbaarheidspas (een gratis pas, waarmee automobilisten gratis gebruik kunnen maken van het openbaar vervoer, ook om de brug te ontlasten) nog tot extra belastingen? </vraag>
      <vraag nummer="7">Deelt u de mening dat wanneer mensen van tevoren weten of ze belasting moeten betalen over de «bonus», ze een andere keuze gemaakt hadden tussen bereikbaarheidspas en filemijden? Als er toch belasting geheven zal worden, mogen de deelnemers aan filemijden dan alsnog een andere keuze maken? </vraag>
      <vraag nummer="8">Bent u bereid om binnen twee weken absolute helderheid en zekerheid te bieden, deze helderheid mee te delen aan de deelnemers via de digitale nieuwsbrief en de website, en aan de Kamer middels beantwoording van deze vragen? </vraag>
      <noten afkomstig="vraag">
         <noot nummer="1" datum="2008-01-19" bron="De Telegraaf" titel="Filemijders vrezen aanslag fiscus">De Telegraaf, 19 januari 2008: «Filemijders vrezen aanslag fiscus»</noot>
      </noten>
   </vragen>
   <antwoorden aantal="8">
      <antwoord nummer="1">Ja. Momenteel nemen ongeveer 1400 personen deel aan filemijden A6. Zij zijn er gezamenlijk verantwoordelijk voor dat er dagelijks ongeveer 260 tot 400 minder auto’s in de ochtendspits over de brug rijden. Daarnaast maken momenteel ongeveer 700 personen gebruik van een geboden OV-alternatief. De vooraf door Rijkswaterstaat geformuleerde doelstelling om ongeveer 1000 auto’s per dag uit de spits te halen, is daarmee gehaald en de filedruk op de A6 valt daarmee in de praktijk lager uit dan verwacht. </antwoord>
      <antwoord nummer="2">De zes of vier euro die de automobilist ontvangt indien hij of zij in het kader van het project filemijden A6 de spits bij de Hollandse brug mijdt, is blijkens de informatie van de Belastingdienst een belaste vergoeding voor zover de individuele deelnemer tegenover de vergoeding geen kosten maakt. Om pragmatische redenen heeft Rijkswaterstaat er voor gekozen in dit geval de eventueel verschuldigde belasting voor haar rekening te nemen. De fiscale wetgeving biedt hiertoe met ingang van 1 januari 2008 de mogelijkheid. Hierover is overleg met de Belastingdienst geweest en inmiddels zijn er concrete afspraken gemaakt. Individuele deelnemers hoeven de inkomsten daarom niet apart op te geven in hun aangifte inkomstenbelasting. De vergoeding heeft geen invloed op de genoemde toeslagen. </antwoord>
      <antwoord nummer="3">In de informatievoorziening naar de deelnemers is regelmatig aandacht besteed aan het belastingvraagstuk. Uitgangspunt bij deze informatieverstrekking is steeds geweest dat de deelnemers een vergoeding voor het mijden van de spits zouden krijgen, maar dat er nog gesprekken liepen met de Belastingdienst omtrent het wel of niet belastbaar zijn van de vergoeding. In de communicatie naar de deelnemers is altijd uitgegaan van vergoeding van het volledige bedrag. Dit omdat de hoogte van het (netto) uit te keren bedrag een directe relatie heeft met de effectiviteit van de maatregel. </antwoord>
      <antwoord nummer="4">Tot 22 januari is het volgende antwoord formeel gegeven: «Wij voeren op dit moment gesprekken met de Belastingdienst hierover. We doen ons uiterste best om er voor te zorgen dat de beloning die wij u uitbetalen niet belast wordt. Zodra wij afspraken hebben gemaakt met de Belastingdienst zullen wij u hierover informeren via de nieuwsbrief.» Op 22 januari is een nieuwsbrief gestuurd aan alle deelnemers aan het Filemijden-project met daarin de passage: «Alle deelnemers krijgen de vergoeding netto uitbetaald en hoeven deze niet op te geven bij hun inkomstenbelasting. Hierover is overeenstemming tussen de Belastingdienst en Rijkswaterstaat». </antwoord>
      <antwoord nummer="5">Of een deelnemer in zijn recht staat, hangt af van de individuele aanpassing van het mobiliteitsgedrag. De controle hierop is zeer lastig. Dit is echter één van de redenen geweest om bij dit project met de Belastingdienst pragmatische afspraken te maken, waarbij de deelnemers de beloning belastingvrij ontvangen en Rijkswaterstaat een bedrag zal afdragen aan de Belastingdienst. </antwoord>
      <antwoord nummer="6">De A6 Bereikbaarheidspas wordt kosteloos verstrekt aan frequente spitsrijders (drie of meer keer per week) die zich contractueel hebben verplicht gedurende de werkzaamheden niet met hun auto in de spits over de Hollandse Brug te rijden. De kostenbesparing die hieruit kan voortvloeien is geen inkomstenbron. In 2005 is naar aanleiding van de «Zuidoostpas» een fiscale vrijstelling van loonbelasting voor Bereikbaarheidspassen bij dreigende verkeershinder door wegwerkzaamheden ingesteld ter voorkoming van grootschalig fileleed, economische schade en overlast voor omwonenden. Deze vrijstelling is van kracht onder de voorwaarde dat: a. de financiering van de vervoerbewijzen grotendeels door de overheid plaatsvindt (dit is bij de A6 voor 100% het geval) en b. de vervoerbewijzen betrekking hebben op een periode van ten hoogste (vanaf 1 januari 2008) 24 maanden. De verstrekking van de A6 bereikbaarheidspas leidt dus niet tot extra belastingen. </antwoord>
      <antwoord nummer="7">Een hogere of lagere netto-vergoeding zal zeker van invloed zijn op het mobiliteitsgedrag. Rijkswaterstaat heeft in dit geval de belasting voor zijn rekening genomen, waardoor er geen aanleiding is aan te nemen dat filemijders nu ineens een andere keuze zouden willen gaan maken. </antwoord>
      <antwoord nummer="8">Ja. Zie mijn antwoord op vraag 4. </antwoord>
      <noten afkomstig="antwoord"/>
   </antwoorden>
</kvr>
