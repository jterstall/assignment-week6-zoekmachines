<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de ministers van Economische Zaken en van Justitie over het Peer-to-Peer programma Tribler. (Ingezonden 4 mei 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25772
</item>
         <item attribuut="Inhoud">Vragen naar aanleiding van een uitzending van het tv-programma Nova van 2 mei 2006 over het P2P (peer-to-peer) programma Tribler, dat het mogelijk maakt snel films en televisieprogramma's te downloaden en bestanden uit te wisselen via internet. Nova stelt dat Tribler, dat een innovatiesubsidie heeft ontvangen van het ministerie van EZ, vooral wordt gebruikt voor het illegaal downloaden en verspreiden van bijvoorbeeld pornofilms.</item>
         <item attribuut="Rubriek">Burgerlijk recht en burgerlijk procesrecht (Intellectueel en industrieel eigendom) Communicatie, media en informatievoorziening (Netwerken)</item>
         <item attribuut="Trefwoorden">Auteursrecht Internet Pornografie</item>
         <item attribuut="Vindplaats">Kamervragen met antwoord 2005-2006, nr. 1617, Tweede Kamer</item>
         <item attribuut="Vraagnr_bij_indiening">2050612910</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2006-06-12</item>
         <item attribuut="Datum_indiening">2006-05-04</item>
         <item attribuut="Document-id">KVR25772</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3449" allpagenumbers="3449 3450" vetnummer="2050612910" code="0506tkkvr1617" lopendefooter="Tweede Kamer, vergaderjaar 2005–2006, Aanhangsel" filenaam="KVR25772" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1617" onderwerp="" indiendatum="2006-05-4">
         <vrager partij="SP" oorsprong="parlement">Gerkens</vrager>
         <vraagt-aan>de ministers van Economische Zaken en van Justitie</vraagt-aan>
      </vraagdata>
      <antwoorddata antwoorddatum="2006-06-12">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de minister van Justitie en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Is het waar dat het ministerie van Economische Zaken € 3 miljoen subsidie aan de ontwikkeling van het programma Tribler <voetnoot nummer="1"/>heeft gegeven in het kader van Besluit Subsidies Investeringen Kennisinfrastructuur (BSIK)? </vraag>
      <vraag nummer="2">Hoe oordeelt u over dit programma? Bent u bekend met het feit dat via dit programma veel illegaal aanbod van muziek, film en porno te vinden is? </vraag>
      <vraag nummer="3" voetnoot="2">In hoeverre is bij de ontwikkeling sprake van fundamenteel hoogstaand onderzoek en aansprekende innovaties? <voetnoot nummer="2"/>
      </vraag>
      <vraag nummer="4">Was bij de toekenning van de subsidie bekend dat het programma met hoge waarschijnlijkheid gebruikt zou worden voor het zonder toestemming verspreiden van materiaal waarop auteursrecht rust? Zo ja, waarom is dan toch besloten de subsidie toe te kennen? Zo neen, waarom was dat niet bekend, gezien het feit dat peer-to-peer programma’s met name hiervoor gebruikt worden? </vraag>
      <vraag nummer="5">Vindt u het wenselijk dat de overheid een bijdrage levert aan de ontwikkeling van een dergelijk programma zonder daarbij oog te hebben voor het auteursrecht dat op dit materiaal rust? Zo neen, hoe heeft dit dan toch kunnen gebeuren? </vraag>
      <vraag nummer="6">Wat gaat u doen om het illegaal verspreiden van materiaal waarop auteursrecht rust op internet aan te pakken? </vraag>
      <vraag nummer="7">Loopt er momenteel nog een subsidie-aanvraag van de ontwikkelaars van Tribler voor de verdere ontwikkeling van dit programma? Zo ja, wat gaat u met deze aanvraag doen? </vraag>
      <vraag nummer="8">Deelt u de mening dat deze subsidie gezien de doelstellingen van BSIK en de ongewenste bij-effecten ten aanzien van het zonder toestemming verspreiden van materiaal waarop auteursrecht rust terecht is geweest? Zo neen, wat gaat u doen? Zo ja, waarom? </vraag>
      <vraag nummer="9">Bent u bereid de subsidies in het kader van BSIK nader tegen het licht te houden? Zo neen, waarom niet? </vraag>
      <noten afkomstig="vraag">
         <noot nummer="1">Nova, 2 mei 2006,</noot>
         <noot nummer="2">Website Senter Novum http://www.senternovem.nl/bsik/</noot>
      </noten>
   </vragen>
   <antwoorden aantal="9">
      <antwoord nummer="1">Neen. Genoemd subsidiebedrag is door de Minister van Economische Zaken verleend ten behoeve van één van de 10 deelprojecten van het Bsik-project Freeband Communication, genaamd «I-share». Onderdeel van dit deelproject is onderzoek naar peer-to-peer (p2p) systemen. Binnen dit onderzoeksdeel worden de onderzoeksresultaten gevalideerd door middel van de experimentele p2p-software Tribler. Het aandeel subsidie ten behoeve van de Tribler software zelf bedraagt 35.000 euro. </antwoord>
      <antwoord nummer="2">Sinds de lancering van Tribler hebben 12.000 gebruikers de software op hun computer geïnstalleerd en zijn er 6.500 actieve gebruikers geweest. Op dit moment zijn zo’n 1.000 bestanden via Tribler te vinden. Tribler is daarmee een zeer kleine speler in p2p-land. Ik ben bekend met het feit dat via dit programma ook illegale content wordt aangeboden. Eén van de kenmerken van Tribler is dat up- en downloadgedrag alsmede IP-adres en land en locatie van de gebruiker worden getraceerd en gepubliceerd. Het ontbreken van anonimiteit maakt het voor rechthebbenden mogelijk op te treden tegen gebruikers die inbreuk maken op het auteursrecht. Hierdoor wordt misbruik ontmoedigd. Het programma Tribler en het wetenschappelijke onderzoek dat daarmee wordt verricht, zijn er dus nadrukkelijk op gericht een positieve bijdrage te leveren aan nieuwe, legale mogelijkheden voor content-distributie. Het is helaas zo in deze wereld dat vrijwel iedere ontwikkeling op het terrein van de infrastructuur en de communicatie mede gebruikt kan worden voor minder oirbare doeleinden. Criminelen maken gebruik van de openbare weg, de telefoon, enzovoorts. Uiteraard moeten, waar mogelijk, drempels tegen dergelijk gebruik worden ingebouwd. Maar dat kan geen reden zijn om de ontwikkeling van infrastructuur en communicatiemiddelen niet verder te structureren of te ondersteunen. </antwoord>
      <antwoord nummer="3">Het fundamenteel-strategische onderzoeksproject Freeband Communication, waar de ontwikkeling van Tribler deel van uitmaakt, is internationaal baanbrekend. De uitkomsten van dit onderzoek dragen naar verwachting in hoge mate bij aan de ontwikkeling van een 4e generatie telecommunicatie, dat wil zeggen aan één geïntegreerde, Internet Protocol-gebaseerde omgeving voor alle telecommunicatiebehoeften (waaronder spraak, video, omroepmedia en internet), waarin de gebruiker centraal staat. De resultaten en mogelijke toepassingen van het project genieten dientengevolge belangstelling vanuit de publieke omroep en het bedrijfsleven. In april van dit jaar won het project de Vosko Trofee voor Business en Innovatie. </antwoord>
      <antwoord nummer="4">Neen. In het projectvoorstel is aandacht geschonken aan de kansen die p2p-technologie biedt, juist voor legale toepassing. Gebruikers die misbruik maken van de mogelijkheden die Tribler biedt, kunnen daarop door rechthebbenden worden aangesproken omdat zij niet anoniem zijn. In het project is bovendien ruimte gereserveerd voor de mogelijkheid van inbouw van betere (auteurs)rechtbescherming via DRM-technologie (DRM=Digital Rights Management). Tribler is daarom qua filosofie en implementatie niet te vergelijken met andere p2p-software. Het vertrouwen dat misbruik via Tribler in de toekomst beperkt zal blijven, is dan ook gerechtvaardigd. </antwoord>
      <antwoord nummer="5">Bij het onderzoek naar p2p-technologie in het I-Share project wordt stilgestaan bij de vraag hoe eventueel misbruik via Tribler, voorzover dat niet kan worden vermeden, kan worden ontmoedigd. Dit gebeurt onder andere door de aanpak van inbreuk te faciliteren door middel van openbaarmaking van de identiteit van gebruikers. Ook vindt overleg plaats tussen het consortium en de stichting BREIN (Stichting Bescherming Rechten Entertainment Industrie Nederland) over mogelijke additionele maatregelen om misbruik te voorkomen en te bestrijden. </antwoord>
      <antwoord nummer="6">Het primaat van de handhaving van het auteursrecht ligt bij de auteursrechthebbenden. Op 29 november 2005 is door de Minister van Justitie mede namens de Staatssecretaris van Economische Zaken bij de Tweede Kamer een wetsvoorstel ingediend dat strekt tot omzetting van de richtlijn handhaving intellectuele eigendomsrechten in het Wetboek van Burgerlijke Rechtsvordering en diverse intellectuele eigendomswetten (Kamerstukken II 2005/06, 30 392, nrs. 1–2). In het wetsvoorstel worden de mogelijkheden voor rechthebbenden om op te treden tegen op internet gepleegde auteursrechtinbreuken aangescherpt, zoals door neerlegging in de wet van de mogelijkheden om van internetproviders te vorderen dat ze hun dienstverlening bij de inbreuk staken en van de mogelijkheid om van internetproviders te vorderen dat zij de naam-, adres- en woonplaatsgegevens van websitehouders verstrekken aan de rechthebbende. In gevallen waarin vanwege de ernst en omvang van de auteursrechtelijke inbreuken ook het algemene belang wordt geraakt, vormt het strafrecht een passend sluitstuk op de handhaving. Het gaat om de misdrijven in de zin van artikel 33 van de Auteurswet 1912 en om inbreuken met een beroeps- of bedrijfsmatig karakter (artikelen 31 en 31a juncto 31b van de Auteurswet 1912) en om inbreuken waarbij criminele organisaties of georganiseerde criminaliteit zijn betrokken. </antwoord>
      <antwoord nummer="7">Neen. Bij het Ministerie van Economische Zaken noch het Ministerie van Justitie lopen er momenteel subsidieaanvragen van de ontwikkelaars van Tribler voor verdere ontwikkeling van dit programma. </antwoord>
      <antwoord nummer="8">Ja. De subsidie aan het project Freeband Communication (inclusief de ontwikkeling van Tribler) is terecht geweest omdat dit onderzoek door de ontwikkeling van nieuwe intelligente en gepersonaliseerde communicatietechnologieën in hoge mate bijdraagt aan de wetenschappelijke, economische en innovatieve doelstellingen van Bsik. Gebruikers van Tribler die illegaal materiaal beschikbaar stellen aan het publiek zonder de daarvoor benodigde toestemming, plegen een auteursrechtinbreuk. Zij zijn niet anoniem en kunnen aansprakelijk worden gesteld en tot schadevergoeding worden veroordeeld. </antwoord>
      <antwoord nummer="9">De Bsik-projecten worden jaarlijks door de Commissie van Wijzen ICES/KIS aan een uitvoerige monitoring onderworpen. Op basis van de adviezen van deze commissie wordt u jaarlijks geïnformeerd over de financiële en inhoudelijke voortgang van de Bsik-projecten. Daarnaast vindt er tussen de penvoerende departementen en de Bsik-projecten geregeld (bestuurlijk) overleg plaats. Op basis van de bevindingen uit het monitoringstraject en de (bestuurlijke) overleggen, zie ik geen aanleiding om de Bsik-subsidies nader tegen het licht te houden. </antwoord>
      <noten afkomstig="antwoord"/>
   </antwoorden>
</kvr>
