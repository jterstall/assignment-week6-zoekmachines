<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over de KNMP en het geneesmiddelenbeleid. (Ingezonden 20 januari 2004); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19365
</item>
         <item attribuut="Inhoud">Vragen naar aanleiding van de uitspraak van het College van beroep voor het bedrijfsleven (CBB) dat de eerdere kortingsmaatregel van de toenmalige VWS-minister De Geus op de bonussen van apothekers niet rechtmatig is. Wat is de inzet van VWS bij overleg met de KNMP en Zorgverzekeraars Nederland (ZN)? De KNMP zou aangeboden hebben druk uit te oefenen op de Bond van Generieke geneesmiddelenindustrie in Nederland (BOGIN) om onder bepaalde voorwaarden de geneesmiddelenprijzen te verlagen, hetgeen in strijd zou kunnen zijn met het mededingingsrecht.</item>
         <item attribuut="Rubriek">Gezondheidszorg (Geneesmiddelen) Handel en economie (Mededinging)</item>
         <item attribuut="Trefwoorden">Apothekers Geneesmiddelen Mededinging Prijzen</item>
         <item attribuut="Vindplaats">Kamervragen met antwoord 2003-2004, nr. 728, Tweede Kamer</item>
         <item attribuut="Vraagnr_bij_indiening">2030406450</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2004-01-26</item>
         <item attribuut="Datum_indiening">2004-01-20</item>
         <item attribuut="Document-id">KVR19365</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1541" allpagenumbers="1541 1542" vetnummer="2030406450" code="0304tkkvr728" lopendefooter="Tweede Kamer, vergaderjaar 2003–2004, Aanhangsel" filenaam="KVR19365" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="728" onderwerp="" indiendatum="2004-01-20">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-01-26">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het waar dat een vertegenwoordiger van uw ministerie in het kader van het geneesmiddelenbeleid en naar aanleiding van de rechterlijke uitspraak inzake de zogenaamde maatregel De Geus in overleg is met de KNMP en ZN? Zo ja, kunt u aangeven wat de inzet van VWS is in dit overleg? </vraag>
      <vraag nummer="2">Is het waar dat de KNMP heeft aangeboden druk uit te oefenen op de BOGIN om de prijzen van geneesmiddelen te verlagen in ruil voor het beperkt toepassen van het Verstrekkingenbesluit ziekenfondsverzekering en het afzien van de maatregel De Geus? Zo ja, wat vindt u hiervan? Bent u van mening dat een dergelijke gang van zaken in overeenstemming is met het mededingingsrecht? Zou u akkoord gaan met een dergelijk voorstel? </vraag>
      <vraag nummer="3">Deelt u de mening dat als de KNMP werkelijk zou hebben aangeboden druk uit te willen oefenen om de prijzen te verlagen, dit betekent dat een prijsverlaging dus kennelijk mogelijk is en een aanscherping van de Prijzenwet dus zo snel mogelijk tot stand moet komen? Zo ja, wanneer denkt u een wijziging van de Prijzenwet aan de Kamer te kunnen sturen? </vraag>
      <vraag nummer="4">Bent u bereid de vertroebeling in de discussie over de kosten van geneesmiddelen op te lossen en te komen tot een heldere tariefstructuur voor apothekers, door zo snel mogelijk een onderzoek te laten uitvoeren door de FIOD-ECD naar de werkelijke opbrengsten van de inkoop van geneesmiddelen en de werkelijke kosten van de bedrijfsvoering in apotheken. Zo neen, waarom niet? Bent u tevens bereid daarbij de doorberekenbare kosten van een apotheek vast te laten stellen door het CTG? </vraag>
      <vraag nummer="5">Bent u bereid deze vragen vóór 26 januari a.s. te beantwoorden, zodat uw antwoorden meegenomen kunnen worden in het algemeen overleg inzake het geneesmiddelenbeleid dat voor 28 januari 2004 geagendeerd staat? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Zoals ik al heb aangegeven vinden er gesprekken plaats met de KNMP en ZN om tot een structurele verlaging te komen van de torenhoge kortingen en bonussen die apotheekhoudenden realiseren. Mocht dit overleg niet op korte termijn tot een aanvaardbare uitkomst leiden dan zal het College tarieven gezondheidszorg (CTG) uiterlijk per 1 april 2004 nieuwe tariefbeschikkingen vaststellen overeenkomstig de CTG-tariefbeschikkingen van 1 september 2003. De basis van die tariefbeschikkingen vormt het gewijzigde Besluit werkingssfeer maximumtarieven WTG dat nu voor advies bij de Raad van State voorligt. </antwoord>
      <antwoord nummer="2">Het verlagen van apotheekinkoopprijzen en de toepassing van het Verstrekkingenbesluit ziekenfondsverzekering vormen onderwerp van gesprek. Elke uitkomst van de gesprekken met de partijen, voor zover onderhevig aan de bepalingen van de Mededingingswet, zullen daarmee in overeenstemming moeten zijn. </antwoord>
      <antwoord nummer="3">Neen. Ik deel wel de mening dat door de forse kortingen en bonussen er ruimte is voor prijsverlaging. Daarop is het kabinetsbeleid ook gericht. In het kabinetsstandpunt voor het geneesmiddelenbeleid (middel)lange termijn dat op 31 oktober jl. aan de Tweede Kamer is aangeboden (Kamerstuk 29 200 XVI, nr. 21) is sprake van een nieuwe prijs en vergoedingssysteem dat per 01-01-2005 in werking zal treden. In dat kader wordt in projectvorm expliciet onderzoek gedaan naar de noodzaak en de mogelijkheden tot het introduceren van een nieuw prijsinstrument gericht op geneesmiddelen die niet meer onder octrooi staan voor het geval een aangepast Geneesmiddelenvergoedingssysteem onvoldoende effectief zou zijn. </antwoord>
      <antwoord nummer="4">In het kader van het kabinetsstandpunt voor het geneesmiddelenbeleid (middel)lange termijn) is een gezamenlijk onderzoek naar zowel de hoogte van de inkomsten uit kortingen en bonussen als naar de praktijkkosten voor apotheekhoudenden aangekondigd. Wellicht kan daarbij de FIOD-ECD worden ingeschakeld. Op grond van de uitkomsten van die onderzoeken zal het CTG die kosten beoordelen en zal ik de aanvaardbaarheid van de doorberekenbare kosten bezien. </antwoord>
      <antwoord nummer="5">Ja. </antwoord>
      <noten afkomstig="antwoord"/>
   </antwoorden>
</kvr>
