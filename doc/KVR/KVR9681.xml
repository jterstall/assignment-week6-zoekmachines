<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Boer (PvdA) aan de minister van Volkshuisvesting, Ruimtelijke Ordening en Milieubeheer over afvalwater van de Franse opwerkingsfabriek Cogema.(Ingezonden 14 juni 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9681
</item>
         <item attribuut="Inhoud">Vragen naar aanleiding van een artikel in de Volkskrant van 9 juni 1999 over radioactief afvalwater van de Franse opwerkingsfabriek Cogema in Cap La Hague.</item>
         <item attribuut="Rubriek">Milieu (Afvalverwerking) Milieu (Radioactieve stoffen) Milieu (Waterverontreiniging)</item>
         <item attribuut="Trefwoorden">Frankrijk Radioactieve afvalstoffen Waterverontreiniging</item>
         <item attribuut="Vindplaats">Kamervragen met antwoord 1998-1999, nr. 1657, Tweede Kamer</item>
         <item attribuut="Vraagnr_bij_indiening">2989914540</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">De Boer</persoon>
         </item>
         <item attribuut="Datum_reaktie">1999-06-29</item>
         <item attribuut="Datum_indiening">1999-06-14</item>
         <item attribuut="Document-id">KVR9681</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3319" allpagenumbers="3319 3320" vetnummer="2989914540" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9681" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1657" onderwerp="" indiendatum="1999-06-14">
         <vrager partij="PvdA" oorsprong="parlement">De Boer</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="1999-06-29">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht <voetnoot nummer="1"/>met betrekking tot de radioactieve vervuiling van het afvalwater van de Franse opwerkingsfariek Cogéma in Cap La Hague? Is het afvalwater vele malen radioactiever dan wettelijk toegestaan? </vraag>
      <vraag nummer="2">Wordt dit afvalwater rechtstreeks of indirect geloosd in de Noordzee? </vraag>
      <vraag nummer="3">Bent u van mening dat de vervuiling van het zeewater bij andere landen dan Nederland ook een zorg is voor de Nederlandse overheid? Zo ja, welke consequenties trekt de Nederlandse overheid daaruit? </vraag>
      <vraag nummer="4">Zijn er in het contract met betrekking tot de opwerking van Nederlands radioactief afval met Cogéma voorwaarden opgenomen over de manier van verwerking, in het bijzonder daar waar het voorwaarden betreft over het voorkomen van mogelijke milieuschade? </vraag>
      <vraag nummer="5">Indien de vragen 1 en 2 bevestigend beantwoord worden, wilt u dan in overleg treden met uw Franse collega mevrouw Dominique Voynet om deze situatie snel te verbeteren? </vraag>
      <vraag nummer="6">Acht u het mogelijk dat het zeewater rondom de opwekkingcentrale in Sellafield (V.K.) verontreinigd is met radioactieve afvalstoffen? Zo ja, welke beleidsconsequenties trekt u daaruit? </vraag>
      <vraag nummer="7">Is Europees beleid geformuleerd ten aanzien van de maximaal toelaatbare radioactieve belasting in de directe omgeving van deze Europese opwerkingsfabrieken? Zo ja, hoe verhoudt de geconstateerde vervuiling in Cap La Hague zich daarmee? Zo neen, bent u bereid dit onderwerp in de Europese vakraden aan de orde te stellen? </vraag>
      <noten afkomstig="vraag">
         <noot nummer="1">Volkskrant van 9 juni 1999 (pagina 6)</noot>
      </noten>
   </vragen>
   <antwoorden aantal="7">
      <antwoord nummer="1">Kennis is genomen van het bericht inzake lozing van radioactiviteit met het afvalwater van de Franse opwerkingsfabriek Cogéma in Cap la Hague. De lozingen van Cogéma zijn gebonden aan de lozingsvoorschriften die zijn opgenomen in de Franse vergunning voor Cogéma. Volgens de Franse autoriteiten blijven de feitelijke lozingen ruim binnen deze voorschriften. </antwoord>
      <antwoord nummer="2">Het afvalwater van Cogéma wordt direct geloosd in het Kanaal d.w.z. tussen de Noordzee en de Atlantische oceaan in. </antwoord>
      <antwoord nummer="3">Vervuiling van zeewater bij andere landen is een zorg die ook Nederland aangaat. Mede daarom is Nederland lid van het Verdrag ter bescherming van het maritieme milieu in het Noordoostelijk deel van de Atlantische Oceaan (het OSPAR verdrag). De verdragsluitende Partijen, waaronder ook Frankrijk, hebben afgesproken dat alle mogelijke stappen ondernomen zullen worden om vervuiling van het zeemilieu in het OSPAR gebied te beperken. In het geval van Cogéma zijn de activiteiten aan een vergunning gebonden en blijven de lozingen beneden de lozingslimieten van de vergunning (namelijk, afhankelijk van de radioactieve stof, 10 tot 30% van de limiet). Ook de mogelijke blootstelling van personen in de omgeving van de installatie blijft beperkt tot ruim onder de nationaal en internationaal geldende maximale blootstelling van 1 milliSievert per jaar. Er is in dit geval geen reden voor de Nederlandse overheid consequenties te trekken. </antwoord>
      <antwoord nummer="4">De opwerkingscontracten zijn civielrechtelijke overeenkomsten tussen contractpartners waarin geen bepalingen zijn opgenomen met betrekking tot de manier van opwerking. Wat dat laatste betreft is het in eerste instantie aan de Franse overheid om er op toe te zien dat Cogéma zich houdt aan de Franse en Europese regelgeving. </antwoord>
      <antwoord nummer="5">Zolang de lozingsvoorschriften niet worden overtreden is er geen aanleiding in overleg te treden met mijn Franse collega. </antwoord>
      <antwoord nummer="6">Evenals bij Cogéma worden door de opwerkingsfabriek te Sellafield radioactieve stoffen geloosd. Zolang deze lozingen binnen de normen blijven is er geen aanleiding nieuwe beleidsconsequenties te trekken. Ik verwijs naar het antwoord van mijn ambtsvoorganger op Kamervragen van de heer Feenstra nr. 2979813060, ingezonden 17 juni 1998, waarin is medegedeeld dat de lozingen van de opwerkingsfabriek te Sellafield in de periode 1989–1995 binnen de limieten zijn gebleven. </antwoord>
      <antwoord nummer="7">In het kader van artikel 35 van Euratomverdrag heeft een delegatie van de Europese Commissie van 22 tot 26 juli 1996 de opwerkingsfabriek Cogéma bezocht. Die heeft geconcludeerd dat de installatie naar behoren functioneert en dat er voldoende voorzieningen zijn aangebracht om de lozingen te controleren en de omgeving te monitoren. Zoals in antwoord op vraag 3 reeds is vermeld blijft de radioactieve belasting in de directe omgeving van de installatie beneden de toegestane waarden. </antwoord>
      <noten afkomstig="antwoord"/>
   </antwoorden>
</kvr>
