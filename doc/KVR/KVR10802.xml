<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport en de staatssecretaris van Sociale Zaken en Werkgelegenheid, dhr. Hoogervorst, over vergoeding van extramurale zorg via de AWBZ. (Ingezonden 23 november 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10802
</item>
         <item attribuut="Inhoud">Vragen naar aanleiding van het televisieprogramma Kassa van 6 november 1999 waarin wordt gezegd dat ten gevolge van artikel 25 (Stb. 1998, 746) mensen die momenteel in het buitenland verblijven en reeds een beroep doen op de thuiszorg, per 1 januari 2000 geen vergoeding meer zullen ontvangen terwijl Nederlanders die momenteel intramurale zorg ontvangen, dit wel gewoon via de AWBZ vergoed krijgen.</item>
         <item attribuut="Rubriek">Gezondheidszorg (Maatschappelijke gezondheidszorg) Gezondheidszorg (Zorgverzekeringen)</item>
         <item attribuut="Trefwoorden">AWBZ Eerstelijnsgezondheidszorg Thuiszorg</item>
         <item attribuut="Vindplaats">Kamervragen met antwoord 1999-2000, nr. 483, Tweede Kamer</item>
         <item attribuut="Vraagnr_bij_indiening">2990003170</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-12-16</item>
         <item attribuut="Datum_indiening">1999-11-23</item>
         <item attribuut="Document-id">KVR10802</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1091" allpagenumbers="1091 1092" vetnummer="2990003170" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10802" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="483" onderwerp="" indiendatum="1999-11-23">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport en de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="1999-12-16">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het u bekend dat tengevolge van artikel 25 KB 746 mensen die momenteel in het buitenland verblijven en reeds een beroep doen op de thuiszorg, per 1 januari 2000 geen vergoeding meer zullen ontvangen terwijl Nederlanders die momenteel intramurale zorg ontvangen, dit wel gewoon via de AWBZ vergoed krijgen? <voetnoot nummer="1"/>
      </vraag>
      <vraag nummer="2">Heeft u inzicht in de omvang van deze groep en hun mogelijkheden om zelf de nodige zorg te financieren? </vraag>
      <vraag nummer="3">Vindt u dat er sprake is van een ongelijke behandeling wanneer een deel van de personen die AWBZ-premie hebben betaald, nu het recht ontnomen wordt om hun verworven rechten uit te oefenen? Zo neen, waarom niet? Zo ja, bent u bereid een voorziening te treffen voor deze mensen? </vraag>
      <vraag nummer="4" voetnoot="2 3">Herinnert u zich dat de Tweede Kamer <voetnoot nummer="2"/>heeft gevraagd om een overgangsregeling, welke slechts is getroffen voor personen die op 1 januari 2000 in een zorginstelling <voetnoot nummer="3"/>verblijven? Bent u niet van mening dat de mensen die momenteel thuiszorg krijgen, ook een onverzekerbaar risico lopen? Zo neen, waarom niet? </vraag>
      <vraag nummer="5">Onderkent u de kans dat mensen die momenteel extramurale zorg ontvangen, zullen proberen opgenomen te worden in een intramurale voorziening, terwijl dit qua zorgbehoefte niet noodzakelijk is? Wat is uw mening hierover? </vraag>
      <noten afkomstig="vraag">
         <noot nummer="1" datum="1999-11-6" bron="Kassa">Kassa, 6 november 1999</noot>
         <noot nummer="2" documenttype="Handelingen" documentnummer="6">Handelingen II, nr. 6, Vergaderjaar 1997–1998, blz. 1346–1352.</noot>
         <noot nummer="3" titel="brandende huizen">In de toelichting op KB 746 wordt gesteld dat het om «brandende huizen» gaat die niet op de particuliere markt te verzekeren zijn en waarvan de kosten doorgaans niet door de mensen zelf gedragen kunnen worden</noot>
      </noten>
   </vragen>
   <antwoorden aantal="5">
      <antwoord nummer="1">Ja. Artikel 25 KB 746 voorziet in een overgangsmaatregel ten aanzien van post-actieven, dat wil zeggen rechthebbenden op een Nederlandse langlopende uitkering, die buiten Nederland wonen en op 1 januari 2000 reeds recht hebben op een (aanvullende) financiële vergoeding van de kosten van bepaalde vormen van intramurale zorg ten laste van het Algemeen Fonds Bijzondere Ziektekosten. Krachtens deze overgangsregeling worden voor deze categorie van post-actieven bestaande aanspraken voortgezet zonder onderliggende verzekerings- en premieplicht. Artikel 25 verzacht aldus de werking van artikel 26 van het KB 746, op grond waarvan post-actieven met ingang van 1 januari 2000 niet meer verzekerd zijn krachtens de volksverzekeringen, waaronder de AWBZ. </antwoord>
      <antwoord nummer="2">Nee. Indien post-actieven niet langer zijn onderworpen aan de Nederlandse socialezekerheidswetgeving, volgt uit Europese regelgeving op het terrein van de sociale zekerheid dat op hen in beginsel de sociale verzekeringswetgeving van het woonland van toepassing is (artikel 13, lid 2, sub f) van Verordening (EEG) nr. 1408/71. Of betrokkenen ook daadwerkelijk verzekerd worden in het woonland en soortgelijke verstrekkingen aldaar kunnen genieten als voorzien in de AWBZ is afhankelijk van de voorwaarden die de wetgeving terzake van verzekering stelt en het verstrekkingenpakket waarin die wetgeving voorziet. Aangezien binnen de EU geen sprake is van harmonisatie van socialezekerheidswetgeving kan zulks per lidstaat verschillen. </antwoord>
      <antwoord nummer="3">Nee, er is geen sprake van verworven rechten. Aan het feit dat men premies heeft betaald kan geen aanspraak worden ontleend tot voortzetting van een verzekering, en daarmede eventuele aanspraken, als de rechtsgrond daarvan als gevolg van wijzigingen in de regelgeving is komen te vervallen. Ik overweeg niet een voorziening te treffen voor deze mensen. Aan het KB 746 ligt de doelstelling ten grondslag strakker vast te houden aan de oorspronkelijke bedoeling van de volksverzekeringen, namelijk dat slechts degenen die in Nederland wonen, verzekerd zijn. </antwoord>
      <antwoord nummer="4">Ja, de overgangsregeling ziet uitsluitend op vormen van intramurale zorg, zoals opname in verpleeghuizen en instellingen voor gehandicapten. Het gaat hierbij om vormen van zorg waarvan het zonder meer vaststaat dat de kosten ervan dermate hoog zijn, dat zij doorgaans niet op de particuliere ziektekostenverzekeringsmarkt verzekerbaar zijn en over het algemeen ook niet door de betrokkenen zelf kunnen worden gedragen. Met de beperking tot bepaalde vormen van intramurale zorg is aangesloten bij de zorgvormen zoals deze zijn opgenomen in het Besluit Wachttijd bijzondere ziektekostenverzekering (Stb. 1991, 725). Ook in dit besluit wordt de wachttijd voor personen die AWBZ-verzekerd worden doordat zij zich in Nederland vestigen, beperkt tot de betreffende intramurale zorg, als zijnde de kostbaarste zorgvormen. </antwoord>
      <antwoord nummer="5">Ja, met dien verstande dat ik de mogelijkheid daartoe als zeer gering inschat. Zoals onder vraag 1 is aangegeven kunnen slechts de aanspraken van diegenen die op 1 januari 2000 reeds een vergoeding terzake van intramurale zorg ontvangen worden gecontinueerd. De tijd die nog resteert is kort. Voorts zal in het algemeen aan opname in een intramurale instelling een medische indicatie ten grondslag liggen. </antwoord>
      <noten afkomstig="antwoord"/>
   </antwoorden>
</kvr>
