<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schutte (GPV) over strafrechtelijke gedragingen van openbare lichamen. (Ingezonden 14 juni 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3365
</item>
         <item attribuut="Rubriek">Strafrecht en strafprocesrecht (Overtredingen) Strafrecht en strafprocesrecht (Vervolging)</item>
         <item attribuut="Trefwoorden">Overheidsinstellingen Strafvervolging</item>
         <item attribuut="Vindplaats">Kamervragen met antwoord 1995-1996, nr. 1403, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GPV">Schutte</persoon>
         </item>
         <item attribuut="Datum_reaktie">1996-07-04</item>
         <item attribuut="Datum_indiening">1996-06-14</item>
         <item attribuut="Document-id">KVR3365</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2851" allpagenumbers="2851 2852" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1403" onderwerp="" indiendatum="1996-06-14">
         <vrager partij="GPV" oorsprong="parlement">Schutte</vrager>
         <vraagt-aan/>
      </vraagdata>
      <antwoorddata antwoorddatum="1996-07-4">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennis genomen van de arresten van de Economische Kamer van de Hoge Raad op 23 april 1996? <voetnoot nummer="1"/>
      </vraag>
      <vraag nummer="2">Moet hieruit in algemene zin worden afgeleid, dat openbare lichamen die bij de behartiging van de aan hen opgedragen bestuurstaken strafbare feiten plegen of zij die aan een strafbare gedraging van een openbaar lichaam leiding geven niet strafrechtelijk kunnen worden vervolgd? </vraag>
      <vraag nummer="3" voetnoot="2">Deelt u de vrees uitgesproken door een officier van justitie van het openbaar ministerie in Amsterdam, dat een situatie waarin openbare lichamen zonder strafbedreiging strafbare feiten kunnen plegen bedreigend is voor de Nederlandse rechtsstaat in het algemeen en voor het vertrouwen van de burger in de integriteit van openbare lichamen bij de behartiging van de aan hen opgedragen bestuurstaken in het bijzonder? <voetnoot nummer="2"/>
      </vraag>
      <vraag nummer="4">Welke mogelijkheden tot toetsing van (vermeende) strafbare gedragingen van openbare lichamen en van hen die daaraan leiding geven resteren wanneer de strafrechter terzake geen bevoegdheid heeft? </vraag>
      <vraag nummer="5">Kunt u een overzicht geven van het aantal strafrechtelijke onderzoeken naar gedragingen van openbare lichamen dat ten gevolge van de genoemde arresten is stilgelegd? </vraag>
      <vraag nummer="6">Welke gevolgen hebben genoemde arresten voor de opsporingsactiviteiten van de politie naar (vermeende) strafrechtelijke gedragingen van openbare lichamen of van hen die daaraan leiding geven? </vraag>
      <vraag nummer="7">Bent u bereid, bijvoorbeeld door wijziging van artikel 51 Sr., een wetswijziging voor te bereiden die het openbaar ministerie mogelijkheden biedt in voorkomende gevallen strafbare gedragingen van openbare lichamen of van hen die daaraan leiding geven te vervolgen? </vraag>
      <noten afkomstig="vraag">
         <noot nummer="1">Uitspraken onder nummer 101.102-E, 101.103-E en 102.100-E</noot>
         <noot nummer="2" datum="1996-06-7" bron="Parool, 6 en">Parool, 6 en, 7 juni 1996</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De arresten bevestigen een constante lijn in de rechtspraak van de Hoge Raad. Deze houdt in dat openbare lichamen die verboden gedragingen begaan bij de behartiging van de aan hen opgedragen bestuurstaken strafvorderlijk niet vervolgbaar zijn. Ambtenaren of arbeidscontractanten die leiding geven aan die gedragingen delen in die onvervolgbaarheid. Dat betekent echter niet dat ambtenaren een algemene en onvoorwaardelijke immuniteit genieten. Alleen indien zij leiding gaven aan een gedraging die als zodanig een typische bestuurstaak is brengt dat mede, zoals de Hoge Raad ook uitdrukkelijk overweegt, dat geen strafvervolging kan worden ingesteld tegen die ambtenaren of contractanten. Voor deze immuniteit stelt de Raad immers uitdrukkelijk als voorwaarde dat zij in dienst van het openbaar lichaam die bestuurstaak deden uitvoeren en daartoe opdracht of daarbij feitelijke leiding gaven. Ik verwijs naar de tweede alinea van rechtsoverweging 6.4. Van belang hierbij is dat het Hof te Leeuwarden feitelijk had vastgesteld dat van zulk een taakuitoefening sprake was. Aan die feitelijke vaststelling was ook de Hoge Raad gebonden. Dat brengen de beperkte toetsingsgrenzen van een cassatierechter met zich mede. Niettemin, zie ik wel, heeft de Hoge Raad zo zijn aarzelingen over de juistheid van die feitelijke vaststelling van het Hof. In zijn terugwijzingsopdracht gebiedt de Raad dan ook de feitenrechter te onderzoeken of die feitelijke vaststelling eigenlijk wel gesteund wordt door de feiten. De Raad geeft hiermede reeds aan dat die rechter zich er rekenschap van moet geven of milieuverontreiniging geacht kan worden te behoren tot de behartiging van een ingevolge een grondwettelijk voorschrift aan een openbaar lichaam opgedragen bestuurstaak. Op de beantwoording van die vraag wil ik evenwel – mede gelet op het sub iudice-beginsel – voorshands niet vooruitlopen. Op de uitvoering van een staats- of overheidstaak komt het dus aan. De ambtenaar of contractant moet derhalve binnen de formele kring van zijn bediening hebben gehandeld. In veel gevallen zullen de strafbare feiten echter niet zijn aan te merken als de typische uitvoering van een bestuurstaak. De leiding- of opdrachtgever zal dan ook in die gevallen als natuurlijk persoon vervolgbaar zijn of eventueel als functionele dader. De kwestie zal echter, in geval van een dergelijke vervolging, we´l blijven of deze dader erover vermocht te beschikking of dergelijke feiten plaatsvonden en zulks billijkte of billijkend aanvaardde. Indien, bijvoorbeeld, de vervolgde ten gevolge van budgettaire beperkingen op basis van de hem toegemeten begroting niet bij machte was anders te doen handelen dan gedaan is (door de ondergeschikte) kan bezwaarlijk van een dergelijke billijking of aanvaarding gesproken worden. </antwoord>
      <antwoord nummer="3">Gelet op het hiervoren gegeven antwoord beantwoord ik deze vraag voorlopig ontkennend. </antwoord>
      <antwoord nummer="4">Ik verwees in mijn antwoord sub 2 reeds naar de vervolgbaarheid van de ambtenaar als functionele en natuurlijke dader. </antwoord>
      <antwoord nummer="5">Het Openbaar Ministerie beraadt zich op dit moment over de implicaties die de arresten van de Hoge Raad zouden moeten hebben voor de vervolging van overheidslichamen en de wijze waarop deze moeten doorwerken in de opsporing. </antwoord>
      <antwoord nummer="6">De beantwoording van deze vraag is afhankelijk van de wijze waarop het Hof te Leeuwarden zich van zijn verwijzingsopdracht kwijt. </antwoord>
      <antwoord nummer="7">Voor wetswijzing zie ik, gelet op het antwoord sub 2., geen aanleiding. </antwoord>
      <noten afkomstig="antwoord"/>
   </antwoorden>
</kvr>
