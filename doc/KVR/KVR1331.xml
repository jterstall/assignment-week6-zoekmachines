<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Reitsma (CDA) over wijzigingen in de overdrachtsbelasting (Ingezonden 7 april 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1331
</item>
         <item attribuut="Rubriek">Belastingen (Belastingen van rechtsverkeer)</item>
         <item attribuut="Trefwoorden">Overdrachtsbelasting</item>
         <item attribuut="Vindplaats">Kamervragen met antwoord 1994-1995, nr. 693, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">Reitsma</persoon>
         </item>
         <item attribuut="Datum_reaktie">1995-04-20</item>
         <item attribuut="Datum_indiening">1995-04-07</item>
         <item attribuut="Document-id">KVR1331</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1409" allpagenumbers="1409 1410" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="693" onderwerp="" indiendatum="1995-04-7">
         <vrager partij="CDA" oorsprong="parlement">Reitsma</vrager>
         <vraagt-aan/>
      </vraagdata>
      <antwoorddata antwoorddatum="1995-04-20">
         <antwoorder functie="staatssecretaris" ministerie="Financie¨n">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de berichten over verwarring bij fiscale adviseurs omtrent wijzigingen in de overdrachtsbelasting, en overleg over terugsluizing van extra belastingopbrengsten, die mede door de wijzigingen ontstaan? <voetnoot nummer="1"/>
      </vraag>
      <vraag nummer="2">Hoe beoordeelt u de klacht, dat nu in bepaalde gevallen overdrachtsbelasting zal moeten worden geheven, zonder dat de exacte criteria hiertoe vaststaan en zonder dat de zekerheid bestaat dat de heffing kracht van wet zal krijgen? </vraag>
      <vraag nummer="3">Sluit u uit, dat genoemde onduidelijkheid verstorend werkt op de markt voor overdracht van onroerende goederen? </vraag>
      <vraag nummer="4">Welke maatregelen denkt u te nemen om zo snel mogelijk duidelijkheid te verschaffen en verstoring van de markt te vermijden? </vraag>
      <vraag nummer="5">Sluit u uit, dat speculaties over de manier van terugsluizing van de extra opbrengst door de aangekondigde BTW/overdrachtsbelasting-maatregelen, verstorend op de markt werken? </vraag>
      <vraag nummer="6">Zo neen, kunt u op korte termijn duidelijk maken in hoeverre nadere wijzigingen van de overdrachtsbelasting plaats zullen vinden? </vraag>
      <vraag nummer="7">Welke wijzigingen wilt u voorstellen? </vraag>
      <noten afkomstig="vraag">
         <noot nummer="1" datum="1995-04-3" bron="Het Financieele Dagblad, 5 april 1995 «Vermeend zaait grote verwarring bij fiscale adviseurs». De Telegraaf" titel="Overdrachtsbelasting vanaf 1996 aftrekpost">Het Financieele Dagblad, 5 april 1995 «Vermeend zaait grote verwarring bij fiscale adviseurs». De Telegraaf, 3 april 1995: «Overdrachtsbelasting vanaf 1996 aftrekpost»</noot>
      </noten>
   </vragen>
   <antwoorden aantal="3">
      <antwoord nummer="1" voetnoot="1 2">Ja. In dit verband merk ik op dat tijdens het Algemeen Overleg dat ik op 15 maart 1995 heb gevoerd met de vaste Commissie voor Financie¨n van de Tweede Kamer der Staten-Generaal vanuit de Commissie werd gesignaleerd dat er vele overdrachtstransacties plaatsvinden met alleen overdracht van economische eigendom, met als doel overdrachtsbelasting te ontlopen. <voetnoot nummer="1"/>In het overleg werd mij verzocht op korte termijn de mogelijkheid te bezien van het heffen van overdrachtsbelasting bij overdracht van economische eigendom. In mijn reactie op dit voorstel vanuit de Commissie heb ik kenbaar gemaakt dat ik reeds bezig was deze mogelijkheid te onderzoeken. Zowel aan het voorstel vanuit de Commissie als aan mijn positieve reactie daarop, is in de media ruime aandacht besteed. Vanwege de directe samenhang met de aanpak van btw-constructies en ter voorkoming van ongewenste (markt)effecten, heeft het kabinet op 31 maart 1995 besloten om met onmiddellijke ingang <voetnoot nummer="2"/>het voorstel dat was gedaan vanuit de Commissie uit te voeren, d.w.z. voor de toepassing van de overdrachtsbelasting economische eigendomsoverdrachten op dezelfde wijze te behandelen als juridische eigendomsoverdrachten. </antwoord>
      <antwoord nummer="2">De overdrachtsbelasting die geheven zal worden, wordt uiteraard geheven op grond van de wet. De verschuldigdheid van overdrachtsbelasting ontstaat immers pas op het tijdstip dat het wetsvoorstel kracht van wet heeft gekregen. Volgens het aan de Raad van State voor advies toegezonden wetsvoorstel, zal, bij aanvaarding daarvan door de Staten-Generaal, deze belasting met ingang van 31 maart 1995 worden geheven volgens de voorgestelde regels. De onzekerheid die voortvloeit uit de vraag of dit voorstel al dan niet wordt aanvaard, is onlosmakelijk verbonden aan ieder voorstel waarvan het voorgestelde tijdstip van toepassing ligt voor de plaatsing in het Staatsblad. </antwoord>
      <antwoord nummer="3/4" voetnoot="3">Met verwijzing naar het antwoord op vraag 1, merk ik op dat de voorgestelde ingangsdatum van 31 maart 1995 ongewenste marktverstoring juist voorkomt. Een latere ingangsdatum zou zeker hebben geleid tot een hausse aan economische eigendomsoverdrachten met als doel – nog voor de inwerkingtreding – overdrachtsbelasting te ontlopen. Nu uit de praktijk de behoefte kenbaar is gemaakt om te kunnen werken met de definitie van het begrip economische eigendom, ben ik, zoals ik ook al eerder aan de Koninklijke Notarie¨le Broederschap had laten weten, bereid daaraan tegemoet te komen (zie de bijlage bij deze nota ter beantwoording). <voetnoot nummer="3"/>5/6/7 Verstoring op de markt acht ik niet aannemelijk. Het kabinet heeft besloten de opbrengst van de voorgestelde maatregelen aan te wenden voor lastenverlichting door fiscale maatregelen in het belang van de werkgelegenheid en met het oog op versterking van de culturele en economische infrastructuur. Over de vormgeving van de fiscale maatregelen zal het kabinet besluiten in het kader van de toezending van het wetsvoorstel aan de Tweede Kamer der Staten-Generaal. </antwoord>
      <noten afkomstig="antwoord">
         <noot nummer="1">Daarbij werd ook verwezen naar het standpunt dat de Koninklijke Notarie¨le Broederschap 20 februari aan het kabinet kenbaar heeft gemaakt, waarin werd aangedrongen om – ter voorkoming van witwaspraktijken – de economische eigendomsoverdracht te reglementeren</noot>
         <noot nummer="2">Vanaf 18.00 uur</noot>
         <noot nummer="3">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
