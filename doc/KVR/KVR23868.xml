<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Heteren (PvdA) aan de minister van Volksgezondheid, Welzijn en Sport over orgaandonoren. (Ingezonden 29 juli 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23868
</item>
         <item attribuut="Inhoud">Vragen naar aanleiding van berichten over teleurstellende resultaten van de grootscheepse mediacampagne voor meer orgaandonoren (zes extra orgaandonoren).</item>
         <item attribuut="Rubriek">Communicatie, media en informatievoorziening (Overig) Gezondheidszorg (Geneeskunde)</item>
         <item attribuut="Trefwoorden">Orgaandonatie Voorlichting</item>
         <item attribuut="Vindplaats">Kamervragen met antwoord 2004-2005, nr. 2411, Tweede Kamer</item>
         <item attribuut="Vraagnr_bij_indiening">2040518920</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Van Heteren</persoon>
         </item>
         <item attribuut="Datum_reaktie">2005-09-16</item>
         <item attribuut="Datum_indiening">2005-07-29</item>
         <item attribuut="Document-id">KVR23868</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4861" allpagenumbers="4861 4862" vetnummer="2040518920" code="0405tkkvr2411" lopendefooter="Tweede Kamer, vergaderjaar 2004–2005, Aanhangsel" filenaam="KVR23868" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2411" onderwerp="" indiendatum="2005-07-29">
         <vrager partij="PvdA" oorsprong="parlement">Van Heteren</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-09-16">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van de eerste resultaten van de grootscheepse mediacampagne dit voorjaar voor meer orgaandonoren? <voetnoot nummer="1"/>
      </vraag>
      <vraag nummer="2">Hoe beoordeelt u de eerste resultaten waaruit blijkt dat de campagne, statistisch gezien, ongeveer zes extra orgaandonoren heeft opgeleverd? </vraag>
      <vraag nummer="3">Denkt u dat de vervolgacties (mediacampagnes en het stellen van de donatievraag bij het verkrijgen van een identiteitsdocument) ertoe zullen bijdragen dat de door u toegezegde structurele toename van het aantal beschikbare donoren met 44 zal worden bereikt? </vraag>
      <vraag nummer="4">Bent u het eens met de stelling van Transplantatie Nu dat «ruim acht miljoen mensen nu niet geregistreerd staan en dat dat pas een potentieel is»? Zo ja, bent u bereid alsnog een ADR-systeem (Automatische Donorregistratie) voor donorregistratie te overwegen? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-07-25" bron="de Volkskrant" titel="Massale campagne organen levert zes donors op">de Volkskrant, 25 juli 2005: «Massale campagne organen levert zes donors op»</noot>
      </noten>
   </vragen>
   <antwoorden aantal="4">
      <antwoord nummer="1">Ja. Ik heb de Kamer daarover ook recent een brief gestuurd. De antwoorden op de vragen 2 en 3 zijn ontleend aan die brief. </antwoord>
      <antwoord nummer="2">Tot 1 juli jl. heeft het Donorregister naar aanleiding van de meicampagne 361.103 antwoordenveloppen ontvangen. Van de 18-jarigen hebben tot 1 juli meer dan 70.000 personen hun wil ten aanzien van orgaandonatie bij het Donorregister laten vastleggen. Hierbij komen nog de reguliere inzendingen van de wilsbeschikkingen. Alles bij elkaar hebben in de eerste helft van 2005 bijna 450.000 mensen de moeite genomen om het donorformulier in te vullen. In de voorafgaande jaren schommelde dit aantal rond de 100.000 per jaar. De meeste wilsbeschikkingen naar aanleiding van de meicampagne waren eerste wilsbeschikkingen: uit een steekproef van circa 65.000 donorformulieren blijkt dat 60% van de mensen (na extrapolatie: circa 217.000) die zich hebben laten registreren niet eerder in het Donorregister stonden ingeschreven. Opvallend is de positieve houding van de eerste wilsbeschikkingen. Meer dan 63% van de nieuw geregistreerden uit de meicampagne zegt donor te willen zijn (met of zonder beperkingen), terwijl het in het totale register bij 55% ligt. Van de 18-jarigen heeft dit jaar circa 57% zich positief laten registreren. Van degenen die hun wilsbeschikking wél in een eerder stadium hadden vastgelegd, heeft 20% een keuzewijziging doorgevoerd. In totaal 10,52% (oftewel ruim 50% van de 20%) gaf aan nu wél bereid te zijn donor te worden. Dus ook hier per saldo meer positieve registraties dan voorheen. Een bijkomend maar nog moeilijker te meten effect, zijn de vele gesprekken die mensen naar aanleiding van de campagnes met hun naasten hebben gevoerd. Naar mijn gevoel zijn hierdoor veel familieleden van niet-geregistreerden op de hoogte gebracht van elkaars wensen ten aanzien van het onderwerp orgaandonatie. Ook kan de campagne een bijdrage hebben geleverd aan een meer positieve attitude met betrekking tot orgaandonatie in de bevolking. Hopelijk leiden deze effecten tot een verlaging van het aantal weigeringen van nabestaanden van de niet geregistreerde burgers. In sommige media zijn berekeningen verschenen van het aantal nieuwe donoren, dat daadwerkelijk voort zal komen uit de stijging van het aantal positieve registraties. Daarbij was sprake van 3 tot 6 extra donoren per jaar. Ik wijs er met nadruk op dat dit getallen zijn met weinig zeggingskracht. De uitkomsten zijn zeer afhankelijk van de wijze waarop rekening wordt gehouden met factoren als mortaliteit en registratiegraad binnen verschillende leeftijdscategorieën, gebruik van het donorpotentieel, weigeringspercentage van de nabestaanden van de niet-geregistreerden enzovoorts. Tegelijkertijd moet worden bedacht dat zelfs een kleine stijging van het aantal daadwerkelijke donoren per jaar voor veel ontvangers van organen en weefsels belangrijk kan zijn. De stijging houdt immers gedurende vele jaren aan en een donor staat gemiddeld drie organen en daarnaast ook nog weefsels af. </antwoord>
      <antwoord nummer="3">Natuurlijk realiseer ik me dat het tekort aan geschikte orgaandonoren niet door de resultaten van één campagne is opgelost. Mijn bedoeling is om de toegenomen publieke aandacht voor orgaandonatie over een langere periode te blijven benutten door met een verscheidenheid aan acties en projecten een substantiële verdere stijging van het aantal positieve registraties te bewerkstelligen. Voorbeelden hiervan zijn de proef bij 16 gemeenten met de verstrekking van het donorformulier bij de uitgifte van identiteitsbewijzen en verdere campagnes van NIGZ-Donorvoorlichting. Daarmee wordt verder ingezet op voorlichting (zoals ook gevraagd in motie 28 140, nr. 26). Bovendien zal ik door de ondersteuning van de gang van zaken in de ziekenhuizen trachten om het gebruik van het donorpotentieel verder te maximaliseren, zoals in motie 28 140, nr. 23 wordt gevraagd en zal ik mij uiteraard ook nog richten op de ontwikkeling en het gebruik van mogelijke nieuwe bronnen (zoals verhoging van het aantal non heart beating-donaties). De ambitie die ik hierbij heb is om door middel van een meerdere jaren aanhoudende gestage stijging van het aantal positieve registraties en een betere benutting van het donorpotentieel echt iets te doen aan het nu bestaande structurele tekort aan geschikte orgaandonoren. Ik vind het daarbij weinig zinvol om veel tijd en energie te besteden aan de vraag of 10% dan wel 20% groei van het aantal orgaandonoren doelstelling zou moeten zijn – zie het debat van 3 maart 2005 en de eerder genoemde motie 23. Zoals ik heb aangegeven tijdens het algemeen overleg van 19 januari 2005 en in mijn brief van 24 januari 2005 acht ik een stijging van 10% in vier jaar reëel, maar mijn ambitie stopt daar niet. Ik zal de kansen die zich voordoen om een verdere groei te bereiken absoluut benutten en zet daarvoor een zo breed mogelijk palet aan instrumenten in. </antwoord>
      <antwoord nummer="4">Inderdaad ben ik het met de Stichting Transplantatie Nu! eens dat nog veel meer mensen hun wil ten aanzien van het onderwerp orgaandonatie zouden moeten vastleggen, of in ieder geval aan hun naasten zouden moeten meedelen om onduidelijkheden ten aanzien van een mogelijke orgaandonatie te voorkomen. Zoals ook in mijn brief van 17 december 2004 (28 140, nr. 18) aangegeven, ben ik het niet eens met de opvatting dat de invoering van het ADR-systeem tot betere resultaten leidt dan de handhaving van de huidige wet. Van dit standpunt ben ik niet afgeweken. De cijfers uit het NIVEL-onderzoek over het ADR-systeem moeten, zoals eerder aangegeven, met voorzichtigheid bekeken worden. Meer mensen dan uit het onderzoek naarvoren komen, zouden bijvoorbeeld een weigering kunnen opsturen. Bij onderzoeken ten aanzien van orgaandonatie worden naar mijn gevoel redelijk vaak sociaal wenselijke antwoorden gegeven. Hiernaast zou op termijn het verwateringseffect van de positieve wilsbeschikkingen kunnen toeslaan, waarbij een onderscheid gemaakt moet worden tussen bewuste en onbewuste ja’s. De invoeringskosten van het ADR-systeem zijn op circa 40miljoen Euro geraamd. Deze som staat niet in verhouding tot de onzekere en enigszins beperkte winst van een systeemwijziging. </antwoord>
      <noten afkomstig="antwoord"/>
   </antwoorden>
</kvr>
