<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Huizinga-Heringa (ChristenUnie) aan de minister voor Vreemdelingenzaken en Integratie over de belangen van kinderen in asiel- en uitzettingsprocedures. (Ingezonden 26 juli 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26468
</item>
         <item attribuut="Inhoud">Vragen naar aanleiding van ANP-bericht van 14 juli 2006 over kritiek van de orthopedagogen Kalverboer en Zijlstra op het Nederlandse uitzettingsbeleid.</item>
         <item attribuut="Rubriek">Staats- en bestuursrecht (Grondrechten) Staats- en bestuursrecht (Vreemdelingenrecht) Welzijn (Jeugdigen) Welzijn (Vreemdelingen en asielzoekers)</item>
         <item attribuut="Trefwoorden">Jeugdwelzijn Mensenrechten Vluchtelingen</item>
         <item attribuut="Vindplaats">Kamervragen met antwoord 2006-2007, nr. 63, Tweede Kamer</item>
         <item attribuut="Vraagnr_bij_indiening">2050617020</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="ChristenUnie">Huizinga-Heringa</persoon>
         </item>
         <item attribuut="Datum_reaktie">2006-10-02</item>
         <item attribuut="Datum_indiening">2006-07-26</item>
         <item attribuut="Document-id">KVR26468</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="131" allpagenumbers="131 132" vetnummer="2050617020" code="0607tkkvr63" lopendefooter="Tweede Kamer, vergaderjaar 2006–2007, Aanhangsel" filenaam="KVR26468" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="63" onderwerp="" indiendatum="2006-07-26">
         <vrager partij="ChristenUnie" oorsprong="parlement">Huizinga-Heringa</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2006-10-2">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met de nota van orthopedagogische aard, zoals opgesteld door orthopedagogen Kalverboer en Zijlstra, onderschreven door vele hooggekwalificeerde collega-deskundigen? <voetnoot nummer="1"/>
      </vraag>
      <vraag nummer="2">Is artikel 3 van het door Nederland geratificeerde Verdrag inzake de Rechten van het Kind relevant in alle vreemdelingenprocedures(zowel asielaanvragen als uitzettingsprocedures) waarin niet-alleenstaande kinderen betrokken zijn? </vraag>
      <vraag nummer="3">Deelt u de mening dat de Nederlandse Staat een verantwoordelijkheid van aanvullende (proactieve) bescherming heeft tegenover alle onder Nederlandse jurisdictie vallende kinderen, wanneer hun ouders (ernstig) falen in de verzorging en opvoeding, zoals dit voor Nederlandse kinderen geregeld is in het Burgerlijk Wetboek en het jeugdstrafrecht? Zo neen, waarom niet? Zo ja, wilt u onderstaande vraag 7 ook bevestigend beantwoorden? </vraag>
      <vraag nummer="4">Hoeveel (niet-alleenstaande) kinderen heeft de Nederlandse Staat de afgelopen vijf jaar uitgezet, hoeveel (niet-alleenstaande) kinderen zullen in het komende jaar zeker nog uitgezet worden en hoeveel (niet-alleenstaande) kinderen verkeren nu nog in onzekerheid over eventuele uitzetting? </vraag>
      <vraag nummer="5">Is het u bekend hoeveel van de bovengenoemde kinderen als gevolg van de procedures (inzake verblijfsvergunningen danweldreigende- uitzetting) de in bovengenoemde nota beschreven psychische schade hebben opgelopen? Zo ja, om hoeveel kinderen gaat het? Zo neen, bent u voornemens dit in kaart te (laten) brengen? </vraag>
      <vraag nummer="6">Welke specialistische kennis is er bij de IND, het COA en het MOA aanwezig om dergelijke (in de nota beschreven) specifieke problemen bij niet-alleenstaande minderjarigen te behandelen en daarop te anticiperen? Kijkt de IND bij asielaanvragen waarbij (niet-alleenstaande) minderjarigen betrokken zijn structureel naar de belangen en dus ook naar de ontwikkeling van die kinderen? Hoe geeft de IND dus invulling aan de kinderrechten uit het Verdrag inzake Rechten van het Kind in asielprocedures betreffende gezinnen met kinderen? </vraag>
      <vraag nummer="7">Bent u bereid op korte termijn te bewerkstelligen, door voorstellen tot aanpassing van de vreemdelingencirculaire resp. het Vreemdelingenbesluit, dat gedragsdeskundigen en jeugdzorg structureel gehoord en betrokken worden in de vreemdelingenzaken waarbij (niet-alleenstaande) minderjarigen betrokken zijn? </vraag>
      <vraag nummer="8">Bent u bereid veel meer middelen beschikbaar te stellen voor dagbesteding, sport, jeugdhulpverlening en opvoedingsondersteuning voor gezinnen met minderjarige kinderen die verwikkeld zijn in asielaanvragen danwel uitzettingsprocedures? </vraag>
      <noten afkomstig="vraag">
         <noot nummer="1">ANP-bericht, 14 juli 2006 over kritiek van pedagogen op Nederlands uitzetbeleid</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Artikel 3 van het Verdrag inzake de rechten van het kind (IVRK) is relevant in alle procedures waar minderjarigen – al dan niet alleenstaand – bij betrokken zijn. Tevens vindt bij de totstandkoming van regelgeving en beleid voor minderjarigen toetsing plaats aan de internationale verdragen waarbij Nederland partij is, waaronder het IVRK. </antwoord>
      <antwoord nummer="3">Maatregelen van kinderbescherming kunnen door de rechter aan alle kinderen in Nederland die ernstig in hun ontwikkeling worden bedreigd, worden opgelegd. Hierbij is niet van belang of het kind een verblijfsvergunning heeft of niet. Echter, het feit dat een kinderbeschermingsmaatregel is opgelegd, betekent niet dat het kind automatisch een verblijfsrecht krijgt. Daarnaast komt een kind dat in Nederland verblijft en (nog) geen verblijfsvergunning bezit in aanmerking voor medisch noodzakelijke zorg. Op grond van de Wet op de jeugdzorg kan een kind dat niet rechtmatig in Nederland verblijft bij ernstige opvoed- en opgroeiproblematiek tot de leeftijd van 18 jaar in aanmerking komen voor jeugdzorg. </antwoord>
      <antwoord nummer="4">In de jaren 2001 tot en met 2005 zijn 2461 niet-alleenstaande vreemdelingen uitgezet die jonger waren dan 18 jaar. Hoeveel vreemdelingen in het komende jaar zullen worden uitgezet is noch bij benadering, noch met zekerheid te geven. Dit getal is onder meer afhankelijk van de instroom van vreemdelingen in ons land. Vreemdelingen die niet of niet langer rechtmatig in Nederland verblijven, dienen zelfstandig te vertrekken. Pas als zij niet aan hun vertrekplicht hebben voldaan, kan uitzetting aan de orde zijn. </antwoord>
      <antwoord nummer="5">Het is mij niet bekend hoeveel van de bovengenoemde kinderen psychische schade hebben opgelopen. Ik wil echter benadrukken dat het, behoudens zeer uitzonderlijke gevallen, niet mogelijk is om medisch vast te stellen of overheidshandelen de (enige) oorzaak is voor het ontstaan van medische problemen van een (minderjarige) vreemdeling. Voor stressgerelateerde ziektebeelden, ontstaan door de spanningen die de asielprocedure oproept, geldt dat vele andere factoren in dit verband een rol kunnen spelen. Deze factoren kunnen zijn gelegen in bijvoorbeeld de culturele achtergrond van betrokkene, problemen met ontworteling en acculturatie, en de situatie in het land van herkomst. Het zal derhalve niet mogelijk zijn in kaart te laten brengen hoeveel kinderen psychische schade hebben opgelopen die direct en uitsluitend gelieerd kan worden aan asiel- of uitzettingsprocedures. </antwoord>
      <antwoord nummer="6 en 7">De Jeugdgezondheidszorg voor kinderen van asielzoekers is belegd bij de reguliere JGZ organisatie voor zover het 0-4 jarigen betreft en bij de MOA voor zover het 4-19 jarigen betreft. In dit kader worden deze kinderen periodiek gezien en beoordeeld op ontwikkelingsstoornissen, inclusief die op psychisch gebied. Zo nodig wordt vanuit deze organisaties voorlichting en opvoedingsondersteuning aan de ouders geboden. Het hierbij betrokken MOA personeel wordt periodiek bijgeschoold op het gebied van zowel jeugdgezondheidszorg als op het gebied van interculturele zorg. Indien de gesignaleerde problematiek interventies vereist, die buiten de competentie van preventieve zorg vallen, wordt verwezen naar de huisarts, dan wel samen met de huisarts doorverwezen naar het bureau jeugdzorg, welke binnen de gestelde termijnen zorg draagt voor indicering, afhankelijk van de gepresenteerde problematiek naar jeugd-GGZ zorg, gehandicaptenzorg, voogdijstelling etc. Zo nodig kan de MOA specialistische hulpverlening en/of de Raad voor de Kinderbescherming inschakelen. Is sprake van een ernstige bedreiging van de ontwikkeling van een kind en zijn ouders niet (meer) in staat hulp te aanvaarden dan kan op verzoek van de Raad voor de kinderbescherming een minderjarige door de kinderrechter onder toezicht worden gesteld. Als de rechter een OTS uitspreekt treedt Nidos als gezinsvoogd op voor gezinnen die in de asielopvang verblijven. Voor andere gezinnen is dit over het algemeen het bureau jeugdzorg. Ik zie geen aanleiding om bij alle vreemdelingenzaken waarbij minderjarigen betrokken zijn, gedragsdeskundigen en jeugdzorg te betrekken. Zoals ook in de nota van dr. Kalverboer en drs. Zijlstra is aangegeven, zijn de belangen van kinderen en hun ouders met wie ze naar Nederland komen over het algemeen in de eerste periode van het verblijf in Nederland dezelfde. Die belangen kunnen na verloop van tijd veranderen. Echter, het belang dat een kind dat in de Nederlandse samenleving is ingeburgerd kan hebben bij het verkrijgen van verblijf in Nederland, kan niet in de beoordeling van een asielaanvraag worden meegenomen. Dergelijke belangen zijn immers niet asielgerelateerd. Het is wel mogelijk dergelijke belangen separaat te laten beoordelen, zodat deze zouden kunnen leiden tot het toestaan van verblijf. Hiertoe dient een aparte aanvraag om verlening van een verblijfsvergunning te worden ingediend. </antwoord>
      <antwoord nummer="8">De middelen voor dagbesteding, sport, jeugdhulpverlening en opvoedingsondersteuning voor gezinnen met minderjarige kinderen die verwikkeld zijn in asielaanvragen danwel uitzettingsprocedures maakt onderdeel uit van het totaalbudget dat beschikbaar is voor asielopvang, danwel vreemdelingendetentie. De huidige budgetten worden efficiënt ingezet, waardoor het voor mij onmogelijk is om binnen mijn begroting extra dekking te vinden om voor voornoemde activiteiten extra middelen te vinden. </antwoord>
      <noten afkomstig="antwoord"/>
   </antwoorden>
</kvr>
