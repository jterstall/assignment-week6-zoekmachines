<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) aan de minister van Economische Zaken over grote prijsstijgingen op de Texaanse energiemarkt na liberalisering. (Ingezonden 6 juni 2005); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23335
</item>
         <item attribuut="Inhoud">Vragen over de liberalisering van de Nederlandse energiemarkt naar aanleiding van de ervaringen in Verenigde Staten. Ondanks allerlei overheidsmaatregelen is daar sprake van aanhoudende concurrentieverstoring, onderinvestering, prijsopdrijving en klantverwaarlozing.</item>
         <item attribuut="Rubriek">Consument (Consumentenprijzen) Energie, water en grondstoffen (Energiebedrijven) Handel en economie (Mededinging)</item>
         <item attribuut="Trefwoorden">Energiebedrijven Mededinging Prijzen Verenigde Staten</item>
         <item attribuut="Vindplaats">Kamervragen met antwoord 2004-2005, nr. 1932, Tweede Kamer</item>
         <item attribuut="Vraagnr_bij_indiening">2040515880</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">2005-06-24</item>
         <item attribuut="Datum_indiening">2005-06-06</item>
         <item attribuut="Document-id">KVR23335</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4109" allpagenumbers="4109 4110 4111" vetnummer="2040515880" code="0405tkkvr1932" lopendefooter="Tweede Kamer, vergaderjaar 2004–2005, Aanhangsel" filenaam="KVR23335" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1932" onderwerp="" indiendatum="6juni 2005">
         <vrager partij="PvdA" oorsprong="parlement">Crone</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2005-06-24">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u op de hoogte van berichtgeving over grote prijsstijgingen op de energiemarkt van Texas als gevolg van het dereguleringsbeleid? <voetnoot nummer="1"/>
      </vraag>
      <vraag nummer="2">Waarom is in Texas de stroomprijs voor particulieren en het midden- en kleinbedrijf tussen januari 2002 en oktober 2004 met 43% gestegen? </vraag>
      <vraag nummer="3">Is het waar dat de stijgende brandstofkosten op een excessieve wijze zijn doorberekend aan de consument, zonder dat de toezichthouder daar goed op kon ingrijpen, dat een beroep op de rechter geen uitkomst bood en dat de marktpositie van de aanbieders kennelijk te stevig is om concurrentie op gang te brengen? </vraag>
      <vraag nummer="4">Deelt u de mening dat het op gang komen van concurrentie in een oligopolistische markt in het geheel niet vanzelfsprekend is? Hoe vertaalt u dit gegeven naar de Nederlandse markt, waar de prijzen sinds de liberalisering op 1 juli 2004 niet zijn gedaald, maar juist gestegen? Wanneer zal het lopende NMa-onderzoek naar kartelvorming in de energiesector worden afgerond? </vraag>
      <vraag nummer="5" voetnoot="2">Wat zijn in het kort de conclusies van het onderzoek van professor Zarnikau en kunt u dit onderzoek aan de Kamer doen toekomen? Wordt bij het EU-onderzoek <voetnoot nummer="2"/>naar splitsing ook naar de Amerikaanse ervaringen gekeken? Kunt u dit bevorderen? </vraag>
      <vraag nummer="6">Is het waar dat de ervaringen in de VS leren dat bijna 100 jaar ervaring met strenge toezichtwetgeving en het opzetten van forse toezichthoudende apparaten met duizenden ambtenaren, niet heeft kunnen voorkomen dat sprake was van aanhoudende concurrentieverstoring, onderinvestering, prijsopdrijving en klantverwaarlozing? </vraag>
      <vraag nummer="7">Is het tevens waar dat, ondanks alle wetgeving en toezicht, de afgelopen tientallen jaren in de VS diverse regionale overheden 80% van de waterbedrijven en 33% energiebedrijven hebben gedeprivatiseerd? </vraag>
      <vraag nummer="8">Kunt u verklaren waarom een deel van de elektriciteitsbedrijven niet onder de deregulering viel en waarom daar de prijsstijging slechts 17% is en bij coöperatieve bedrijven slechts 9%? </vraag>
      <vraag nummer="9">Is in Nederland een dergelijke segmentering van de energiemarkt denkbaar, waarbij een deel van de particulieren en bedrijven op basis van vrijwilligheid onder een gereguleerde markt valt en een deel onder een geliberaliseerde markt? Zo neen, waarom niet? Zo ja, hoe zou een dergelijke segmentering in zijn werk kunnen gaan? </vraag>
      <vraag nummer="10">Is het in Nederland denkbaar dat inkoopcombinaties en consumentencoöperaties, bijvoorbeeld onder regie van gemeenten, ontstaan om tegen gunstige tarieven stroom en gas te leveren, die zij op een liquide groothandelsmarkt inkopen? Hoe kunt u dergelijke initiatieven ondersteunen? </vraag>
      <noten afkomstig="vraag">
         <noot nummer="1" datum="2005-06-1" bron="De Telegraaf" titel="Deregulering zorgt niet voor goedkopere stroom in Texas">De Telegraaf, 1 juni 2005: «Deregulering zorgt niet voor goedkopere stroom in Texas»</noot>
         <noot nummer="2" titel="Europese Commissie gaat kijken naar wenselijkheid eigendomssplitsing in Europa">Energeia Energienieuws, 26mei 2005, «Europese Commissie gaat kijken naar wenselijkheid eigendomssplitsing in Europa»</noot>
      </noten>
   </vragen>
   <antwoorden aantal="10">
      <antwoord nummer="1" voetnoot="1 2">Ik heb kennisgenomen van het rapport van Jay Zarnikau <voetnoot nummer="1"/>, een resulterend artikel in de Wall Street Journal <voetnoot nummer="2"/>en het door u aangehaalde artikel in de Telegraaf. </antwoord>
      <antwoord nummer="2">Uit het rapport van de heer Zarnikau blijkt dat de Texaanse elektriciteitsprijzen tussen januari 2002 en oktober 2004 zijn gestegen. De stijging verschilde per regio en, in regio’s met meerdere leveranciers, per aanbieder. Er liggen verschillende factoren ten grondslag aan de prijsstelling in de diverse regio’s. Opvallend is dat in alle regio’s de leveringsprijzen in zekere mate gereguleerd worden. In de regio’s met slechts één aanbieder wordt de leveringsprijs bepaald door de toezichthouder. In de regio’s waar wel concurrentie is, heeft de toezichthouder een maximumprijs vastgesteld voor de incumbent. Zarnikau concludeert dat deze maximumprijs (de Price-To-Beat of PTB) is gebaseerd op slechts één beschikbare primaire brandstof (aardgas) en niet op basis van de mix van brandstoffen (o.a. uranium) die in werkelijkheid in Texas wordt gebruikt. Gezien de prijsstijging van fossiele brandstoffen op de wereldmarkt, is deze PTB gestegen. Het blijkt dat de werkelijke prijzen in Texas de neiging hebben om te bewegen richting deze kunstmatig ingestelde maximumprijs voor de incumbent. </antwoord>
      <antwoord nummer="3">In de periode 2002–2004 is met name de prijs van fossiele brandstoffen gestegen. Ik kan geen zinnige uitspraken doen over een vermeende excessiviteit bij de doorberekening van deze stijging. Het is wel opmerkelijk dat de maximumprijs voor de incumbent, welke wordt vastgesteld door de toezichthouder, uit is gegaan van één primaire brandstof (aardgas) die achteraf duur is gebleken. Het is mij niet bekend of er in Texas (vruchteloze) rechtszaken zijn aangespannen tegen een hogere prijsstelling door een elektriciteitsleverancier. De oorzaken die ten grondslag liggen aan de effectiviteit van de concurrentie in Texas zijn mijns inziens dermate complex, dat een één-op-één relatie met de vermeende stevige marktpositie van de aanbieders niet valt aan te tonen. Het rapport van de heer Zarnikau doet dan ook geen uitspraken over excessiviteit, rechtzaken of de invloed van marktposities in relatie tot de doorberekening van gestegen brandstofkosten. </antwoord>
      <antwoord nummer="4" voetnoot="3">Ik ben van mening dat in een oligopolistische markt effectieve concurrentie niet vanzelfsprekend is. Mede daarom is in Nederland een uitgebreid pakket aan sector-specifieke regelgeving voor de energiesector in werking. Bovendien is er een toezichthouder in het leven geroepen die zich exclusief bezighoudt met toezicht en handhaving van deze specifieke regelgeving. Nederlandse afnemers met een vasteprijscontract hebben geen prijsstijging ervaren; afnemers met een variabel contract gemiddeld wel. De gestegen prijzen van fossiele brandstoffen op de wereldmarkt zijn hier primair voor verantwoordelijk. Hierbij kan ik u verwijzen naar eerdere brieven <voetnoot nummer="3"/>en het overleg met uw kamer van 15 juni jl. De NMa is medio 2004 een onderzoek gestart bij enkele energiebedrijven. Dit onderzoek heeft zich gericht op mogelijke overtreding van artikel 6 van de Mededingingswet (kartelvorming). Na zorgvuldige overweging heeft de NMa besloten dat de verkregen informatie op dit moment geen aanleiding geeft tot vervolgonderzoek. </antwoord>
      <antwoord nummer="5">Het onderzoek van de heer Zarnikau, dat is bijgesloten, trekt in het kort de volgende conclusies: • Regio’s waar gereguleerde concurrentie is ingevoerd (m.b.v. een Price-to-Beat voor de incumbent) lieten een hogere prijs voor eindconsumenten zien dan regio’s waar dit niet gebeurde. • De indexering van deze Price-To-Beat (PTB) aan de aardgasprijs, in combinatie met een hoge prijs voor aardgas in 2003 en 2004, zorgde voor een hogere PTB dan het geval zou zijn geweest bij een indexering op basis van een traditionele brandstofmix. • Huishoudens zouden goedkoper zijn uitgeweest door over te stappen naar een andere leverancier, maar minder dan 20% was ten tijde van oktober 2004 overgestapt. • Als de Texaanse regelgevers het PTB-mechanisme loslaten, kunnen alternatieve prijsmechanismen ontstaan. • Omdat de switchpercentages van consumenten blijven stijgen, kunnen wellicht meer huishoudelijke consumenten geld besparen. Ik vertrouw erop dat de Europese Commissie doorgaat met het meenemen van Amerikaanse ervaringen in de marktordening binnen Europa. Ik zal het onderzoek van de heer Zarnikau ter attentie brengen van de Europese Commissie. </antwoord>
      <antwoord nummer="6">Het beeld dat u schetst van een overmatige hoeveelheid toezicht op de Amerikaanse markt in termen van personeelsinzet kan ik niet bevestigen. Een algemene conclusie over de energiemarkt in de Verenigde Staten op de punten effectiviteit van concurrentie, leveringszekerheid en service aan klanten vind ik moeilijk te trekken, daarvoor zijn de reguleringsmodellen en ervaringen in de verschillende staten te divers. Wel ben ik van mening dat geen enkele vorm van toezicht om marktfalen weg te nemen zou mogen resulteren in qua omvang evenveel of meer overheidsfalen. </antwoord>
      <antwoord nummer="7">Navraag bij de heer Zarnikau leert dat wat de elektriciteitsbedrijven betreft er weinig eigendomsoverdracht is geweest tussen private en publieke organisaties. Er is wel een duidelijke beweging van privaat naar publiek (overheidsagentschappen) geweest in de watersector, met name omdat het voor de waterbedrijven in private handen lastig bleek voldoende winst te maken. </antwoord>
      <antwoord nummer="8">De verschillen in prijsstijging in de verschillende regio’s zijn volgens de onderzoekers moeilijk te verklaren aan de hand van één doorslaggevende factor. In de regio’s met slechts één aanbieder is de leveringsprijs geheel gereguleerd, daar traden de door u genoemde stijgingen van 9% en 17% op. In de regio’s waar meerdere aanbieders opereren, is een maximumprijs (de Price-To-Beat of PTB) vastgesteld voor de incumbent. Het feit dat deze maximumprijs aanwezig is en hoger is vastgesteld dan de prijs in volledig gereguleerde regio’s, kan een belangrijke verklaring zijn voor de hogere prijzen in niet volledig gereguleerde regio’s. </antwoord>
      <antwoord nummer="9">De verdeling in Texas tussen afnemers met keuzevrijheid en diegenen die aangewezen zijn op één leverancier is niet vrijwillig, doch geografisch bepaald. In die zin is het idee dat u oppert, vrijwillige segmentering, van een andere orde. Een vrijwillige segmentering is in mijn ogen een lastig werkbaar concept. De prijsregulering waar de leverancier(s) dan mee geconfronteerd zouden worden in het gereguleerde marktsegment, betekent de facto een maximumprijs voor de gehele markt. Zodra een leverancier in het geliberaliseerde segment namelijk ongunstiger aanbiedt dan zijn mede-aanbieders in het gereguleerde segment, heeft dit negatieve gevolgen voor zijn marktaandeel. Zoals betoogd in kamerstukken waarnaar verwezen wordt in antwoord op vraag 4, acht ik een maximumprijs niet wenselijk. </antwoord>
      <antwoord nummer="10">Inkoopcombinaties zijn niet alleen denkbaar, zij zijn ook werkelijkheid. Ik juich deze initiatieven van harte toe. Ondersteuning door de overheid kan in mijn ogen het beste door de prijs voor elektriciteitslevering vrij te laten. Als overstappen naar een inkoopcombinatie loont, zullen afnemers een dergelijke overstap overwegen. Als deze overstap echter overbodig wordt gemaakt door bijvoorbeeld het prijsverschil tussen de inkoopcombinatie en individuele leveringscontracten weg te reguleren, neemt de overheid de bestaansreden van een inkoopcombinatie weg. Dit acht ik niet gewenst. </antwoord>
      <noten afkomstig="antwoord">
         <noot nummer="1">Has electric utility restructuring led to lower electricity prices for residential customers Texas? Zarnikau/Whitworth 2005 (ter inzage gelegd bij het Centraal Informatiepunt Tweede Kamer)</noot>
         <noot nummer="2">Texas electricity deregulation hasn’t aided small power users, May 20, 2005</noot>
         <noot nummer="3" documenttype="Kamerstuk" kamerstuk-id="2004–2005 29 800 XIII" documentnummer="44">Kamerstuk 2004–2005 29 800 XIII, nr. 44, Kamervragen met antwoord 2004–2005, 794 en 1393</noot>
      </noten>
   </antwoorden>
</kvr>
