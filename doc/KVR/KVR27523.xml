<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Smeets en Timmermans (beiden PvdA) aan de staatssecretarissen van Volkshuisvesting, Ruimtelijke Ordening en Milieubeheer en van Defensie over Awacs-vliegtuigen boven het Chemelot-terrein. (Ingezonden 9 februari 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27523
</item>
         <item attribuut="Inhoud">Vragen naar aanleiding van artikel 'Onrust over AWACS boven DSM' in Dagblad de Limburger, editie Sittard, 8 februari 2007, over de toenemende ongerustheid van de inwoners van de wijk Lindenheuvel in Sittard-Geleen over de toegenomen vliegbewegingen van de Awacs-toestellen, die tevens de laatste weken wel heel laag overkomen.</item>
         <item attribuut="Rubriek">Criminaliteit en openbare orde (Veiligheid) Veiligheidsbeleid en defensie (Militair materieel) Veiligheidsbeleid en defensie (NAVO) Verkeer, vervoer en waterstaat (Luchtvaart) Verkeer, vervoer en waterstaat (Vliegveiligheid)</item>
         <item attribuut="Trefwoorden">Militaire vliegtuigen NAVO Openbare orde en veiligheid Vliegveiligheid</item>
         <item attribuut="Vindplaats">Kamervragen met antwoord 2006-2007, nr. 995, Tweede Kamer</item>
         <item attribuut="Vraagnr_bij_indiening">2060707480</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="PvdA">Smeets</persoon>
            <persoon partij="PvdA">Timmermans</persoon>
         </item>
         <item attribuut="Datum_reaktie">2007-03-15</item>
         <item attribuut="Datum_indiening">2007-02-09</item>
         <item attribuut="Document-id">KVR27523</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2119" allpagenumbers="2119 2120" vetnummer="2060707480" code="0607tkkvr995" lopendefooter="Tweede Kamer, vergaderjaar 2006–2007, Aanhangsel" filenaam="KVR27523" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="995" onderwerp="" indiendatum="2007-02-9">
         <vrager partij="PvdA" oorsprong="parlement">Smeets</vrager>
         <vrager partij="PvdA" oorsprong="parlement">Timmermans</vrager>
         <vraagt-aan>de staatssecretarissen van Volkshuisvesting, Ruimtelijke Ordening en Milieubeheer en van Defensie</vraagt-aan>
      </vraagdata>
      <antwoorddata antwoorddatum="2007-03-15">
         <antwoorder functie="staatssecretaris" ministerie="Defensie">Van der Knaap</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met het artikel «Onrust over Awacs boven DSM»? <voetnoot nummer="1"/>
      </vraag>
      <vraag nummer="2">Hoeveel vliegbewegingen van Awacs-toestellen zijn in de maanden november 2006, december 2006 en januari 2007 per week uitgevoerd boven het Chemelot-terrein? </vraag>
      <vraag nummer="3">Deelt u de toenemende ongerustheid van de inwoners van de wijk Lindenheuvel in Sittard-Geleen over de toegenomen vliegbewegingen, waarbij zij tevens ervaren dat de Awacs-toestellen de laatste weken wel heel laag overkomen? </vraag>
      <vraag nummer="4">Deelt u de mening van de burgemeester van Sittard-Geleen dat er (dus) sprake is van een potentieel onveilige situatie, mede omdat de gemeenten noch provincie een vliegverbod kunnen afdwingen? Zo neen, waarom niet? </vraag>
      <vraag nummer="5">Welke afspraken gelden er voor het vliegen met Awacs-toestellen boven het Chemelot-terrein? In hoeverre wijken deze afspraken af van die in de burgerluchtvaart, waar piloten zich strikt hebben te houden aan een nauwe corridor parallel aan de A2? </vraag>
      <vraag nummer="6">Hoeveel overtredingen zijn geconstateerd van de afspraken over de minimale hoogte van 1.500 voet? </vraag>
      <vraag nummer="7">Bent u bereid in overleg te treden met de Navo om een vliegverbod boven het Chemelot-terrein af te dwingen? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-02-8" bron="Dagblad De Limburger, editie Sittard">Dagblad De Limburger, editie Sittard, 8 februari 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 5">Voor de Navo vliegbasis Geilenkirchen zijn start- en naderingsprocedures vastgesteld overeenkomstig de Duitse en Nederlandse wet- en regelgeving, rekening houdend met onder andere vliegtuig- en verkeersleidingstechnische aspecten, (vlieg)veiligheid en milieuaspecten. Alle startroutes in de richting van Nederland draaien na het passeren van Brunssum, op een afstand van circa 4,5 nautical mile (ongeveer 8 km) van het Chemelot-terrein, naar het zuiden. De vliegtuigen staan op dat moment onder controle van de verkeersleiding van Maastricht Aachen Airport. Zij hebben op dat punt een hoogte van minimaal 2.000 voet (610 meter). Na dit punt klimmen zij naar grotere hoogte in de richting van het Duitse luchtruim, tenzij de piloot andersluidende instructies krijgt van de verkeersleiding van Maastricht Aachen Airport. Startende AWACS-toestellen komen dus niet in de buurt van het Chemelot-terrein. Bij de standaard naderingsprocedure over Nederlands grondgebied vinden vanaf ongeveer 10,5 nautical miles (ongeveer 19 km) voor de landingsbaan de naderingen in een rechte lijn in het verlengde van de landingsbaan plaats. Dit is vergelijkbaar met de naderingsprocedures voor de burgerluchtvaart. Gelet op de ligging van de vliegbasis Geilenkirchen ten opzichte van het Chemelot-terrein is het onvermijdelijk dat een deel van de naderingsroutes nabij of over het bedrijfscomplex is gelegen. Dit geldt overigens ook voor een deel van de vliegroutes van Maastricht Aachen Airport. Afhankelijk van de meteorologische omstandigheden en het overige vliegverkeer in de regio geleidt de verkeersleiding van Maastricht Aachen Airport de AWACS-toestellen over of enigszins ten noorden of ten zuiden van het Chemelot-terrein. De Military Aeronautical Information Publication Netherlands (Mil AIP NL) hanteert een minimum vlieghoogte van 1.000 voet (ongeveer 300 meter) voor het overvliegen van «industrial plants». Ter hoogte van het Chemelot-terrein bedraagt de minimum vlieghoogte 1.500 voet (ongeveer 450 meter). Het bedrijfscomplex Chemelot is zelfs specifiek op naam en positie opgenomen in het Mil AIP NL, wat aantoont dat rekening wordt gehouden met de speciale positie van dit complex. Ter hoogte van het Chemelot-terrein vliegen de AWACS-vliegtuigen eveneens onder controle van de verkeersleiding van Maastricht Aachen Airport. De toestellen dalen dan naar een hoogte van 1.800 voet (ongeveer 600 meter) die niet wordt onderschreden voordat zij het Chemelot-terrein zijn gepasseerd en een afstand tot dat terrein van ongeveer 2,5 nautical mile (ongeveer 4,5 km) hebben bereikt. Met andere woorden, de AWACS-toestellen blijven bij hun nadering naar de vliegbasis Geilenkirchen minstens 300 voet (ongeveer 100 meter) boven de minimale vlieghoogte boven het Chemelot-terrein. Bij de verkeersleiding van Maastricht Aachen Airport zijn, zoals in het artikel in De Limburger staat geschreven, geen overtredingen door AWACS-piloten geconstateerd. De vliegbasis Geilenkirchen heeft informatie verstrekt over het aantal naderingen over Nederland dat nabij of over het Chemelot-terrein is uitgevoerd. In november 2006 waren dat 11 naderingen, in december 2006 geen naderingen en in januari 2007 27 naderingen. Deze aantallen zijn lager dan het jaar daarvoor: in november 2005 22 naderingen, in december 2005 40 naderingen en in januari 2006 109 naderingen. Indien er veel vliegverkeer in de regio is zullen de burger en de militaire vliegtuigen in opdracht van de verkeersleiding van Maastricht Aachen Airport zogenoemde wachtpatronen vliegen in afwachting van de mogelijkheid om de naderingsprocedure op Maastricht Aachen Airport of op de Navo vliegbasis Geilenkirchen voort te zetten. Een gedeelte van het wachtpatroon ligt nabij het Chemelot-terrein. De frequentie van het gebruik van het wachtpatroon wordt niet geregistreerd. </antwoord>
      <antwoord nummer="3">Gelet op het antwoord op vraag 2 deel ik niet de ongerustheid van inwoners van Sittard-Geleen. Wat betreft de ervaring dat AWACS-toestellen heel laag overvliegen, is mij niet gebleken dat dat het geval is. De vliegbewegingen vinden boven de minimum vlieghoogtes plaats. </antwoord>
      <antwoord nummer="4">Gelet op het antwoord op vraag 2 deel ik niet de mening van de burgemeester van Sittard-Geleen en er is voor mij geen aanleiding om een vliegverbod in te stellen. </antwoord>
      <antwoord nummer="6">Mij zijn geen overtredingen gemeld van de afspraak over de minimale vlieghoogte van 1.500 voet ter hoogte van het Chemelot-terrein. </antwoord>
      <antwoord nummer="7">Een vliegverbod boven het Chemelot-terrein maakt het uitvoeren van landingen over Nederland naar de Navo vliegbasis Geilenkirchen onmogelijk en betekent dat de AWACS-toestellen enkel nog met westenwind en dus over Duitsland kunnen landen. Gelet op de antwoorden op de vragen 2, 5 en 6 zie ik geen aanleiding om een vliegverbod voor AWACS-vliegtuigen boven of nabij het Chemelot-terrein te bewerkstelligen. </antwoord>
      <noten afkomstig="antwoord"/>
   </antwoorden>
</kvr>
