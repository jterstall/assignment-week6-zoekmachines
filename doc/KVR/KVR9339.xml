<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Vries (VVD) aan de staatssecretaris van Financiën over de boete-inspecteur. (Ingezonden 20 april 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9339
</item>
         <item attribuut="Inhoud">Vragen over het functioneren van de boete-fraudecoördinatoren binnen de belastingdienst.</item>
         <item attribuut="Rubriek">Belastingen (Belastingfraude) Strafrecht en strafprocesrecht (Straffen)</item>
         <item attribuut="Trefwoorden">Belastingfraude Geldboetes</item>
         <item attribuut="Vindplaats">Kamervragen met antwoord 1998-1999, nr. 1345, Tweede Kamer</item>
         <item attribuut="Vraagnr_bij_indiening">2989911790</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="VVD">De Vries</persoon>
         </item>
         <item attribuut="Datum_reaktie">1999-05-12</item>
         <item attribuut="Datum_indiening">1999-04-20</item>
         <item attribuut="Document-id">KVR9339</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2671" allpagenumbers="2671 2672" vetnummer="2989911790" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9339" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1345" onderwerp="" indiendatum="1999-04-20">
         <vrager partij="VVD" oorsprong="parlement">De Vries</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="1999-05-12">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1">Hoe functioneert thans de beleidsvorming ten aanzien van de boeteoplegging? </vraag>
      <vraag nummer="2">Is er sprake van gestructureerd overleg tussen de boete-fraudecoördinatoren van de diverse inspecties? </vraag>
      <vraag nummer="3">Zo ja, heeft dit reeds geleid tot landelijke standpunten? </vraag>
      <vraag nummer="4">Hoe is de verhouding geregeld tussen de boete-fraudecoördinator en de heffende ambtenaar, die uiteindelijk de belastingaanslag (inclusief boete) vaststelt? </vraag>
      <vraag nummer="5">Is de heffende ambtenaar bevoegd om van het advies van de boete-fraudecoördinator af te wijken? </vraag>
      <vraag nummer="6">Zo ja, vindt er dan naderhand nog overleg plaats tussen de heffende ambtenaar en de adviserende boete-fraudecoördinator? </vraag>
      <vraag nummer="7">Wordt er tijdens de loop van de bezwaarschriftenprocedure wederom advies gevraagd aan een boete-coördinator? </vraag>
      <vraag nummer="8">In geval van vraag 7, is er dan een interne instructie dat een andere boete-fraudecoördinator dient te worden geraadpleegd dan degene die het eerste advies gegeven heeft? </vraag>
      <vraag nummer="9">Dient de boete-fraudecoördinator zijn overwegingen die leiden tot een advies aan de heffende ambtenaar, schriftelijk uiteen te zetten? </vraag>
      <vraag nummer="10">Is het advies ter inzage voor de belastingplichtige? </vraag>
      <vraag nummer="11">Is het mogelijk dat belastingplichtige zijn positie rechtstreeks bepleit bij de boete-fraudecoördinator in aanwezigheid van de heffende ambtenaar? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Het fiscale uitvoeringsbeleid op het terrein van de boete-oplegging is neergelegd in het Besluit Bestuurlijke Boeten Belastingdienst (Besluit van 19 december 1997, nr. AFZ 97/4578 N), het BBBB. De beleidsvorming vindt plaats overeenkomstig het Besluit van 21 juli 1995, nr. AFZ 94/4519 M. Inmiddels is het BBBB verschillende malen gewijzigd onder meer met het oog op de eerste ervaring met de geautomatiseerde verwerking van gegevens en de tijdsduur die gemoeid is met de verzending per post. Meer inzicht in de uitvoeringspraktijk van het boetebeleid zal verkregen kunnen worden uit de aangekondigde evaluatie. Om een goed beeld van die praktijk te kunnen krijgen is het van belang dat daarmee nadere ervaring is opgedaan. De uitvoeringspraktijk zal immers voldoende moeten zijn uitgekristalliseerd voordat daarover in het kader van de evaluatie uitspraken kunnen worden gedaan. Dit is met name het geval ten aanzien van de boete-oplegging bij primitieve aanslag, waarmee de Belastingdienst naar verwachting pas in het najaar 1999 voor de eerste maal zal worden geconfronteerd. 2 tot en met 6 Op elke eenheid is een boete-fraudecoördinator aangesteld. Daarnaast zijn er in de behandelteams specialisten aangewezen voor het fiscale boete- en strafrecht. De boete-fraudecoördinator en de boetespecialisten begeleiden en coördineren de uitvoering van het fiscale boete- en strafrecht binnen de eenheid. Daartoe zijn zij vraagbaak voor de heffende ambtenaren. Voor de boeteoplegging bij primitieve aanslag is voorgeschreven dat de heffende ambtenaar advies vraagt aan de boetespecialist/boete-fraudecoördinator. De adviezen van de boete-fraudecoördinator en de boetespecialisten zijn bindend. Er vindt vier maal per jaar gestructureerd overleg plaats in de vorm van een regionaal technisch overleg tussen de boete-fraudecoördinatoren van de eenheden. De wijzigingen die sedert de inwerkingtreding zijn aangebracht in het BBBB zijn besproken in de regionale technische overleggen. </antwoord>
      <antwoord nummer="7 en 8">In de bezwaarfase geldt dezelfde procedure als hiervoor beschreven. Op de basis van artikel 10:3, derde lid, van de Awb, en het Voorschrift Awb 1997, moet de uitspraak op het bezwaar tijdens de bezwaarfase door een andere ambtenaar worden gedaan dan de ambtenaar die de boete heeft opgelegd. Omtrent de wijze van advisering over de uitspraak op bezwaarschrift bestaan geen expliciete instructies. </antwoord>
      <antwoord nummer="9 en 10">Adviezen van de boete-fraudecoördinator en boetespecialisten zijn niet aan vormvoorschriften gebonden. De belastingplichtige krijgt inzicht in de overwegingen die bij de boete-oplegging zijn gemaakt door de motivering van de boetebeschikking. </antwoord>
      <antwoord nummer="11">In de bezwaarfase heeft belanghebbende het recht te worden gehoord. Hij kan daarbij aangeven dat hij het wenselijk acht dat bij het hoorgesprek een in het boete- en strafrecht gespecialiseerde medewerker aanwezig is. Deze situatie zal zich naar mijn oordeel met name voordoen wanneer aan de belastingplichtige een vergrijpboete is opgelegd. Uiteraard zal de Belastingdienst in voorkomende gevallen met een dergelijk verzoek van belanghebbenden rekening houden. </antwoord>
      <noten afkomstig="antwoord"/>
   </antwoorden>
</kvr>
