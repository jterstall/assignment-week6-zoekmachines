<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over het gebruik van radio frequency identificatie (RFID). (Ingezonden 9 december 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24831
</item>
         <item attribuut="Inhoud">Vragen over de gevolgen van het gebruik van RFID voor de bescherming van de persoonlijke levenssfeer voor de burgers.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Veeteelt (Runderen)</item>
         <item attribuut="Trefwoorden">Criminaliteitsbestrijding Opsporingen Privacy</item>
         <item attribuut="Vindplaats">Kamervragen met antwoord 2005-2006, nr. 809, Tweede Kamer</item>
         <item attribuut="Vraagnr_bij_indiening">2050604720</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2006-01-30</item>
         <item attribuut="Datum_indiening">2005-12-09</item>
         <item attribuut="Document-id">KVR24831</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1717" allpagenumbers="1717 1718" vetnummer="2050604720" code="0506tkkvr809" lopendefooter="Tweede Kamer, vergaderjaar 2005–2006, Aanhangsel" filenaam="KVR24831" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="809" onderwerp="" indiendatum="2005-12-9">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="30 januari 2006), zie ook Aanhangsel Handelingen nr.657, vergaderjaar 2005–2006">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers voor Bestuurlijke Vernieuwing en Koninkrijksrelaties en van Economische Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met de toespraak van de voorzitter van het College van Procureurs-Generaal over het gebruik van radio frequency identificatie (RFID) en de gevolgen daarvan voor de bescherming van de persoonlijke levenssfeer van burgers? <voetnoot nummer="1"/>
      </vraag>
      <vraag nummer="2">Bent u, naast de door hem genoemde mogelijkheden, bekend met andere toepassingen van RFID, zoals het registreren van waar een object zich bevindt of wie welke aankopen heeft gedaan? Hoe oordeelt u over de andere toepassingen van deze technologie vanuit het oogpunt van het recht op bescherming van de persoonlijke levenssfeer? </vraag>
      <vraag nummer="3" voetnoot="1">Hoe oordeelt u over zijn uitspraak «Wij moeten echter niet toe naar een grote coalitie tussen overheid en bedrijfsleven, waarbinnen persoonsinformatie ongecontroleerd circuleert»? <voetnoot nummer="1"/>
      </vraag>
      <vraag nummer="4" voetnoot="1">Bent u het met hem eens dat de druk op politie om eerder in te grijpen op basis van verzamelde informatie door middel van deze technologie zal toenemen? Kunt u uw visie geven op de risico’s die dat met zich meebrengt voor het arresteren, verdenken of mogelijk in de toekomst aanwijzen van mensen naar wie opsporingsonderzoeken worden ingesteld? <voetnoot nummer="1"/>
      </vraag>
      <vraag nummer="5">Bent u bereid de Kamer een visie te sturen over de verhouding tussen criminaliteitsbestrijding met het gebruik van dit middel in verhouding tot de bescherming van de persoonlijke levenssfeer? </vraag>
      <noten afkomstig="vraag">
         <noot nummer="1" datum="2005-11-10" bron="Speech van de voorzitter van het College van Procureurs-Generaal, de heer mr.H.N. Brouwer">Speech van de voorzitter van het College van Procureurs-Generaal, de heer mr.H.N. Brouwer, 10 november 2005, gepubliceerd op de website www.om.nl</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Mogelijke risico’s voor de persoonlijke levenssfeer zijn altijd afhankelijk van de technische en organisatorische inrichting van een concrete RFID toepassing en de bijbehorende informatiesystemen. Daarnaast moet bij de bescherming van de persoonlijke levenssfeer een onderscheid worden gemaakt tussen risico’s die kunnen ontstaan in privaatrechtelijke verhoudingen (bijvoorbeeld bedrijfsleven–consument), bij de opsporing en door mogelijk misbruik. Bij het gebruik van RFID-technologie ten aanzien van productidentificatie verdient vanuit het oogpunt van de bescherming van de persoonlijke levenssfeer met name het aspect aandacht dat de gebruikte RFID-tags – in tegenstelling tot de nu breed toegepaste barcodes – unieke nummers bevatten die bovendien een radiosignaal uitzenden.Daardoor is het in theorie mogelijk dat mensen kunnen worden gevolgd via RFID-tags die zij zonder dat zij dit weten bij zich dragen, of dat een tag van een afstand kan worden gelezen zonder dat de persoon dit weet.De grootste gepercipieerde bedreiging van de persoonlijke levenssfeer is die van het vervolgens koppelen van RFID-tags aan persoonsgegevens.Dat is niet een RFID-specifiek probleem, maar het probleem van opslaan en verwerken van persoonsgegevens. Er is in Nederland in opdracht van het Ministerie van Economische Zaken verkennend onderzoek gedaan naar de privacyrechtelijke aspecten van RFID.Hierbij lag de nadruk op mogelijke risico’s voor de persoonlijke levenssfeer die kunnen ontstaan in privaatrechtelijke verhoudingen.Uit dit onderzoek kwam naar voren dat het huidige juridische kader voor de bescherming van de persoonlijke levenssfeer (de Wbp en de Telecommunicatiewet) vooralsnog toereikend is.U kunt dit onderzoek vinden op de website van ECP.NL, platform voor eNederland (http://www.ecp.nl) en de website van het RFID Platform Nederland. </antwoord>
      <antwoord nummer="3">De verwerking van persoonsgegevens moet controleerbaar en transparant zijn. Dat geldt evenzeer voor de verwerking van persoonsgegevens tussen de overheid en het bedrijfsleven.In Nederland regelen verschillende wetten het gebruik van persoonsgegevens, waaronder het gebruik binnen en tussen overheid en bedrijfsleven.De belangrijkste regels voor het vastleggen en gebruiken van persoonsgegevens zijn vastgelegd in de Wet bescherming persoonsgegevens (Wbp).Daarnaast is in het Wetboek van Strafvordering de gegevensvergaring door opsporingsinstanties voorzien van een eigen wettelijke basis.De strafvorderlijke overheid dient gegevens overeenkomstig die wettelijke bepalingen te vergaren. Van een ongecontroleerde circulatie van persoonsgegevens tussen (strafvorderlijke) overheid en bedrijfsleven zal dan ook geen sprake kunnen zijn. </antwoord>
      <antwoord nummer="4">Toepassing van de RFID-technologie levert meer informatie op en kan bijdragen aan het proces van waarheidsvinding en dus leiden tot betere resultaten in de opsporing. Bedrijven zullen eerder en beter in staat zijn om bijvoorbeeld fraude op te sporen, hetgeen tot meer aangiften kan leiden.In die zin zal de druk op de politie mogelijk toenemen.Ik ga er niet vanuit dat dat ook leidt tot risico’s voor het arresteren, verdenken of aanwijzen van mensen naar wie opsporingsonderzoeken worden ingesteld.Daarvoor blijft immers het strafvorderlijk kader gelden dat naar mijn mening voldoende waarborgen biedt voor zorgvuldige strafvorderlijke beslissingen. </antwoord>
      <antwoord nummer="5">Een afzonderlijke visie op dit punt acht ik niet nodig.Op dit moment wordt die verhouding bepaald door het geldende wettelijk kader (Strafvordering) waarbij met name de bepalingen van de Wet bevoegdheden vorderen gegevens van belang zijn.Wanneer behoefte ontstaat aan nieuwe wettelijke bevoegdheden, zal bij voorstellen daartoe steeds een afweging gemaakt worden tussen het belang van de criminaliteitsbestrijding bij gebruik van die nieuwe bevoegdheden en het belang van de bescherming van de persoonlijke levenssfeer. Naar aanleiding van een motie van de ChristenUnie heeft de Minister van Economische Zaken aan de Tweede Kamer toegezegd om voorjaar 2006 een beleidsnotitie over RFID met bijzonder aandacht voor privacy toe te zenden. </antwoord>
      <noten afkomstig="antwoord"/>
   </antwoorden>
</kvr>
