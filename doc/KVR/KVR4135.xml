<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verhagen (CDA) over het opnieuw indienen van een asielverzoek door afgewezen asielzoekers. (Ingezonden 28 november 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4135
</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 1996-1997, nr. 461, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Verhagen</persoon>
         </item>
         <item attribuut="Datum_reaktie">1996-12-23</item>
         <item attribuut="Datum_indiening">1996-11-28</item>
         <item attribuut="Document-id">KVR4135</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="947" allpagenumbers="947 948" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="461" onderwerp="" indiendatum="1996-11-28">
         <vrager partij="CDA" oorsprong="parlement">Verhagen</vrager>
         <vraagt-aan/>
      </vraagdata>
      <antwoorddata antwoorddatum="1996-12-23">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht, dat de afgelopen maanden enkele honderden afgewezen asielzoekers wederom een asielverzoek hebben ingediend? <voetnoot nummer="1"/>
      </vraag>
      <vraag nummer="2">Hoeveel asielzoekers hebben de afgelopen twee jaar na een afwijzing een nieuw verzoek bij een aanmeldcentrum ingediend? </vraag>
      <vraag nummer="3">Is hier sprake van een stijgende trend? </vraag>
      <vraag nummer="4">Worden dergelijke tweede verzoeken ten gronde behandeld, of wordt een verzoek als niet ontvankelijk/kennelijk ongegrond afgedaan? </vraag>
      <vraag nummer="5">Indien dergelijke herhaalde verzoeken ten gronde worden behandeld, hoeveel asielzoekers zijn dan – wederom – in een opvangcentrum opgenomen? </vraag>
      <vraag nummer="6">In hoeveel gevallen zijn dergelijke herhaalde verzoeken alsnog toegewezen? </vraag>
      <vraag nummer="7">Is over het algemeen sprake van werkelijk nieuwe feiten en omstandigheden of moet de hernieuwde aanvraag worden gezien als een poging het verblijf cq de opvang in Nederland te verlengen? </vraag>
      <noten afkomstig="vraag">
         <noot nummer="1" datum="1996-11-28" bron="De Telegraaf">De Telegraaf, 28 november 1996</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Vanaf 1 december 1994 tot en met 30 november 1996 hebben 563 personen na afwijzing van een eerdere asielaanvraag opnieuw asiel gevraagd bij een Aanmeldcentrum (AC). Dit is 1% van het totale aantal personen dat in deze periode in Nederland een asielaanvraag indiende. </antwoord>
      <antwoord nummer="3" voetnoot="1">Het lijkt alsof er zich sinds maart van dit jaar een licht stijgende trend voordoet. Dit beeld wordt echter vooral beïnvloed door het relatief hoge aantal «tweede asielaanvragen» in de maand september van dit jaar. In de overige maanden fluctueren de aantallen, maar blijven zij liggen tussen het minimum van 23 en het maximum van 39 personen per maand (zie bijgevoegde grafiek) <voetnoot nummer="1"/>. </antwoord>
      <antwoord nummer="4">Bij iedere asielaanvraag wordt zorgvuldig bezien of er werkelijk sprake is van nieuwe feiten of omstandigheden (nova). Indien blijkt dat daarvan geen sprake is en op de eerdere aanvraag is onherroepelijk tot niet-inwilliging besloten, dan zal een tweede asielaanvraag in beginsel als niet ontvankelijk worden afgedaan (ingevolge art. 15b, eerste lid, onder b, Vw). In de overige gevallen wordt gehandeld zoals te doen gebruikelijk in de AC-procedure. </antwoord>
      <antwoord nummer="5">Van de 563 personen die een tweede asielaanvraag hebben ingediend zijn er 475 in een Onderzoeks- en opvangcentrum (OC) opgenomen omdat er geen beslissing binnen de 24-uurs-termijn van de AC-procedure kon worden genomen. Daarvoor zijn verscheidene oorzaken aan te geven. Een eerste oorzaak is dat de IND voor het nemen van een beslissing op een tweede asielaanvraag, op de hoogte moet zijn van alle relevante feiten en omstandigheden die bij de beslissing op de eerste asielaanvraag zijn aangevoerd. Alleen op deze wijze is immers vast te stellen of er sprake is van rechtens relevante nova. Een tweede oorzaak is dat ook de overgelegde nova zelf (medische gegevens, nieuwe bewijsstukken. e.d.) vaak nader onderzoek vergen. Dat onderzoek kan doorgaans niet binnen de strikte 24-uurs termijn van de AC-procedure worden afgehandeld, maar is wel onontbeerlijk om een kwalitatief verantwoorde toelatingsbeslissing te kunnen nemen. Een laatste oorzaak is uiteraard dat er daadwerkelijk sprake is van rechtens relevante nova. Het feit dat de betrokkenen zijn doorverwezen naar een OC laat overigens onverlet dat hun tweede asielaanvraag daar doorgaans opnieuw is afgewezen (zie ook onder 6). </antwoord>
      <antwoord nummer="6">In 22 van de bovengenoemde 563 gevallen (dat is 4%) is alsnog een verblijfstitel verleend, te weten vijf voorwaardelijke vergunningen tot verblijf. </antwoord>
      <antwoord nummer="7">Het valt uiteraard niet geheel uit te sluiten dat asielzoekers proberen op deze wijze de duur van hun feitelijke verblijf in Nederland te verlengen. Echter op grond van het onder 6 genoemde cijfermateriaal over de beslissingen op de tweede asielaanvragen blijkt dat slechts in enkele gevallen een verblijfstitel is verleend naar aanleiding van een tweede asielaanvraag. Hieruit is af te leiden dat in het algemeen geen sprake is van nieuwe feiten of omstandigheden, dan wel dat hetgeen wordt aangevoerd onvoldoende grondslag biedt voor het alsnog verlenen van een verblijfstitel. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
