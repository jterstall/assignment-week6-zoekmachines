<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Dijke en Rouvoet (beiden RPF) aan de staatssecretaris van Volksgezondheid, Welzijn en Sport en de minister van Justitie over verstrekking van heroine. (Ingezonden 23 november 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8469
</item>
         <item attribuut="Inhoud">Vragen betreffen het opzetten van een kliniek door het Boumanhuis en het Delta-ziekenhuis in Rotterdam voor de behandeling van de psychische stoornis van verslaafden, met inbegrip van verstrekking van heroine.</item>
         <item attribuut="Rubriek">Welzijn (Verslavingszorg)</item>
         <item attribuut="Trefwoorden">Drugs Verslaving</item>
         <item attribuut="Vindplaats">Kamervragen met antwoord 1998-1999, nr. 574, Tweede Kamer</item>
         <item attribuut="Vraagnr_bij_indiening">2989903620</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="RPF">Van Dijke</persoon>
            <persoon partij="RPF">Rouvoet</persoon>
         </item>
         <item attribuut="Datum_reaktie">1999-01-11</item>
         <item attribuut="Datum_indiening">1998-11-23</item>
         <item attribuut="Document-id">KVR8469</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1171" allpagenumbers="1171 1172" vetnummer="2989903620" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8469" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="574" onderwerp="" indiendatum="1998-11-23">
         <vrager partij="RPF" oorsprong="parlement">Van Dijke</vrager>
         <vrager partij="RPF" oorsprong="parlement">Rouvoet</vrager>
         <vraagt-aan>de staatssecretaris van Volksgezondheid, Welzijn en Sport en de minister van Justitie</vraagt-aan>
      </vraagdata>
      <antwoorddata antwoorddatum="11 januari 1999) Zie ook Aanhangsel Handelingen nr. 483, vergaderjaar 1998–1999.">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van de plannen van de directeur van het Boumanhuis om in samenwerking met het Delta-ziekenhuis in Rotterdam een kliniek op te zetten waarin niet het afkicken van verslaafden voorop staat, maar de behandeling van hun psychische stoornis? <voetnoot nummer="1"/>
      </vraag>
      <vraag nummer="2">Is het u bekend dat het voorschrijven van heroïne essentieel onderdeel uitmaakt van deze plannen? </vraag>
      <vraag nummer="3">Wat is uw reactie op deze plannen? Passen deze plannen in de experimenten die momenteel in diverse steden gaande zijn, en, zo neen, betekent dit dat u de uitvoering van deze plannen niet zult toestaan? </vraag>
      <vraag nummer="4">Is er, indien het verstrekken van heroïne niettemin doorgang vindt, naar het oordeel van de minister aanleiding voor strafrechtelijke vervolging? Is er in een dergelijk geval voorts aanleiding voor de Inspectie voor de Volksgezondheid om op te treden? </vraag>
      <vraag nummer="5">Hoe verhouden deze plannen zich tot het wetsvoorstel Strafrechtelijke opvang verslaafden, waarin het mogelijk wordt verslaafden die overlast veroorzaken onder dwang af te laten kicken? </vraag>
      <noten afkomstig="vraag">
         <noot nummer="2"/>
         <noot nummer="1" datum="1998-11-21" bron="Vrij Nederland">Vrij Nederland, 21 november 1998</noot>
         <noot nummer="2" documenttype="Kamerstuk" kamerstuk-id="26 023">Kamerstuk 26 023</noot>
      </noten>
   </vragen>
   <antwoorden aantal="4">
      <antwoord nummer="1">Ja. Overigens zal bij de dubbele-diagnose afdeling in Rotterdam zowel aandacht worden gegeven aan de behandeling van de psychiatrische aandoening als van het problematisch middelengebruik. </antwoord>
      <antwoord nummer="2">Het voorschrijven van heroïne maakt niet een essentieel deel uit van de behandeling. Wel menen de initiatiefnemers dat in bepaalde gevallen een dergelijk voorschrijven wel plaats zou kunnen hebben. De behandelprogramma’s zullen overigens nog worden uitgewerkt. De minister van Volksgezondheid, Welzijn en Sport zal deze ter advisering voorleggen aan de Inspectie voor de Gezondheidszorg. </antwoord>
      <antwoord nummer="3 en 4">Een doeltreffende en doelmatige aanpak van de behandeling van patiënten met zowel psychiatrische stoornissen als problematisch middelengebruik is een goede zaak. Het is waarschijnlijk dat de psychiatrische en de middelenproblematiek elk in verschillende fasen van het behandelprogramma de nadruk krijgt. In de klinische voorziening dienen uitsluitend goed omschreven doelgroepen te worden behandeld waarvan de gezondheidsproblematiek zeer ernstig is en waarvoor geen adequate alternatieven bestaan. In het heroïne-experiment wordt wetenschappelijk onderzocht of een bepaalde behandeling effectief is. Het valt derhalve niet onder de reguliere gezondheidszorg. Het is in beginsel mogelijk dat in Rotterdam een bepaald aantal patiënten met dubbele-diagnose problematiek zowel binnen de termen van de klinische voorziening gaan vallen als nu voldoen aan de criteria voor deelname aan het heroïne-experiment. De initiatiefnemers zullen met de Rotterdamse gezondheidsautoriteiten en de Centrale Commissie Behandeling Heroïneverslaafden uitzoeken in hoeverre beide initiatieven elkaar raken of overlappen. Een goede indicatiestelling is erg belangrijk. Een beleidsstandpunt dat het voorschrijven van heroïne als geneesmiddel in de dubbele-diagnose afdeling onderschrijft is niet aan de orde. De Inspectie voor de Gezondheidszorg ondersteunt dit standpunt bezien in het licht van de huidige stand van zaken van de medische behandeling van heroïneverslaving en het daarop gebaseerde beleid van toezicht op de naleving van de Opiumwet en andere in dit kader relevante wetgeving. Dat brengt met zich mee dat buiten het wetenschappelijk onderzoek van het heroïne-experiment, waarvoor speciaal een Opiumwetverlof is verleend, voorschrijven van heroïne in de uitoefening van de medische praktijk slechts is geïndiceerd in uitzonderlijke gevallen van terminale patiënten. In andere gevallen wordt opgetreden door de Inspectie. Zonodig kan hiertoe behoren het aanhangig maken van een dergelijke zaak bij het Medisch Tuchtcollege. De inspectie is van oordeel dat het voorschrijven van heroïne als geneesmiddel binnen het programma van de dubbele-diagnose afdeling niet zonder meer op dit moment aan de orde is. Indien daartoe aanleiding is handelt het Openbaar Ministerie conform de Richtlijnen voor het opsporings- en strafvorderingsbeleid inzake strafbare feiten van de Opiumwet (Staatscourant 1996, 187). </antwoord>
      <antwoord nummer="5">De plannen van het Boumanhuis en het Delta Psychiatrisch ziekenhuis zijn primair gericht op hulpverlening aan patiënten. Het gaat om het verbeteren van de gezondheidsproblematiek op psychiatrisch gebied en op het vlak van middelengebruik. Het doel van de maatregel Strafrechtelijke Opvang Verslaafden (SOV), die wordt voorbereid, is breder. De SOV heeft twee, met elkaar samenhangende doelstellingen: overlastreductie – door beëindiging van de recidive – en reïntegratie van de betrokken verslaafden – door het aanbod van een specifiek programma. Het oplossen of althans beheersbaar maken van de (verslavings)problematiek, het leren van vaardigheden en het – na afloop van de maatregel – bieden van concrete voorzieningen als woonruimte en scholing of werk kunnen basis zijn voor de betrokkenen om weer een plek in de samenleving te vinden. In de opzet van de SOV die gericht is op het breken met verslaving en gebruik, past niet dat tijdens de duur van de maatregel drugs worden gebruikt. </antwoord>
      <noten afkomstig="antwoord"/>
   </antwoorden>
</kvr>
