<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Harrewijn (GroenLinks) aan de staatssecretaris van Sociale Zaken en Werkgelegenheid, dhr. Hoogervorst, over de bereidheid van werkgevers om arbeidsongeschikten in dienst te nemen. (Ingezonden 29 april 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9463
</item>
         <item attribuut="Inhoud">Vragen naar aanleiding van het artikel 'Zwartboek over de Ziektewet' in Trouw van 28 april 1999, onder meer over de uitspraak van MKB-voorzitter De Boer dat driekwart van de ondernemers vindt dat er een onderscheid gemaakt moet worden tussen werk- en privégebonden oorzaken van arbeidsongeschiktheid.</item>
         <item attribuut="Rubriek">Arbeid (Werkgevers) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Arbeidsongeschiktheid Werkgevers Ziektewet</item>
         <item attribuut="Vindplaats">Kamervragen met antwoord 1998-1999, nr. 1462, Tweede Kamer</item>
         <item attribuut="Vraagnr_bij_indiening">2989912200</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Harrewijn</persoon>
         </item>
         <item attribuut="Datum_reaktie">1999-05-31</item>
         <item attribuut="Datum_indiening">1999-04-29</item>
         <item attribuut="Document-id">KVR9463</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2913" allpagenumbers="2913 2914" vetnummer="2989912200" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9463" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1462" onderwerp="" indiendatum="1999-04-29">
         <vrager partij="GroenLinks" oorsprong="parlement">Harrewijn</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="1999-05-31">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het artikel «Zwartboek over de Ziektewet»? <voetnoot nummer="1"/>
      </vraag>
      <vraag nummer="2">Wat is uw oordeel over de uitspraak van MKB-voorzitter De Boer dat driekwart van de ondernemers vindt dat er een onderscheid gemaakt moet worden tussen werk- en privégebonden oorzaken van arbeidsongeschiktheid? </vraag>
      <vraag nummer="3">Wat is uw reactie op de uitkomsten van een enquête, onder ruim 13 000 bedrijven, dat twee derde van alle bedrijven en organisaties niet bereid is om arbeidsongeschikten of gehandicapten in dienst te nemen, ondanks subsidiemogelijkheden? </vraag>
      <vraag nummer="4">Wat zegt de uitkomst, dat van alle ondernemingen die bekend waren met de subsidiemogelijkheden 63% geen interesse bleek te hebben in werkzoekenden met een handicap of ziekterisico, over uw beleid dat zich richt op voorlichting aan werkgevers en arboconvenanten? Is dat gezien deze onderzoeksresultaten nog houdbaar? </vraag>
      <vraag nummer="5">Ligt het, gezien de geconstateerde onwilligheid van werkgevers in deze niet voor de hand om verplichte en gesanctioneerde quota op te leggen voor het in dienst nemen of hebben van (gedeeltelijk) arbeidsgehandicapten? </vraag>
      <noten afkomstig="vraag">
         <noot nummer="1" datum="1999-04-28" bron="Trouw,">Trouw,, 28 april 1999, pag. 7</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het kabinet heeft geen voornemens onderscheid te gaan maken tussen arbeid- en privégebonden oorzaken van arbeidsongeschiktheid. Derhalve neem ik de uitspraak van de heer De Boer, dat driekwart van de ondernemers van Nederland daar voorstander van zou zijn, thans voor kennisgeving aan. Ik teken daarbij overigens aan, dat deze uitspraak niet geschraagd wordt door de uitkomsten van het (zeer kleinschalige) onderzoek dat aan het zwartboek ten grondslag ligt. </antwoord>
      <antwoord nummer="3">Deze enquête wordt in het artikel in Trouw van 28 april 1999 genoemd, maar staat in geen relatie tot het zwartboek van het MKB, en is bij mij niet bekend. Navraag bij het MKB leerde mij overigens, dat de bewuste enquête ook daar niet bekend is. Aangezien uit het krantenartikel evenmin blijkt in welke periode dit onderzoek is verricht, zou dit niet meer dan een indicatie kunnen zijn dat werkgevers nog onvoldoende inzicht hebben in de mogelijkheden die de Wet op de (re)integratie arbeidsgehandicapten (Wet REA) biedt. Uit een in september 1998 door NIA TNO gedaan onderzoek naar kennis, houding en het gedrag van werkgevers ten aanzien van arbeidsgehandicapten kwam een dergelijke indicatie eerder naar voren. Dit onderzoek richtte zich op de primaire doelgroep van de Wet REA: de werkgevers uit het MKB. Eén van de slotconclusies van dit onderzoek luidt als volgt: «De meerderheid van de werkgevers heeft een neutrale en niet a priori negatieve houding ten opzichte van gedeeltelijk arbeidsgeschikten.» Het onderzoek wees voorts uit, dat slechts een relatief kleine groep van 10% van de werkgevers niet wil overwegen een arbeidsgehandicapte aan te nemen op open vacatures. Wel wordt geconstateerd, dat er bij werkgevers een gebrek aan kennis is over de regelgeving op reïntegratiegebied, en dat de informatiebehoefte groot is. Hoewel deze signalen op zichzelf verontrustend lijken, blijkt uit de informatievragen van werkgevers over de Wet REA zoals die bij Arbeidsvoorziening, het Lisv, en de Postbus 51 telefoon van SZW binnenkomen, dat werkgevers in toenemende mate wel degelijk geïnteresseerd zijn in de mogelijkheden tot ondersteuning bij de reïntegratie van arbeidsgehandicapten. Zoals aangekondigd in het actieplan reïntegratie arbeidsgehandicapten dat in het kader van het Najaarsoverleg 1998 aan de TK is aangeboden zullen sociale partners en overheid daarom in 1999 een vervolg geven aan de voorlichtingscampagne over de Wet REA. Daarbij wordt het accent gelegd op het toegankelijk maken van het nieuwe REA-instrumentarium voor werkgevers. </antwoord>
      <antwoord nummer="4">Deze bewering is mijns inziens geen correcte weergave van de conclusie van het zwartboek. Gerefereerd wordt – kennelijk – aan de opmerking in het zwartboek, dat «slechts een kwart van de ondervraagde MKB-werkgevers mogelijkheden ziet om een zieke of arbeidsongeschikte werknemers binnen zijn bedrijf in een andere functie te herplaatsen. 63% ziet die mogelijkheden niet» (bladzijde 5 van de bijlage van het zwartboek). Het gaat hier dus niet om onwil, of desinteresse van werkgevers, maar om de constatering dat reïntegratie in het eigen bedrijf van ziek geworden werknemers voor kleine werkgevers moeilijker is dan voor grote werkgevers. Ik realiseer mij, dat kleine bedrijven wat reïntegratie betreft soms inderdaad minder mogelijkheden hebben dan grote werkgevers. Dat betekent evenwel niet, dat bij kleine werkgevers in zijn algemeenheid geen plek zou zijn voor arbeidsgehandicapten. Verschillende onderzoeken (bladzijde 37 van eerdergenoemd NIA TNO rapport) wijzen eerder op het tegendeel: werkhervatting bij de oude werkgever komt meer voor in grotere bedrijven, terwijl het in dienst nemen van gehandicapten meer in kleinere bedrijven voorkomt. Ik meen derhalve, dat over de bereidheid van ook kleine werkgevers om arbeidsgehandicapten aan te nemen en te werken aan preventief beleid, veel genuanceerder gedacht moet worden dan het artikel in Trouw suggereert. </antwoord>
      <antwoord nummer="5">Zoals duidelijk toegezegd bij de behandeling van de Wet REA in de TK zal per 2000 de evaluatie van de Wet REA beschikbaar komen. Gegeven het voorgaande acht ik het wenselijk om de resultaten daarvan af te wachten alvorens een afweging te maken ten aanzien van een aanscherping van wetgeving. </antwoord>
      <noten afkomstig="antwoord"/>
   </antwoorden>
</kvr>
