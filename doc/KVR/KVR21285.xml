<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over ongewenste zwangerschappen door bezuiniging op anticonceptie. (Ingezonden 10 september 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21285
</item>
         <item attribuut="Rubriek">Gezondheidszorg (Geneesmiddelen) Welzijn (Vrouwen)</item>
         <item attribuut="Trefwoorden">Anticonceptiemiddelen Zwangerschap</item>
         <item attribuut="Vindplaats">Kamervragen met antwoord 2004-2005, nr. 90, Tweede Kamer</item>
         <item attribuut="Vraagnr_bij_indiening">2030421060</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2004-09-30</item>
         <item attribuut="Datum_indiening">2004-09-10</item>
         <item attribuut="Document-id">KVR21285</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="195" allpagenumbers="195 196" vetnummer="2030421060" code="0405tkkvr90" lopendefooter="Tweede Kamer, vergaderjaar 2004–2005, Aanhangsel" filenaam="KVR21285" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="90" onderwerp="" indiendatum="2004-09-10">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-09-30">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat vindt u van de constatering van de centra voor seksuele gezondheid Noord-Nederland en Amsterdam dat steeds meer vrouwen ongewenst zwanger raken doordat zij geen geld hebben voor anticonceptiemiddelen? <voetnoot nummer="1"/>
      </vraag>
      <vraag nummer="2">Bent u bereid nader onderzoek te verrichten naar de stijging van het aantal ongewenste zwangerschappen door de bezuiniging op anticonceptiemiddelen? Zo ja, op welke termijn? </vraag>
      <vraag nummer="3" voetnoot="2">Deelt u de stelling dat anticonceptie blijkbaar voor een bepaalde groep vrouwen toch te duur is ondanks dat er, zoals u aangeeft in uw antwoord op eerdere vragen <voetnoot nummer="2"/>, al een anticonceptiepil verkrijgbaar is voor € 3 per maand? Zo neen, hoe gaat u de vrouwen die nu in plaats van bijvoorbeeld de anticonceptiepil onveilige methodes als periodieke onthouding toepassen daarvan overtuigen? </vraag>
      <vraag nummer="4">Bent u op de hoogte van het feit dat een goedkopere anticonceptiepil niet voor iedere vrouw het aangewezen middel is waardoor zij, op medische gronden, gebruik moet maken van duurdere anticonceptiemiddelen? Zo ja, hebt u dit meegenomen in uw afweging om de vergoeding voor anticonceptie te schrappen uit het basispakket? </vraag>
      <vraag nummer="5">Deelt u de stelling dat de eventuele kosten die gemaakt moeten worden als gevolg van deze ongewenste zwangerschappen en de psychische belasting die hiermee samenhangt, niet opwegen tegen de opbrengsten van de bezuinigingsmaatregel? </vraag>
      <noten afkomstig="vraag">
         <noot nummer="1" datum="2004-09-8" bron="ANP, Vrouwen ongewenst zwanger door te dure pil">ANP, Vrouwen ongewenst zwanger door te dure pil, 8 september 2004</noot>
         <noot nummer="2" documenttype="Kamervragen" documentnummer="1624" documentjaargang="2003-2004">Aanhangsel Handelingen, nr. 1624, vergaderjaar 2003–2004.</noot>
      </noten>
   </vragen>
   <antwoorden aantal="5">
      <antwoord nummer="1">Ik heb kennisgenomen van het krantenartikel waarin dit wordt vermeld. In hetzelfde krantenartikel staat ook dat exact cijfermateriaal nog niet beschikbaar is. De Inspectie voor de Volksgezondheid (IGZ) verzamelt de abortuscijfers. De abortuscijfers over het eerste kwartaal van dit jaar bevestigen het geschetste beeld niet. Ten opzichte van 2003 treedt er geen stijging van het aantal abortussen op. De cijfers over het eerste kwartaal zijn echter onvoldoende informatief om hier conclusies aan te verbinden. Drie maanden is immers een te korte periode voor het signaleren van een trend en tevens zal een groot deel van de vrouwen die in januari of februari van dit jaar een abortus ondergingen, al in 2003 (dus nog voor de invoering van de maatregel) zwanger zijn geworden. De cijfers over het eerste half jaar verwacht ik in oktober. </antwoord>
      <antwoord nummer="2">De IGZ voorziet mij van kwartaalcijfers van het aantal abortussen. Daarnaast publiceert de IGZ jaarlijks een meer uitgebreide rapportage. Met behulp van deze rapportage is het bijvoorbeeld mogelijk inzicht te krijgen in welke leeftijdscategorieën eventuele veranderingen plaatsvinden. </antwoord>
      <antwoord nummer="3">Zie mijn antwoord op vraag 1. De huidige voorlichting over het voorkomen van zwangerschap voorziet in voldoende mate in informatie over veilige en onveilige methodes van anticonceptie. In het bestaande voorlichtingsmateriaal wordt voor periodieke onthouding gewaarschuwd, omdat het een onbetrouwbare methode is. </antwoord>
      <antwoord nummer="4">Er zijn anticonceptiva beschikbaar in verschillende prijsklassen. Maar liefst 10 producten vallen in de klasse tot 18 euro per half jaar. Dit zijn producten uit verschillende categorieën anticonceptiva (namelijk éénfasepreparaten met minder dan 50 microg oestrogenen, éénfasepreparaten met 50 microg, driefasepreparaten en overige (depotpreparaat)). De meerderheid van de vrouwen kan uitkomen met een van deze preparaten. Contra-indicaties voor het gebruik van orale anticonceptiva vormen oestrogeenafhankelijke tumoren in de anamnese, actieve of recente trombo-embolische aandoeningen of ernstige leverfunctiestoornissen. Deze vrouwen zijn aangewezen op een andere vorm van anticonceptie. Dit betreft een kleine groep vrouwen, gezien de leeftijdscategorie. Daarnaast worden vrouwen met mammacarcinoom vaak in de overgang gebracht door de behandeling (chemotherapie, tamoxifen), waardoor anticonceptie niet meer nodig is. Andere vormen van anticonceptie zijn bijvoorbeeld sterilisatie of het plaatsen van een spiraaltje. Deze vormen van anticonceptie blijven langdurig werkzaam, waardoor de kosten per maand uiteindelijk niet hoger zullen zijn dan de kosten voor orale anticonceptie. Indien de situatie zich voordoet dat een vrouw alleen uitkomt met een duurdere vorm van anticonceptie en een laag inkomen heeft, dan kan zij via de Belastingdienst (aftrekmogelijkheden van «buitengewone uitgaven in verband met ziekte») een deel van haar ziektekosten vergoed krijgen. De Tegemoetkoming buitengewone uitgaven zorgt er bovendien voor dat zij ook een vergoeding kan krijgen wanneer het inkomen zo laag is dat zij weinig of geen belasting betaalt. Daarnaast kan zij via de sociale dienst een beroep doen op de bijzondere bijstand. </antwoord>
      <antwoord nummer="5">Op dit moment geven de cijfers geen aanleiding om uit te gaan van een stijging van het aantal abortussen en daarmee van een stijging van de kosten. Daar komt bij dat deze maatregel is genomen vanuit het idee dat anticonceptie onderdeel uitmaakt van de eigen verantwoordelijkheid. </antwoord>
      <noten afkomstig="antwoord"/>
   </antwoorden>
</kvr>
