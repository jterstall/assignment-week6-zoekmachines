<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib en Dijsselbloem (beiden PvdA) aan de minister voor Vreemdelingenzaken en Integratie over Nederlandse kinderen die in Marokko achtergelaten worden. (Ingezonden 6 september 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24194
</item>
         <item attribuut="Inhoud">Vragen naar aanleiding van herhaaldelijke berichten (recent bericht: Telegraaf, 10 augustus 2005) dat Nederlandse kinderen in Marokko worden achtergelaten [aanvulling op eerdere vragen terzake van de leden Arib en Santi (beiden PvdA), Aanhangsel van de Handelingen, 2000-2001, nr. 391].</item>
         <item attribuut="Rubriek">Welzijn (Jeugdigen)</item>
         <item attribuut="Trefwoorden">Jeugdigen Marokko</item>
         <item attribuut="Vindplaats">Kamervragen met antwoord 2005-2006, nr. 253, Tweede Kamer</item>
         <item attribuut="Vraagnr_bij_indiening">2040520920</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Arib</persoon>
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2005-11-02</item>
         <item attribuut="Datum_indiening">2005-09-06</item>
         <item attribuut="Document-id">KVR24194</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="539" allpagenumbers="539 540" vetnummer="2040520920" code="0506tkkvr253" lopendefooter="Tweede Kamer, vergaderjaar 2005–2006, Aanhangsel" filenaam="KVR24194" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="253" onderwerp="" indiendatum="2005-09-6">
         <vrager partij="PvdA" oorsprong="parlement">Arib</vrager>
         <vrager partij="PvdA" oorsprong="parlement">Dijsselbloem</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2 november 2005), zie ook Aanhangsel Handelingen nr. 86, vergaderjaar 2005–2006">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de ministers van Justitie en van Buitenlandse Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u zich er van bewust dat er in de media nog steeds berichten verschijnen dat Nederlandse kinderen in Marokko worden achtergelaten? <voetnoot nummer="1"/>
      </vraag>
      <vraag nummer="2">Deelt u de mening dat deze berichtgeving laat zien dat het achterlaten van kinderen in Marokko en Turkije nog steeds een probleem is? Zo ja, wat hebt u ondernomen om dit probleem te voorkomen? </vraag>
      <vraag nummer="3" voetnoot="2">Herinnert u zich de eerdere vragen van de leden Arib en Santi over Nederlandse kinderen die in Marokko achtergelaten worden, mede naar aanleiding van het bericht over de achterlating van Khadija? <voetnoot nummer="2"/>
      </vraag>
      <vraag nummer="4">Wat vindt u ervan dat nu een aantal jaren later blijkt dat Khadija tegen haar zin nog steeds in Marokko verblijft en dat geen enkele instantie in Nederland of de Nederlandse ambassade in Marokko iets heeft ondernomen om dit meisje te helpen? </vraag>
      <vraag nummer="5">Deelt u de mening dat kinderen met een Nederlandse nationaliteit door de Nederlandse overheid geholpen en beschermd dienen te worden in geval de ouders hun zorgplicht verzuimen? Zo ja, waarom hebt u in geval van Khadija niets ondernomen? </vraag>
      <vraag nummer="6">Deelt u de mening dat het in deze kwestie niet de vraag is of er sprake is van onttrekking aan het ouderlijk gezag, maar dat het hier gaat over achterlating en verwaarlozing van het kind? </vraag>
      <vraag nummer="7">Deelt u de mening dat de vader van het meisje niet voldoet aan zijn wettelijke plicht om zijn minderjarig kind te verzorgen? </vraag>
      <vraag nummer="8">Kunt u aangeven welke sancties u bereid bent op te leggen aan een vader die zijn kind verwaarloosd? </vraag>
      <vraag nummer="9">Bent u bereid om acuut maatregelen te treffen zodat de terugkomst van Khadija kan worden gerealiseerd? </vraag>
      <noten afkomstig="vraag">
         <noot nummer="1" titel="Ik droom van Nederland">De Telegraaf, 10augustus 2005, «Ik droom van Nederland»</noot>
         <noot nummer="2" documenttype="Kamervragen" documentnummer="391" documentjaargang="2000-2001">Aanhangsel Handelingen, nr. 391, vergaderjaar 2000–2001.</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ja. Ik heb een voorlichtingscampagne opgezet gericht op het informeren van Marokkaanse vrouwen over de risico’s van achterlating in het land van herkomst en het bieden van handvatten om met dit risico om te gaan (in preventieve zin, maar ook voor vrouwen die zich in een situatie van achterlating bevinden). Tot de voorlichtingscampagne behoren o.a. een folder en wegwijzer voor vrouwen en hulpverleners en voorlichtingsbijeenkomsten. De wegwijzer is in ontwikkeling. Hierin worden preventieve maatregelen genoemd en ook is contactinformatie voor hulpverlenende organisaties in Nederland en Marokko opgenomen. De folder en wegwijzer zullen worden gebruikt tijdens de voorlichtingssessies. Daarnaast heb ik voor de zomervakantie informatie over achterlating op de website kennisnet.nl laten plaatsen. Deze informatie is gericht op leraren en is bedoeld als hulpmiddel bij het signaleren (preventief en curatief) van achterlating en als bewustwordingsmateriaal voor leerkrachten. Tot slot ben ik in gesprek met een aantal organisaties over bewustwording en emancipatie van mannen. In deze fase ben ik «best practices» aan het verkennen en hoop ik in 2006 intensiever op bewustwordingsactiviteiten voor mannen te kunnen inzetten. </antwoord>
      <antwoord nummer="3">Ja. </antwoord>
      <antwoord nummer="4 t/m 9" voetnoot="1">Zoals de toenmalige minister van Justitie in zijn antwoorden, 14 december 2000 <voetnoot nummer="1"/>naar aanleiding van de eerdere Kamervragen van de leden Arib en Santi over hetzelfde onderwerp heeft opgemerkt, hebben de ouders of ouder onder wier gezag een minderjarige staat, de vrijheid om te bepalen in welk land hun kind verblijft. De overheid kan zich niet mengen in een beslissing van de ouders over de verblijfplaats van hun kind. Het kind mag wellicht niet gelukkig zijn met die beslissing, maar deze blijft aan de ouders voorbehouden. Afgaande op de berichtgeving in de Telegraaf van 10 augustus 2005 heeft het meisje Khadija gedurende enige jaren een wisselende woonplaats gehad, hetgeen zij als erg naar heeft ervaren. Thans woont Khadija bij haar moeder. Zij heeft steeds terug naar Nederland gewild en wil dat nog steeds. In Marokko volgt zij onderwijs aan een middelbare school. Zij wil zo snel mogelijk haar eindexamen halen. Zodra zij achttien wordt, zal zij een Nederlands paspoort aanvragen. Ik wil niet voorbijgaan aan het feit dat de vermelde omzwervingen van Khadija en het handelen (of het nalaten van handelen) van haar vader door een kind als zwaar kunnen worden ervaren. Uit deze berichtgeving kan ik echter in het licht van voorgaande alinea niet afleiden dat de vader niet voldoet of heeft voldaan aan zijn wettelijke plicht om zijn dochter te verzorgen en op te voeden in de zin van artikel 247 van Boek 1 van het Burgerlijk Wetboek, of dat een kinderbeschermingsmaatregel op zijn plaats zou zijn. Ik kan uit deze berichtgeving ook niet afleiden dat sprake is of was van verlating van een hulpbehoevende in de zin van artikel 255 van het Wetboek van Strafrecht of dat de vader anderszins strafbaar heeft gehandeld. In het licht van het voorgaande zie ik geen rol voor een instantie in Nederland of de Nederlandse ambassade in Marokko om ten aanzien van Khadija een bijzondere aktie te ondernemen om haar te helpen of om zodanige maatregelen te treffen, dat een spoedige terugkomst van Khadija kan worden gerealiseerd. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="391" documentjaargang="2000-2001">Aanhangsel Handelingen, nr. 391, vergaderjaar 2000–2001.</noot>
      </noten>
   </antwoorden>
</kvr>
