<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stellingwerf (ChristenUnie) aan de minister van Verkeer en Waterstaat over de botsing van een ultralight vliegtuigje met een F-16. (Ingezonden 7 mei 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15981
</item>
         <item attribuut="Inhoud">Vragen over de omstandigheden van de botsing van een ultralight vliegtuigje (ULV) met een F-16 gevechtsvliegtuig boven de provincie Groningen.</item>
         <item attribuut="Rubriek">Verkeer, vervoer en waterstaat (Vliegveiligheid)</item>
         <item attribuut="Trefwoorden">Ongevallen Vliegveiligheid</item>
         <item attribuut="Vindplaats">Kamervragen met antwoord 2001-2002, nr. 1421, Tweede Kamer</item>
         <item attribuut="Vraagnr_bij_indiening">2010210190</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="ChristenUnie">Stellingwerf</persoon>
         </item>
         <item attribuut="Datum_reaktie">2002-07-17</item>
         <item attribuut="Datum_indiening">2002-05-07</item>
         <item attribuut="Document-id">KVR15981</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3015" allpagenumbers="3015 3016" vetnummer="2010210190" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15981" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1421" onderwerp="" indiendatum="2002-05-7">
         <vrager partij="ChristenUnie" oorsprong="parlement">Stellingwerf</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2002-07-17">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Kunt u de Kamer nader informeren over de omstandigheden waaronder op 24 april boven de provincie Groningen een ultralight vliegtuigje (ULV) in botsing is gekomen met een F-16 gevechtsvliegtuig? </vraag>
      <vraag nummer="2">Zal de Raad voor de Transportveiligheid onderzoek instellen naar het ongeval? </vraag>
      <vraag nummer="3">Is in de afgelopen jaren actief beleid gevoerd om de kans op dit soort ongevallen tot een absoluut minimum te beperken? </vraag>
      <vraag nummer="4">Op welke wijze zijn de aanbevelingen van de Raad voor de Transportveiligheid naar aanleiding van een vergelijkbaar ongeval in 1999 tussen een F-16 en een klein toestel opgevolgd? Is inmiddels overgegaan tot een «herindeling» van het luchtruim door het aanbrengen van verticale of horizontale corridors of het aanwijzen van waarschuwingsgebieden? Zo nee, waarom niet? Is het advies opgevolgd om op korte termijn voorstellen te doen inzake het aanbrengen van een scheiding tussen het (snelle) militaire luchtverkeer en het «langzame» luchtverkeer in het ongecontroleerde luchtruim? Wat wordt gedaan met de aanbeveling om in overweging te nemen radiocontact tussen de vliegtuigen en de verkeersleiding verplicht te stellen? </vraag>
      <noten afkomstig="vraag">
         <noot nummer="1"/>
         <noot nummer="1" datum="2001-04-26" bron="Zie Raad voor de Transportveiligheid, Eindrapport 1999142,">Zie Raad voor de Transportveiligheid, Eindrapport 1999142,, 26 april 2001, pag. 42</noot>
      </noten>
   </vragen>
   <antwoorden aantal="4">
      <antwoord nummer="1">Een formatie van twee Belgische F-16’s voerde onder visuele meteorologische condities een navigatievlucht uit boven Nederland in ongecontroleerd luchtruim. De formatie vloog op een hoogte van ca. 1200 voet. De F16’s vlogen onder zichtvliegvoorschriften waarbij de vliegers verantwoordelijk zijn voor het handhaven van de wettelijk voorgeschreven separatie ten opzichte van elkaar en van ander vliegverkeer. De F-16’s onderhielden daarbij radiocontact met de militaire verkeersleiding te Nieuw Milligen voor de ontvangst van zgn. vluchtinlichtingen. Voor de betreffende vlucht was een vluchtplan ingediend waarop als minimale vluchthoogte in Nederland 1200 voet was aangegeven. De formatie was op weg naar Duitsland en op het moment van de botsing was zij net overgeschakeld naar de radiofrequentie van de Duitse luchtverkeersleiding. </antwoord>
      <antwoord nummer="2">Ja, in samenwerking met de Belgische luchtmacht. </antwoord>
      <antwoord nummer="3">Ja. De aanbevelingen van de Raad voor de Transportveiligheid naar aanleiding van een botsing tussen een F-16 en een klein motorvliegtuig in de omgeving van Etten-Leur in 1999 zijn reden geweest om de minimale hoogte voor jachtvliegtuigoperaties in Nederland buiten de geregistreerde laagvlieggebieden en laagvliegroutes te verhogen van 1000 naar 1200 voet. Vooruitlopend op de daarvoor noodzakelijke wijziging van de luchtvaartwetgeving is met ingang van 27 november 2001 de minimale hoogte van 1200 voet voor militair jachtvliegverkeer dwingend voorgeschreven in een «Notice to Airmen (NOTAM M-1113-02). Tevens dienen jachtvliegtuigen een zgn. transponder geactiveerd te hebben en radiocontact te onderhouden met de militaire luchtverkeersleiding om vluchtinformatie te kunnen ontvangen. Daarnaast zijn er besluiten genomen voor het civiele vliegverkeer. Het betreft hier onder andere de verplichting voor gemotoriseerd burgerluchtverkeer om een transponder te voeren en te activeren bij alle vluchten in het gehele Nederlandse luchtruim, behalve in luchtruim met klasse G beneden de 1200 voet AMSL. Vliegtuigen die over een transponder beschikken moeten deze ook aanzetten wanneer ze in luchtruim klasse G beneden de 1200 voet AMSL vliegen. Per NOTAM van 26 april 2002, nummer B3162/02, is het tevens verplicht om tijdens vluchten met motorvliegtuigen boven 1200 voet AMSL via de radio uit te luisteren op de daarvoor bestemde frequenties. Bij ministeriële regeling is per 1 januari 2003 het voeren van een transponder ook verplicht voor zweefvliegtuigen, zeilvliegtuigen en schermvliegtuigen wanneer deze vliegen boven 1200 voet AMSL. Wel wordt nog bekeken welke gebieden, bijvoorbeeld in de directe omgeving van zweefvliegterreinen, kunnen worden uitgezonderd. Tenslotte zal door middel van het aanpassen van de VFR-brochure de VFR-vlieger meer bewust worden gemaakt van het gezamenlijk gebruik van het Nederlands luchtruim, ook door militaire vliegtuigen, en de consequenties die dat met zich brengt. </antwoord>
      <antwoord nummer="4">Zie het antwoord op vraag 3. </antwoord>
      <noten afkomstig="antwoord"/>
   </antwoorden>
</kvr>
