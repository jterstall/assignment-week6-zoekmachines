<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Ardenne-van der Hoeven, Biesheuvelen Reitsma (allen CDA) over het gebrekkig functioneren van de regeling premievrijstelling marginale arbeid (PMA). (Ingezonden 19 februari 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6708
</item>
         <item attribuut="Rubriek">Arbeid (Arbeidsbemiddeling) Landbouw (Algemeen) Landbouw (Tuinbouw) Sociale zekerheid (Algemeen) Sociale zekerheid (Sociale verzekeringspremies)</item>
         <item attribuut="Trefwoorden">Arbeidsbemiddeling Landbouw Seizoenarbeid Sociale verzekeringen Sociale verzekeringspremies</item>
         <item attribuut="Vindplaats">Kamervragen met antwoord 1997-1998, nr. 884, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
            <persoon partij="CDA">Biesheuvel</persoon>
            <persoon partij="CDA">Reitsma</persoon>
         </item>
         <item attribuut="Datum_reaktie">1998-03-13</item>
         <item attribuut="Datum_indiening">1998-02-19</item>
         <item attribuut="Document-id">KVR6708</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1811" allpagenumbers="1811 1812" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6708" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="884" onderwerp="" indiendatum="1998-02-19">
         <vrager partij="CDA" oorsprong="parlement">Van Ardenne-van der Hoeven</vrager>
         <vrager partij="CDA" oorsprong="parlement">Biesheuvel</vrager>
         <vrager partij="CDA" oorsprong="parlement">Reitsma</vrager>
         <vraagt-aan/>
      </vraagdata>
      <antwoorddata antwoorddatum="1998-03-13">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder>de minister van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het artikel «Premievrijstelling moet ruimer» in het vakblad Oogst? <voetnoot nummer="1"/>
      </vraag>
      <vraag nummer="2">Bent u het ermee eens dat deze regeling niet voldoende in de behoefte zou voorzien als gevolg van toegenomen administratieve rompslomp, te stringente voorwaarden en de beperktheid van de regeling? </vraag>
      <vraag nummer="3">Om welke reden viel de categorie vutters niet meer onder de PMA-regeling? </vraag>
      <vraag nummer="4">Onderschrijft u de noodzaak voor een adequate regeling mede gelet op de druk van de arbeidsmarkt en de concurrentieverhouding vergeleken met Duitsland en België? </vraag>
      <vraag nummer="5">Herinnert u zich uw toezegging om na de evaluatie van de PMA het CDA-voorstel, de ƒ 3.000 gulden regeling in de overweging te betrekken? </vraag>
      <vraag nummer="6">Bent u bereid zo spoedig mogelijk een evaluatie van de PMA te houden, gelet op de huidige knelpunten? Zo ja, wanneer? </vraag>
      <noten afkomstig="vraag">
         <noot nummer="1" datum="1998-02-13" bron="OOGST landbouw">OOGST landbouw, 13 februari 1998</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Nee. In het onderzoek «Inschakeling uitkeringsgerechtigden asperge-oogst» dat ik onlangs aan de Tweede Kamer heb toegezonden zijn ook de eerste ervaringen met de nieuwe Wet premieregime bij marginale arbeid, geïnventariseerd. Uit dit onderzoek komt onder meer naar voren dat de tuinders in de aspergeteelt meer positief (bijna de helft) dan negatief (een kwart) zijn over de regeling. Door de tuinders wordt onder meer aangegeven dat de regeling financieel aantrekkelijk is omdat de sociale lasten wegvallen en dat er sprake is van minder administratieve rompslomp dan bij de regelingen die voorheen in deze sector werden toegepast. Ook wordt door de aspergetuinders als voordeel genoemd dat nu voor een langere periode gewerkt kan worden dan onder de oude regelingen. Een minderheid van de bij het onderzoek betrokken aspergetuinders ervaart naast voordelen ook knelpunten. Genoemd worden onder meer: de papieren rompslomp, het feit dat maar voor één werkgever gewerkt mag worden en dat de periode van zes weken te kort is (liever acht weken). Ook de werkgeversorganisaties in deze sector zijn positief over de regeling. Als voordelen ten opzichte van de voorheen in gebruik zijnde regelingen worden door hen genoemd: de uitbreiding naar alle bedrijfstypen en teelten, meer doelgroepen die gebruik kunnen maken, het ongelimiteerde bedrag dat iemand kan verdienen, het feit dat er nu duidelijke wetgeving is en dat men seizoenwerkers niet meer behoeft af te melden bij het uitvoeringsorgaan, hetgeen tot een vermindering van administratieve lasten leidt. Ik heb vooralsnog geen redenen om aan te nemen dat deze overwegend positieve beoordeling in de aspergesector niet ook voor de fruitpluk zou gelden. Immers de voorheen in deze sector toegepaste fruitplukregeling was beperkt tot de teelt van appels en peren en alleen huisvrouwen, huismannen en een beperkte groep uitkeringsgerechtigden konden van deze regeling gebruik maken voor een periode van maximaal 30 dagen. Ook bij deze regeling moest zowel worden aangemeld als afgemeld. De invoering van de nieuwe Wet premieregime bij marginale arbeid biedt, vergeleken met deze fruitplukregeling, een uitbreiding van doelgroepen, een verlenging van de periode waarin gewerkt kan worden en een vermindering van administratieve lasten. </antwoord>
      <antwoord nummer="3">Tijdens de plenaire behandeling in de Tweede Kamer van het wetsvoorstel Premieregime bij marginale arbeid is door mij aangegeven dat de toenmalige bedrijfsvereniging voor de Tabakverwerkende en Agrarische Bedrijven (BV TAB) in beginsel ook bevoegd zou worden om vutters als categorie aan te wijzen die onder de regeling valt. Immers, vutters zijn niet op inkomen uit arbeid aangewezen. In de wet is er bewust voor gekozen de bevoegdheid tot het aanwijzen van bijzondere categorieën werknemers toe te delen aan sociale partners in de sector omdat de financiering van de premievrijstelling voor deze bijzondere categorieën op termijn ook door de sector zelf zou moeten worden opgebracht. Met de inwerkingtreding van de Organisatiewet sociale verzekeringen 1997, is deze aanwijzingsbevoegdheid overgegaan van de BV TAB naar het Lisv. Werkgevers en werknemers in de Sectorraad Agrarisch van het Lisv hebben vooralsnog geen reden gezien om vutters voor 1997 aan te wijzen als bijzondere categorie werknemers. Naar ik heb begrepen heeft de Sectorraad Agrarisch onderzoek gedaan naar de werkingssfeer en uitvoeringstechnische aspecten van de Wet premieregime bij marginale arbeid. Zodra de uitkomsten van dit onderzoek bekend zijn zal ik u daarover berichten. </antwoord>
      <antwoord nummer="4">De terugkerende knelpunten in de personeelsvoorziening in de tuinbouwsector – en niet zozeer de concurrentieverhouding met Duitsland en België – zijn voor het kabinet destijds de aanleiding geweest om te komen tot de Wet premieregime bij marginale arbeid. Conform het landelijk Tuinbouwakkoord van 1993 werd voorts invulling gegeven aan een meervoudige aanpak in samenhang met andere beleidsmaatregelen (met name het tewerkstellingsvergunningenbeleid Wet Arbeid Vreemdelingen, de stringente inspectie met betrekking tot arbeidsomstandigheden en illegale tewerkstelling en het activeringsbeleid van werklozen). Uitgangspunt bij deze aanpak is wel dat de primaire verantwoordelijkheid voor de personeelsvoorzieningsproblematiek bij de sector zelf ligt. Inmiddels is gebleken dat deze aanpak vruchten afwerpt. Uit de evaluaties van de aspergeoogst van 1996 en 1997 en het genoemde onderzoek naar de inzet van uitkeringsgerechtigden in de asperge-oogst, kan geconcludeerd worden dat deze knelpunten in de personeelsvoorziening, mede als gevolg van de genoemde aanpak, goeddeels tot het verleden behoren. Ik heb geen aanwijzingen dat dit voor andere sectoren anders ligt. </antwoord>
      <antwoord nummer="5 en 6">Tijdens de plenaire behandeling van het initiatiefwetsvoorstel van het CDA en het Wetsvoorstel premieregime bij marginale arbeid heb ik aangegeven dat een aantal fundamentele verschillen tussen beide voorstellen bestaat, maar dat ik nog wel een mogelijkheid zag om de discussie te vervolgen na de gevraagde evaluatie. lk heb daarbij aangegeven dat het over een jaar of twee mogelijk is te beoordelen of de problematiek tot beheersbare proporties is teruggebracht. Ik vind dat het de kwaliteit van de gevraagde evaluatie ten goede zal komen, indien de evaluatie plaatsvindt nadat een zekere aanloopperiode is verstreken en er twee «seizoenen» ervaring is opgedaan met de regeling. Ik zie daarom geen aanleiding om het tijdstip van deze evaluatie te vervroegen. </antwoord>
      <noten afkomstig="antwoord"/>
   </antwoorden>
</kvr>
