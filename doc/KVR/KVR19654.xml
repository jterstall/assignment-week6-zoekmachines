<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Samsom en Dijsselbloem (beiden PvdA) aan de staatssecretaris van Volkshuisvesting, Ruimtelijke Ordening en Milieubeheer over het definitieve Besluit Verbranding Afvalstoffen (BVA). (Ingezonden 17 november 2003); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19654
</item>
         <item attribuut="Inhoud">Vragen naar de stand van zaken rond het definitieve Besluit Verbranding Afvalstoffen (BVA), mede in verband met de uitspraak van de Raad van State van 5 maart 2003 over de normstelling van het Besluit luchtkwaliteit afvalstoffen voor de bescherming van het milieu in geval van grootschalige mestverbranding.</item>
         <item attribuut="Rubriek">Milieu (Afvalverwerking) Milieu (Luchtverontreiniging)</item>
         <item attribuut="Trefwoorden">Afvalverwerking Luchtverontreiniging</item>
         <item attribuut="Vindplaats">Kamervragen met antwoord 2003-2004, nr. 981, Tweede Kamer</item>
         <item attribuut="Vraagnr_bij_indiening">2030403190</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Samsom</persoon>
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2004-03-05</item>
         <item attribuut="Datum_indiening">2003-11-17</item>
         <item attribuut="Document-id">KVR19654</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2077" allpagenumbers="2077 2078 2079" vetnummer="2030403190" code="0304tkkvr981" lopendefooter="Tweede Kamer, vergaderjaar 2003–2004, Aanhangsel" filenaam="KVR19654" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="981" onderwerp="" indiendatum="2003-11-17">
         <vrager partij="PvdA" oorsprong="parlement">Samsom</vrager>
         <vrager partij="PvdA" oorsprong="parlement">Dijsselbloem</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="5 maar 2004), zie ook Aanhangsel Handelingen nr. 459, vergaderjaar 2003–2004">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="14">
      <vraag nummer="1">Wat is de oorzaak dat het definitieve Besluit Verbranding Afvalstoffen (BVA) op zich laat wachten? Wanneer wordt het definitieve BVA verwacht? </vraag>
      <vraag nummer="2">Is het waar dat in de richtlijn 2000/76, betreffende de verbranding van afval, wordt aangegeven dat uit de IPPC-richtlijn nadere eisen kunnen volgen? </vraag>
      <vraag nummer="3">Is het waar dat in de IPPC-richtlijn voor bepaalde categorieën bedrijven de toepassing van «Best Available Techniques» (Best Beschikbare Technieken) wordt vereist? </vraag>
      <vraag nummer="4">Is het waar dat bij bedrijven die onder de IPPC-richtlijn vallen, een strengere normstelling mogelijk is dan het BVA aangeeft? </vraag>
      <vraag nummer="5">Vergt het BVA voor de daarin genoemde stoffen in geval van een vergunningaanvraag nog onderzoek naar de bestaande toestand van het milieu, zoals vereist in artikel 8.8 lid 1 onder a, Wet milieubeheer? </vraag>
      <vraag nummer="6">Welke gevolgen dient het bevoegd gezag te verbinden aan de vaststelling dat sprake is van een overbelaste milieusituatie indien een vergunningaanvraag duidt op een verdere toename van die overbelasting? </vraag>
      <vraag nummer="7" voetnoot="3">Indien sprake is van een overbelast milieu, kan dan een maatwerkbeoordeling van de normstelling van het bevoegd gezag worden gevergd, welke verder gaat dan een emissienorm per m <voetnoot nummer="3"/>, bijvoorbeeld door ook een depositienorm te stellen? </vraag>
      <vraag nummer="8" voetnoot="1">Heeft u kennisgenomen van de uitspraak van de Raad van State van 5 maart 2003, waarin de Raad oordeelt dat de normstelling van het Besluit luchtkwaliteit afvalstoffen in geval van grootschalige mestverbranding voor de bescherming van het milieu onvoldoende is om de aanvaardbaarheid voor het milieu te kunnen vaststellen? Op welke wijze wordt deze tekortkoming in het huidige c.q. het nieuwe Besluit ondervangen? <voetnoot nummer="1"/>
      </vraag>
      <vraag nummer="9">Laat het BVA naast een normstelling van de emissies ruimte voor een beoordeling van de gevolgen van die emissies voor het milieu? </vraag>
      <vraag nummer="10">Moet bij een verandering in de te verbranden afvalstoffen een nieuwe vergunning worden aangevraagd? Wanneer wel en wanneer niet? Welke procedure moet hierbij worden gevolgd? </vraag>
      <vraag nummer="11">Hoeveel procedures zijn in de afgelopen 10 jaren gevoerd bij de Raad van State over vergunningen verleend op basis van het Besluit luchtemissies afvalverbranding? </vraag>
      <vraag nummer="12">Wat is uw beleidsmatige analyse van deze procedures en de uitspraken? Op welke wijze bent u voornemens de verbetering van de regelgeving en verbetering van de uitvoering ter hand te nemen? </vraag>
      <vraag nummer="13">Hoe wordt in de normstelling voor afvalverbranding aan het ALARA principe («As Low As Reasonably Achievable) uit de Wet milieubeheer in de vergunningspraktijk uitvoering gegeven? </vraag>
      <vraag nummer="14">Maakt, op basis van de huidige wet- en regelgeving voor luchtkwaliteit, een toets op cumulatieve uitstoot van vervuilende stoffen onderdeel uit van de criteria voor het verlenen van vergunningen voor verbrandingsinstallaties? </vraag>
      <noten afkomstig="vraag">
         <noot nummer="1" datum="2003-03-5" bron="Raad van State, Afdeling Bestuursrechtspraak">Raad van State, Afdeling Bestuursrechtspraak, 5 maart 2003, 200106102/1, uitspraak in het geding inzake de verleende milieuvergunning van Fibroned bv voor een verbrandingsinstallatie voor pluimveemest</noot>
      </noten>
   </vragen>
   <antwoorden aantal="12">
      <antwoord nummer="1">Het definitieve besluit heeft lang op zich laten wachten omdat het concept eerst door de Tweede Kamer controversieel is verklaard en pas eind 2002 door de Tweede Kamer is besproken. Bovendien heeft vervolgens het advies van de Raad van State lang op zich laten wachten. Naar verwachting zal het Besluit verbranden afvalstoffen (Bva) in maart 2004 in het Staatsblad worden opgenomen. </antwoord>
      <antwoord nummer="2">Ja. In de richtlijn staat dat de toepassing van de IPPC-richtlijn de naleving kan vereisen van strengere emissie-eisen dan opgenomen in de richtlijn verbranding van afval. </antwoord>
      <antwoord nummer="3">Ja. Voor onder de IPPC-richtlijn vallende bedrijven geldt de verplichting om de beste beschikbare technieken (BAT) toe te passen. Deze technieken worden beschreven in door de Europese Commissie vastgestelde zogenoemde BAT-referentiedocumenten (BREF’s). De BREF’s worden opgesteld door het IPPC-bureau in Sevilla. </antwoord>
      <antwoord nummer="4">Om een hoog niveau van bescherming van het milieu in zijn geheel te bereiken moeten op grond van de IPPC-richtlijn maatregelen worden getroffen ter voorkoming of, als dat niet mogelijk is, ter beperking van emissies in lucht, water en bodem met inbegrip van maatregelen voor afvalstoffen. De maatregelen die worden getroffen, dienen te zijn gebaseerd op BAT. Het gaat hier om technieken die op een zodanige schaal zijn ontwikkeld dat zij, de kosten en baten in aanmerking genomen, economisch en technisch haalbaar in de betrokken sector kunnen worden toegepast. In het Bva zijn eisen opgenomen voor de beperking van de emissie van een aantal met name genoemde stoffen naar de lucht, voor het meten van de luchtemissies en voor de exploitatie van de installatie. Het toepassen van de IPPC-richtlijn kan de naleving vereisen van emissiegrenswaarden voor andere stoffen dan genoemd in de afvalverbrandingsrichtlijn en andere milieucompartimenten en kan leiden tot het stellen van andere voorschriften. Verder is het inderdaad mogelijk dat in een concreet geval het naleven van de IPPC-richtlijn het opleggen van strengere emissiegrenswaarden dan de in de richtlijn vermelde emissiegrenswaarden vereist. De technieken waarop deze eisen zijn gebaseerd dienen, de kosten en baten in aanmerking genomen, economisch en technisch haalbaar te zijn. Bij het opstellen van de emissiegrenswaarden in het Bva is gekeken naar de eisen die thans gelden voor het Besluit luchtemissies afvalverbranding (Bla) en naar het IPPC-criterium. Dit heeft er toe geleid dat in het Bva strengere eisen zijn opgenomen voor de emissie van stof, kwik en stikstofoxiden. Ik beschouw de grenswaarden die zijn opgenomen in het Bva als algemene regels als bedoeld in artikel 9, achtste lid, van de IPPC-richtlijn waarmee een even hoog niveau van bescherming van het milieu als geheel wordt gewaarborgd. Ik acht vanuit milieuoogpunt geen verdere aanscherping van de normering per lokatie nodig naast de in het Bva opgenomen algemene regels. Hiermee wordt een gelijk speelveld binnen Nederland gerealiseerd, hetgeen ik van groot belang acht. Op dit moment wordt in opdracht van de Europese Commissie door het Europese IPPC Bureau in Sevilla een BREF voor afvalverbranding opgesteld. In dit document zullen technieken worden beschreven die worden toegepast en die moeten worden beschouwd als BAT. Tevens zullen de emissiewaarden die zijn verbonden met deze technieken, worden aangegeven. Naar verwachting zal dit document in de loop van 2005 worden vastgesteld door de Europese Commissie, waarna het door bevoegd gezag bij vergunningverlening op grond van IPPC zal moeten worden toegepast. Op het moment dat bedoelde BREF bindend is zal worden bezien of de grenswaarden in het Bva moeten worden bijgesteld. </antwoord>
      <antwoord nummer="5, 6 en 7">Artikel 8.8, eerste lid, onder a, van de Wet milieubeheer houdt in dat het bevoegd gezag bij de beslissing op de aanvraag onder meer de bestaande toestand van het milieu betrekt, voorzover de inrichting daarvoor gevolgen kan veroorzaken, alsmede de gevolgen voor het milieu die de inrichting kan veroorzaken. Bevoegd gezag zal derhalve daarnaar onderzoek moeten doen. Het Bva leidt niet tot aanvullende onderzoeksverplichtingen. Indien uit genoemd onderzoek blijkt dat de Bva-eisen in verband met de lokatie onvoldoende bescherming van het milieu bieden, ligt het in beginsel voor de hand dat het bevoegd gezag de vergunning zal weigeren. Dit kan bijvoorbeeld aan de orde zijn indien er sprake is van een overbelaste milieusituatie, maar ook als het om een relatief schoon of zeer schoon gebied gaat. Er kunnen echter omstandigheden zijn als gevolg waarvan vergunningverlening in zo’n situatie toch gerechtvaardigd is. Het is aan het bevoegde gezag om in het concrete geval een afweging te maken tussen de verschillende bij de beslissing te betrekken aspecten en factoren. Voor zover het om de Bva-eisen gaat, is het niet mogelijk voorschriften op maat aan de vergunning te verbinden. </antwoord>
      <antwoord nummer="8">Ja, ik ken de uitspraak van de Raad van State in de zaak Fibroned. Het besluit van gedeputeerde staten van Gelderland is op formele gronden vernietigd. Volgens de Raad van State is niet op toereikende wijze mededeling gedaan van het ontwerp van het besluit in de directe omgeving van de inrichting. De Raad van State heeft niet geoordeeld dat de normstelling onvoldoende zou zijn om de aanvaardbaarheid voor de bescherming van het milieu te kunnen vaststellen. </antwoord>
      <antwoord nummer="9">Ja, zie de antwoorden op de vragen 2, 3, 5, 6 en 7. </antwoord>
      <antwoord nummer="10">Wat betreft de Bva-eisen, is in beginsel elke wijziging van de inrichting of de werking daarvan mogelijk, voor zover aan die eisen wordt voldaan. In het geval van het verbranden van andere afvalstoffen is van belang of in de vergunning is aangegeven welke afvalstoffen wel of juist niet in de inrichting verbrand mogen worden. Veranderingen van de inrichting of de werking daarvan die in overeenstemming zijn met de voor de inrichting verleende vergunning en de daaraan verbonden beperkingen en voorschriften kunnen zonder meer worden doorgevoerd. Veranderingen die hiermee niet in overeenstemming zijn, maar die niet leiden tot andere of grotere nadelige gevolgen voor het milieu dan de inrichting ingevolge de vergunning mag veroorzaken, moeten vooraf worden gemeld. Als de hiervoor bedoelde veranderingen echter leiden tot het ontstaan van een ander soort inrichting, is wel een (wijziging van de) vergunning nodig. Voor veranderingen die leiden tot andere of grotere nadelige gevolgen voor het milieu dan de inrichting ingevolge de vergunning mag veroorzaken moet een wijziging van de vergunning worden aangevraagd. Als in verband met een verandering een nieuwe vergunning of een wijziging van de vergunning nodig is, gelden daarvoor de normale vergunningverlenings-c.q. wijzigingsprocedures. </antwoord>
      <antwoord nummer="11">Vanaf 1993 zijn er 7 uitspraken geweest waarbij een inrichting in geding was die onder de werking van het Bla valt. </antwoord>
      <antwoord nummer="12">De Europese richtlijn betreffende de verbranding van afval wordt thans omgezet in Nederlands recht door het Bva. Het Bva heeft een bredere werkingssfeer dan het nu nog geldende Bla. Ook de verbranding van zuiveringsslib,gevaarlijke afvalstoffen en het meeverbranden van afvalstoffen in stookinstallaties en cementovens wordt in het Bva geregeld. Knelpunten die bij de toepassing van het Bla zijn gesignaleerd, worden zo goed als mogelijk opgelost in het Bva. Om de uitvoering van het besluit te faciliteren wordt thans een handleiding bij het Bva voorbereid. </antwoord>
      <antwoord nummer="13">Op dit moment is bijvoorbeeld voor de verbranding van huishoudelijke afvalstoffen het Besluit luchtemissies afvalverbranding (Bla) van toepassing. Het Bla is een rechtstreeks werkend besluit gebaseerd op de Wet milieubeheer. De eisen zijn gebaseerd op het ALARA-principe. Zoals uit de beantwoording van vraag 4 blijkt, is een aantal scherpere eisen in het Bva gebaseerd op BAT. De andere eisen voldoen ook aan BAT. BAT en het ALARA-principe komen naar hun inhoud met elkaar overeen. Aan het ALARA-principe is dus in het Bva met betrekking tot de daarin gestelde voorschriften tevens uitvoering gegeven. Voorschriften in de vergunning die betrekking hebben op onderwerpen waarin het Bva niet voorziet, dienen ingevolge artikel 8.11, derde lid, van de Wm tevens gebaseerd te zijn op het ALARA-principe. </antwoord>
      <antwoord nummer="14">Voorzover luchtkwaliteitseisen gelden zal het bevoegd gezag die bij de vergunningverlening in acht moeten nemen (als het om grenswaarden gaat) of ermee rekening moeten houden (als het gaat om richtwaarden). Daarnaast voorziet het Bva erin dat degene die de inrichting drijft gehouden is verbrandingsinstallaties op een zodanige wijze te ontwerpen, uit te rusten, te bouwen en te exploiteren dat voorkomen wordt dat de emissie in de lucht tot overschrijding van de geldende luchtkwaliteitseisen leiden. Voor zover het gaat om stoffen waarvoor geen luchtkwaliteitseisen gelden, verplicht artikel 8.8, eerste lid, onder a en c, van de Wm het bevoegd gezag ertoe bij zijn beoordeling van een aanvraag ook cumulatieve effecten in beschouwing te nemen. </antwoord>
      <noten afkomstig="antwoord"/>
   </antwoorden>
</kvr>
