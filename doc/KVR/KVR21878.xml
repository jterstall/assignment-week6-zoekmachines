<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Albayrak en Timmermans (beiden PvdA) aan de minister van Justitie over een pasjessysteem om drugstoerisme tegen te gaan. (Ingezonden 24 november 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21878
</item>
         <item attribuut="Inhoud">Vragen over de voorgestelde mmaatregelen van de gemeente Maastricht, onder andere een pasjessysteem en een wietboulevard, om de drugsoverlast in de stad terug te dringen.</item>
         <item attribuut="Rubriek">Criminaliteit en openbare orde (Drugsbestrijding)</item>
         <item attribuut="Trefwoorden">Drugsbestrijding</item>
         <item attribuut="Vindplaats">Kamervragen met antwoord 2004-2005, nr. 617, Tweede Kamer</item>
         <item attribuut="Vraagnr_bij_indiening">2040503750</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Albayrak</persoon>
            <persoon partij="PvdA">Timmermans</persoon>
         </item>
         <item attribuut="Datum_reaktie">2004-12-21</item>
         <item attribuut="Datum_indiening">2004-11-24</item>
         <item attribuut="Document-id">KVR21878</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1297" allpagenumbers="1297 1298" vetnummer="2040503750" code="0405tkkvr617" lopendefooter="Tweede Kamer, vergaderjaar 2004–2005, Aanhangsel" filenaam="KVR21878" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="617" onderwerp="" indiendatum="2004-11-24">
         <vrager partij="PvdA" oorsprong="parlement">Albayrak</vrager>
         <vrager partij="PvdA" oorsprong="parlement">Timmermans</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2004-12-21">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het artikel in de Volkskrant «Maastricht: coffeeshops naar de grens»? <voetnoot nummer="1"/>
      </vraag>
      <vraag nummer="2">Hoe beoordeelt u het initiatief van de burgemeester van Maastricht om een «wietboulevard» aan te leggen? </vraag>
      <vraag nummer="3">Verwacht u dat de overlast van drugstoeristen door de «wietboulevard» zal afnemen? Zo neen, waarom niet? Brengt de «wietboulevard» een intensivering van de handhaving door de politie op deze plek met zich mee en wat is daarvan het gevolg voor de politiecapaciteit elders in de stad? </vraag>
      <vraag nummer="4">Bent u voornemens om met een proefproject een pasjessysteem in te voeren in Maastricht om het drugstoerisme terug te dringen? Wanneer wilt u dit project starten? </vraag>
      <vraag nummer="5">Heeft u met de burgemeester afspraken gemaakt over «twee harde voorwaarden aan het proefproject»? Zo ja, welke concrete maatregelen vloeien voort uit die afspraken en hoe zijn deze vastgelegd? </vraag>
      <vraag nummer="6">Waarom verwacht u meer heil van het pasjessysteem dan van de «drugsboulevard» bij het terugdringen van de overlast van het drugstoerisme? Kunt u dit kwantificeren? </vraag>
      <vraag nummer="7">Hoe groot acht u de kans dat de drugstoeristen hun toevlucht zullen zoeken tot andere (grens)steden zoals Roosendaal, Heerlen, Roermond en Eindhoven? Op basis van welke analyse komt u tot dit oordeel? </vraag>
      <vraag nummer="8">Mocht het drugstoerisme zich verplaatsen, wordt dan ook in deze steden een pasjessysteem ingevoerd? </vraag>
      <noten afkomstig="vraag">
         <noot nummer="1" datum="2004-11-20" bron="de Volkskrant">de Volkskrant, 20 november 2004</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Uit navraag bij de gemeente Maastricht is gebleken dat er binnen de gemeente in het kader van het lokale coffeeshopbeleid plannen worden ontwikkeld om – met het oog op vermindering van de drugsoverlast door onder andere drugstoeristen in de binnenstad – een aantal coffeeshops uit het centrum te plaatsen. Het voornemen is een deel van de coffeeshops te concentreren op enkele locaties aan de rand van de stad. In de media is dit betiteld als het creëren van een «wietboulevard». </antwoord>
      <antwoord nummer="3">Verplaatsing van coffeeshops naar elders zou wellicht tot reductie van de overlast in de binnenstad van Maastricht kunnen leiden. De details van de voorlopige plannen van Maastricht voor de verplaatsing van een aantal coffeeshops zijn mij niet bekend. Derhalve heb ik geen oordeel over de precieze te verwachten effecten, noch over een mogelijke randvoorwaarde als extra politieinzet. </antwoord>
      <antwoord nummer="4">Ja, ik streef ernaar dat in het voorjaar van 2005 in Maastricht een dergelijk proefproject van start gaat. De gemeente Maastricht is voornemens om op korte termijn van start te gaan met het pilotproject voor een pasjessysteem, waarbij onderscheid wordt gemaakt naar ingezetenschap. De voorlopige plannen van de gemeente Maastricht om een aantal coffeeshops te verplaatsen uit de binnenstad maken overigens geen onderdeel uit van de afspraken die met betrekking tot het invoeren van het proefproject voor een pasjessysteem in het kader van de Cannabisbrief zijn gemaakt. </antwoord>
      <antwoord nummer="5">Er waren bij de burgemeester van Maastricht vragen over de Europeesrechtelijke houdbaarheid van een dergelijk pasjessysteem, alsmede over het risico van schadeclaims van de zijde van coffeeshophouders. Recent heb ik over beide punten informatie verschaft aan de burgemeester van Maastricht. </antwoord>
      <antwoord nummer="6">Voor zover ik dat kan beoordelen lijkt de doelstelling van de beoogde verplaatsing van coffeeshops vooral het aanpakken van het drugsoverlast als gevolg van ondermeer drugstoeristen in de binnenstad van Maastricht te zijn. Daarentegen is het uitgangspunt van het pasjessysteem om het drugstoerisme in zijn algemeenheid terug te dringen. Het pasjessysteem heeft als doel de problematiek bij de bron aan te pakken, namelijk de toestroom van coffeeshoptoeristen tegen te gaan, door niet-ingezetenen te weren als klanten van coffeeshops. Er is dus sprake van een verschil in doelstellingen. Met betrekking tot de mogelijke effecten en de kwantificering daarvan moeten de resultaten van zowel het proefproject voor een pasjessysteem als de beoogde verplaatsing van coffeeshops worden afgewacht. </antwoord>
      <antwoord nummer="7">Een verplaatsingseffect is zeker niet uit te sluiten. Werkelijk inzicht hieromtrent kan alleen worden verkregen door het proefproject in Maastricht feitelijk in gang te zetten. </antwoord>
      <antwoord nummer="8">De achterliggende gedachte is inderdaad dat indien uit de proef blijkt dat het pasjessysteem uitvoerbaar en effectief is – een verplaatsingseffect kan hiervoor een indicatie zijn – dat het systeem breder zal worden toegepast. </antwoord>
      <noten afkomstig="antwoord"/>
   </antwoorden>
</kvr>
