<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Barth en Hamer (beiden PvdA) over kinderopvang voor leraren. (Ingezonden 2 september 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7850
</item>
         <item attribuut="Inhoud">Vragen over de faciliteiten voor kinderopvang in de onderwijs-CAO, in verband met de wervingscampagne voor extra leerkrachten in het basisonderwijs.</item>
         <item attribuut="Rubriek">Basisonderwijs (Onderwijspersoneel) Welzijn (Kinderopvang)</item>
         <item attribuut="Trefwoorden">Kinderopvang Onderwijsgevenden</item>
         <item attribuut="Vindplaats">Kamervragen met antwoord 1998-1999, nr. 44, Tweede Kamer</item>
         <item attribuut="Vraagnr_bij_indiening">2979816030</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="PvdA">Barth</persoon>
            <persoon partij="PvdA">Hamer</persoon>
         </item>
         <item attribuut="Datum_reaktie">1998-09-22</item>
         <item attribuut="Datum_indiening">1998-09-02</item>
         <item attribuut="Document-id">KVR7850</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="89" allpagenumbers="89 90" vetnummer="2979816030" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7850" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="44" onderwerp="" indiendatum="1998-09-2">
         <vrager partij="PvdA" oorsprong="parlement">Barth</vrager>
         <vrager partij="PvdA" oorsprong="parlement">Hamer</vrager>
         <vraagt-aan/>
      </vraagdata>
      <antwoorddata antwoorddatum="1998-09-22">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het u bekend dat het budget voor kinderopvang voor leraren op is, in de zin dat nieuwe aanvragen allemaal op een wachtlijst terecht komen? </vraag>
      <vraag nummer="2">Is het u bekend dat in een aantal regio’s zelfs twee derde van alle aanvragen op dit moment moet worden afgewezen? </vraag>
      <vraag nummer="3">Is het u bekend dat in de huidige onderwijs-CAO voor buitenschoolse opvang voor 5 tot 14-jarigen in het geheel geen voorziening is getroffen? </vraag>
      <vraag nummer="4">Deelt u de opvatting dat dit grote gebrek aan kinder- en buitenschoolse opvang de huidige wervingscampagne voor extra leerkrachten in het basisonderwijs ongeloofwaardig dreigt te maken, te meer daar het vooral herintredende vrouwen zijn die benaderd zijn met het verzoek om terug te keren in het onderwijs? En deelt u de opvatting dat dit gebrek in het algemeen een negatieve invloed uitoefent op de aantrekkelijkheid van het leraarschap? Zo neen, waarom niet? </vraag>
      <vraag nummer="5">Zo ja, bent u bereid zo spoedig mogelijk iets aan deze problematiek te doen, bijvoorbeeld door het uittrekken van extra geld en nader overleg met de onderwijsvakorganisaties en besturenorganisaties? </vraag>
      <vraag nummer="6">Hoe is de stand van zaken met de implementatie van de Wet Vermindering Afdracht in de onderwijssector? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Aanvragen komen altijd op een wachtlijst. Het overgrote deel van de ingediende aanvragen betreft namelijk aanvragen voor kinderen die op dat moment nog niet geboren zijn. Daarnaast is het voor herintreders zo dat tussen het besluit weer te gaan werken en de effectuering daarvan enige tijd ligt. Uit onderzoek dat ik heb laten uitvoeren blijkt dat een groot deel van de aanvragen gedurende de wachttijd wordt ingetrokken omdat men op andere wijze een voorziening heeft kunnen treffen. In veel gevallen is er sprake van een aanvraag «voor alle zekerheid»: als de gewenste voorziening niet blijkt te kunnen worden gerealiseerd, kan worden teruggevallen op de regeling van OCenW. In die zin gaat er een zeker positief effect uit van de wachtlijst: alleen degenen die echt zijn aangewezen op de OCenW-regeling blijven op de wachtlijst staan. Meer maatgevend voor de urgentie van het probleem is de «effectieve wachttijd»: de tijd tussen het gewenste moment van plaatsing (aanvang werkzaamheden) en daadwerkelijke plaatsing. Voor de O&amp;W-sector is deze thans een half jaar. Deze wachttijd baart mij wel zorgen, zeker in relatie tot het oplossen van arbeidsmarktknelpunten. </antwoord>
      <antwoord nummer="2">Ja. </antwoord>
      <antwoord nummer="3">Ja. </antwoord>
      <antwoord nummer="4">Ik deel de in deze vraag uitgesproken zorg. Het feit dat 17,5% van de herintreders (peiling augustus 1998) aangeeft behoefte te hebben aan kinderopvang heeft dan ook mijn aandacht. Op dit moment is het zo dat iedereen die aan de voorwaarden voldoet voor de regeling kinderopvang in aanmerking komt. Het moment waarop men daadwerkelijk aanspraak kan maken op de tegemoetkoming, is afhankelijk van enerzijds het moment van aanmelding en anderzijds de budgettaire ruimte. Naast de bijdrageregeling kunnen er vanzelfsprekend ook nog andere belemmeringen zijn, bijvoorbeeld indien de vraag naar plaatsen voor kinderopvang groter is dan het aantal beschikbare plaatsen. Bekend is dat vraag en aanbod niet in evenwicht zijn. Regionaal kunnen hierin verschillen optreden. De lokale overheden hebben hierin een regisserende taak. De centrale overheid heeft hier een stimulerende en (kwaliteits)bewakende rol. In het Regeerakkoord zijn hiervoor maatregelen aangekondigd (verdere fiscale stimulering en rijksbijdragen aan gemeenten), waarbij een evenwichtige bijdrage van overheid, werkgevers en werknemers/ouders wordt beoogd bij het meer met elkaar in overeenstemming brengen van vraag en aanbod. In het komende CAO-overleg met de centrales van overheidspersoneel zal één van de agendapunten zijn het onderzoeken van de mogelijkheden voor vergroting van de beschikbare middelen en de verdeling daarvan over kinderopvang en buitenschoolse opvang, waarbij met een optimaal gebruik van bijdragen van alle betrokken partijen (overheid, werkgever en werknemer/ouder) knelpunten die een belemmering zouden kunnen vormen voor de wervingspositie van de sector zoveel mogelijk moeten worden opgelost. Van belang daarbij is een evenwichtige regeling te treffen. Een gunstige regeling (korte wachttijden, lage kosten voor ouders, etc.) zal naar verwachting een positieve invloed hebben op de arbeidsmarktpositie, maar legt een groot beslag op de middelen die voor de CAO beschikbaar zijn, waardoor andere prioriteiten in het geding kunnen komen. In relatie tot de vraag hoe de voor kinderopvang beschikbare middelen zo optimaal mogelijk kunnen worden ingezet, vormt de positie van de werkgever van een werkende partner overigens ook nog een van de aandachtspunten. </antwoord>
      <antwoord nummer="5">Ja. Zie de antwoorden op de voorgaande vragen. </antwoord>
      <antwoord nummer="6">De OCenW-regeling kon tot nog toe niet profiteren van de fiscale stimulering van kinderopvang ingevolge de Wet Vermindering Afdracht Loonbelasting en Premieheffing (WVA). In de afgelopen periode heb ik mij ervoor ingespannen deze achterstelling ongedaan te maken. Met ingang van 14 juli van dit jaar is dit hiaat door het Besluit toepassing vermindering kinderopvang in de non-profitsector en de collectieve sector gerepareerd. Op 2 september jl. heb ik de Stichting Uitvoering Kinderopvangregelingen (SUK) opdracht gegeven direct te starten met het verkorten van de wachtlijst via de inzet van de middelen die door genoemd besluit beschikbaar zullen komen. </antwoord>
      <noten afkomstig="antwoord"/>
   </antwoorden>
</kvr>
