<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Timmermans en Depla (beiden PvdA) aan de minister van Binnenlandse Zaken en Koninkrijksrelaties over de uitlatingen van de burgemeester van Kerkrade over zijn rol bij Roda JC. (Ingezonden 5 april 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22877
</item>
         <item attribuut="Inhoud">Aanvullende vragen op nadere vragen van dezelfde leden, ingezonden 17 maart 2005, over de mogelijke schijn van belangenverstrengeling van de burgemeester van Kerkrade bij de besluitvorming over de voetbalclub Roda JC. Zie ook Aanhangsel van de Handelingen II, 2004-2005, nr. 996.</item>
         <item attribuut="Rubriek">Staats- en bestuursrecht (Gemeenten) Staats- en bestuursrecht (Overig) Vrijetijdsbesteding (Sport)</item>
         <item attribuut="Trefwoorden">Burgemeesters Nevenfuncties Sport</item>
         <item attribuut="Vindplaats">Kamervragen met antwoord 2004-2005, nr. 1519, Tweede Kamer</item>
         <item attribuut="Vraagnr_bij_indiening">2040512040</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PvdA">Timmermans</persoon>
            <persoon partij="PvdA">Depla</persoon>
         </item>
         <item attribuut="Datum_reaktie">2005-04-26</item>
         <item attribuut="Datum_indiening">2005-04-05</item>
         <item attribuut="Document-id">KVR22877</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3241" allpagenumbers="3241 3242" vetnummer="2040512040" code="0405tkkvr1519" lopendefooter="Tweede Kamer, vergaderjaar 2004–2005, Aanhangsel" filenaam="KVR22877" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1519" onderwerp="" indiendatum="5april 2005">
         <vrager partij="PvdA" oorsprong="parlement">Timmermans</vrager>
         <vrager partij="PvdA" oorsprong="parlement">Depla</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-04-26">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Herinnert u zich onze vragen van 17 maart 2005 <voetnoot nummer="1"/>, waarin wij u om een politiek en bestuurlijk oordeel vroegen naar het optreden van de burgemeester van Kerkrade als adviseur van Roda JC? </vraag>
      <vraag nummer="2" voetnoot="2">Kent u het interview met deze burgemeester in de Roda JC krant van maart 2005 <voetnoot nummer="2"/>, waarin hij onder meer het volgende zegt: «en natuurlijk heb ik bewust mijn nek uitgestoken en hebben ze me in Kerkrade en Den Haag verketterd omdat ik Roda JC teveel behartigde. Dat klopt ook. Omdat Roda JC van Kerkrade is en ik burgemeester van die stad ben. En omdat ik zelf uitmaak wat ik doe»? Zo ja, deelt u de mening van de burgemeester dat hij zelf de grenzen bepaalt van hetgeen wel of geen belangenverstrengeling vormt? Wat vindt u van een burgemeester die er prat op gaat dat hij teveel aan belangenbehartiging voor een voetbalclub heeft gedaan? </vraag>
      <vraag nummer="3">Hoe beoordeelt u de uitlating van de burgemeester dat: «als een belangrijk element als Roda JC mij nodig heeft voor een bestuurlijk en financieel advies, dan ben ik er. Of minister Remkes dat nu prettig vindt of niet»? Deelt u zijn mening dat een burgemeester klaar moet staan om bestuurlijk en financieel advies te geven aan bedrijven en instellingen die bestuurlijk en financieel in een afhankelijkheidsrelatie tot de gemeente staan? Zo ja, hoe is dan een onbevooroordeelde belangenafweging door het college van B&amp;W nog mogelijk? Werkt de stelling van de burgemeester niet juist het risico dan wel de schijn van belangenverstrengeling in de hand? Hoe beoordeelt u in dit licht het feit dat de burgemeester nu verklaart: «ik ben hartstikke tevreden over het resultaat, al is het natuurlijk niet niks dat de gemeente nu voor vijftien miljoen euro garant staat»? </vraag>
      <vraag nummer="4">Deelt u de mening van de burgemeester dat zijn gedrag door de beugel kan omdat hij: «altijd transparant en heel open (is) geweest»? Is open en transparant handelen een garantie voor bestuurlijk integer handelen? </vraag>
      <vraag nummer="5">Wilt u de beantwoording van deze vragen betrekken bij de antwoorden op onze vragen van 15maart 2005? </vraag>
      <noten afkomstig="vraag">
         <noot nummer="1">Vraagnummer 2040510700</noot>
         <noot nummer="2">Roda JC krant, jaargang 2, nummer 2, maart 2005</noot>
      </noten>
   </vragen>
   <antwoorden aantal="1">
      <antwoord nummer="1 t/m 5">Bij de beantwoording van de vragen gesteld op 3 februari 2004 en op 30 november 2004 ben ik uitvoerig ingegaan op deze gemeentelijke aangelegenheid (Aanhangsel Handelingen nr. 1427, vergaderjaar 2004–2005). Daarbij heb ik kanttekeningen geplaatst bij de vraag of door de gemeente Kerkrade de zorgplicht tot scheiding van belangen voldoende is nageleefd. Het interview van de burgemeester in de Roda JC krant is mij niet bekend. Ervan uitgaande dat de opvattingen van de burgemeesters juist zijn weergegeven, kan ik zeggen dat mijn visie genuanceerder lijkt. Daar waar besluitvorming plaatsvindt ten aanzien van organisaties waar bestuurders (neven)functies of adviesposities vervullen, is grote zorgvuldigheid vereist. Ik heb aangegeven dat het uiteindelijk aan de gemeenteraad van Kerkrade is om bij de besluitvorming de vraag mee te wegen of de verschillende belangen van betrokken partijen in voldoende mate zorgvuldig en objectief zijn verwoord. Mijn bestuurlijke opvattingen als minister van Binnenlandse Zaken en Koninkrijksrelaties over deze zorgplichten heb ik gegeven en ook aan het gemeentebestuur kenbaar gemaakt. Ik stuur deze antwoorden ook in afschrift naar de burgemeester en zal hem bij die gelegenheid om een uitleg vragen over zijn opvattingen over belangenbehartiging en het waarborgen van zuivere besluitvorming. De besluitvorming over onderhavige financieringsvoorstellen betreft echter bij uitstek een verantwoordelijkheid van de gemeenteraad als lokale volksvertegenwoordiging. Het is niet aan de minister van Binnenlandse Zaken en Koninkrijksrelaties om nader in deze besluitvorming te treden. Ook dat is mijn bestuurlijke opvatting en ik kan dan ook weinig toevoegen aan de eerdere beantwoording van de vragen over deze aangelegenheid. </antwoord>
      <noten afkomstig="antwoord"/>
   </antwoorden>
</kvr>
