<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van den Akker (CDA) aan de minister van Economische Zaken over de elektriciteitstarieven voor kleinverbruikers. (Ingezonden 11 februari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8813
</item>
         <item attribuut="Inhoud">Vragen naar aanleiding van een interview met directeur-generaal Energie van Economische Zaken de heer Dessens inzake de geliberaliseerde energiemarkt.</item>
         <item attribuut="Rubriek">Energie, water en grondstoffen (Elektriciteit)</item>
         <item attribuut="Trefwoorden">Elektriciteit</item>
         <item attribuut="Vindplaats">Kamervragen met antwoord 1998-1999, nr. 877, Tweede Kamer</item>
         <item attribuut="Vraagnr_bij_indiening">2989907550</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="CDA">Van den Akker</persoon>
         </item>
         <item attribuut="Datum_reaktie">1999-03-02</item>
         <item attribuut="Datum_indiening">1999-02-11</item>
         <item attribuut="Document-id">KVR8813</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1795" allpagenumbers="1795 1796" vetnummer="2989907550" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8813" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="877" onderwerp="" indiendatum="1999-02-11">
         <vrager partij="CDA" oorsprong="parlement">Van den Akker</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="1999-03-2">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het interview met de directeur-generaal Energie van het ministerie van Economische Zaken de heer Dessens in Energie Nederland <voetnoot nummer="1"/>waarin hij ten aanzien van de overgang naar een geliberaliseerde energiemarkt stelt, «Ik vind ... dat wij in Nederland bij het opengaan van de markt in één sprong zoveel elektriciteit importeren dat het collectief leidt tot een nadeel. Een te hoge import bergt het risico in zich dat de niet-importerende energieverbruiker de rekening gaat betalen. Dat vind ik een keerzijde die voorkomen had moeten worden»? </vraag>
      <vraag nummer="2" voetnoot="2 3">Hoe verhoudt deze uitspraak zich met uw toezegging aan de Tweede Kamer op 2 december jl. <voetnoot nummer="2"/>dat de consument – ondanks het probleem van de niet-markt conforme kosten («bakstenen») – de vruchten zal plukken van de liberalisering van de energiemarkt in de vorm van lagere tarieven? <voetnoot nummer="3"/>
      </vraag>
      <vraag nummer="3">Bent u sinds 2 december 1998 van mening veranderd? </vraag>
      <vraag nummer="4">Zo ja, op basis van welke factoren? Zo neen, waarom doet uw directeur-generaal Energie dan zulke uitspraken? Hoe bent u dan van plan om te voorkomen dat de kleinverbruiker de dupe gaat worden? </vraag>
      <vraag nummer="5">Bent u bereid hierover zo spoedig mogelijk aan de Kamer te rapporteren? </vraag>
      <noten afkomstig="vraag">
         <noot nummer="1" datum="1999-01-12" bron="Energie Nederland">Energie Nederland, 12 januari 1999</noot>
         <noot nummer="2" documenttype="Kamerstuk" kamerstuk-id="25 097" documentnummer="25">Kamerstuk 25 097, nr. 25</noot>
         <noot nummer="3">Nog eens bevestigd in antwoord van minister Jorritsma op kamervragen van het lid Van den Akker, Aanhangsel Handelingen nr. 583, vergaderjaar 1998–1999</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2, 3 en 4">Over de tariefontwikkeling voor de beschermde afnemer als gevolg van een toenemende import van elektriciteit zijn door de Kamer in het verslag naar aanleiding van het voorstel tot wijziging van de Elektriciteitswet 1998 reeds vragen gesteld (Tweede Kamer 1998–1999, 26 303, nr. 6). Op 16 februari 1999 heb ik de nota naar aanleiding van het verslag aan u aangeboden (Tweede Kamer 1998–1999, 26 303, nr. 7). Na het opengaan van de elektriciteitsmarkt is een aantal opvallende contracten voor de invoer van elektriciteit gesloten, bijvoorbeeld door de Nederlandse Spoorwegen. Daardoor heeft een aantal Nederlandse energiebedrijven die klanten verloren. Gegeven de bestaande leveringsovereenkomsten en het tarieftoezicht hoeft dat er echter niet toe te leiden dat de andere klanten in een nadelige positie zijn gekomen. Het beleid is erop gericht de mogelijke effecten van de toename van de invoer te beperken, opdat per saldo geen collectief nadeel optreedt. In dat verband wijs ik op het volgende. Voor het jaar 1999 zijn de tarieven inmiddels vastgesteld, hetgeen noodzakelijkerwijs nog is geschied op grond van de Elektriciteitswet 1998. Dit zijn maximumtarieven voor eindverbruikers (MET) waar sommige bedrijven ruim onder zitten. Mij is gebleken dat kleine verschillen zijn waar te nemen tussen de afzonderlijke bedrijven. Ten opzichte van 1998 lieten sommige bedrijven hun tarieven dalen, andere bedrijven lieten hun tarieven enigszins stijgen, maar bleven daarbij onder de MET. Er kan dus, ook voor het jaar 1999, niet in algemene zin gesproken worden van een afwenteling op de kleinverbuiker. De mogelijkheid om elektriciteit in te voeren, wordt beperkt door de beschikbare transportcapaciteit en door de bestaande contracten die producenten, leveranciers en afnemers hebben afgesloten. Het nieuwe systeem kent geen belemmeringen voor de export van elektriciteit. Naarmate de export toeneemt, komt er meer ruimte vrij om elektriciteit te importeren. Invoer van elektriciteit dekt dan een gedeelte van de Nederlandse elektriciteitsbehoefte zonder dat het nodig is Nederlandse elektriciteitscentrales te sluiten. Ik ben sinds 2 december 1998 niet van mening veranderd over de verwachting dat de consument voordeel zal hebben van de liberalisering. In de Elektriciteitswet 1998 is de tariefbescherming voor kleinverbruikers vormgegeven. In de nota naar aanleiding van het verslag heb ik aangegeven dat, uitgaande van het aanhangige wetsvoorstel tot wijziging van de Elektriciteitswet 1998, voorkomen wordt dat de kosten van energiebedrijven die worden veroorzaakt door verlies in het vrije deel van de markt, kunnen worden afgewenteld op de kleinverbruikers. Bij de vaststelling van de leveringstarieven zal namelijk worden uitgegaan van een doelmatige inkoop van elektriciteit door vergunninghouders, hetgeen betekent dat het prijsdrukkend effect dat in de vrije elektriciteitsmarkt ontstaat als gevolg van de toenemende concurrentie, voldoende doorwerking moet hebben in de tarieven die worden gehanteerd voor de levering van elektriciteit aan kleinverbuikers. De bevoegdheden die de Minister van Economische Zaken en de directeur van de Dienst uitvoering en toezicht Elektriciteitswet terzake hebben, zijn op dat belang toegesneden. Ik wijs in dat verband in het bijzonder op artikel 40, eerste lid, onderdeel a, van het voorstel tot wijziging van de Elektriciteitswet 1998, op grond waarvan de Minister van Economische Zaken bij de vaststelling van tarieven voor beschermde afnemers nadrukkelijk rekening houdt met het belang van beschermde afnemers om tegen redelijke voorwaarden verzekerd te zijn van de levering van elektriciteit. Dergelijke bevoegdheden staan overigens niet ter beschikking zolang dit wetsvoorstel nog niet tot wet verheven en in werking getreden is. Ik hecht mede daarom aan een spoedige afronding van dit wetsvoorstel. </antwoord>
      <antwoord nummer="5">Wat betreft uw verzoek om over de gevolgen voor de beschermde afnemer van een toenemende import apart uw Kamer te rapporteren, verwijs ik naar de eerdergenoemde nota naar aanleiding van het verslag. Ik ben uiteraard bereid om hierover nader met uw Kamer van gedachten te wisselen tijdens het wetgevingsoverleg over het voorstel tot wijziging van de Elektriciteitswet 1998 dat is geagendeerd voor maandag 15 maart 1999. </antwoord>
      <noten afkomstig="antwoord"/>
   </antwoorden>
</kvr>
