<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Defensie over het niet melden van het verongelukken van Nederlandse vliegtuigen in Afghanistan. (Ingezonden 15 maart 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27753
</item>
         <item attribuut="Inhoud">Twee Nederlandse onbemande vliegtuigen (Sperwers) zijn in Afghanistan verongelukt. Vragen over de toedracht van de ongelukken en over de noodzaak tot vervanging van deze vliegtuigen, gezien de kritiek die er is op dit materieel.</item>
         <item attribuut="Rubriek">Veiligheidsbeleid en defensie (Militair materieel)</item>
         <item attribuut="Trefwoorden">Militaire vliegtuigen</item>
         <item attribuut="Vindplaats">Kamervragen met antwoord 2006-2007, nr. 1200, Tweede Kamer</item>
         <item attribuut="Vraagnr_bij_indiening">2060709560</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2007-04-05</item>
         <item attribuut="Datum_indiening">2007-03-15</item>
         <item attribuut="Document-id">KVR27753</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2543" allpagenumbers="2543 2544" vetnummer="2060709560" code="0607tkkvr1200" lopendefooter="Tweede Kamer, vergaderjaar 2006–2007, Aanhangsel" filenaam="KVR27753" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1200" onderwerp="" indiendatum="2007-03-15">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Defensie</vraagt-aan>
      </vraagdata>
      <antwoorddata antwoorddatum="2007-04-5">
         <antwoorder functie="minister" ministerie="Defensie">Van Middelkoop</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het waar er sinds eind vorig jaar twee Nederlandse onbemande vliegtuigen (zgn. Sperwers) zijn verongelukt? <voetnoot nummer="1"/>Zo ja, waarom heeft u dit niet aan de Kamer gemeld? Kunt u aangeven hoe dit heeft kunnen gebeuren? Wordt er onderzoek gedaan naar de oorzaak van het verongelukken van deze vliegtuigen? Zo ja, door wie? Wanneer kan de Kamer een rapportage ontvangen over de toedracht van dit ongeval? </vraag>
      <vraag nummer="2" voetnoot="2">Is het waar dat de inzet van de Sperwer op 21 december 2006 in Uruzgan de eerste keer was dat dit vliegtuig operationeel werd ingezet? <voetnoot nummer="2"/>Kunt u aangeven welke oefeningen door de 101 Remotely Piloted Vehicle Batterij of andere krijgsmachtdelen zijn gedaan met dit vliegtuig en welke technische problemen er zijn opgetreden? Wat is er gebeurd met de mogelijk opgetreden technische problemen? </vraag>
      <vraag nummer="3">Is het waar dat het Canadese troepencontingent in Afghanistan dezelfde vliegtuigen al vanaf 2003 inzet bij vredesoperaties in Afghanistan en de beschikbare 6 exemplaren in 2004 langdurig buiten gebruik werden gesteld door harde landingen of doordat de vliegtuigen in het bergachtige terrein te pletter waren gevlogen? Was deze informatie u bekend toen u besloot deze vliegtuigen in te zetten in Uruzgan? Heeft u contact gehad met de Canadezen om te informeren welke problemen zij ondervonden hebben bij de inzet van deze vliegtuigen vóór u besloot dit kostbare materieel in Uruzgan in te zetten? Zo ja, wat werd er aan u gemeld en waarom besloot u toch dit materieel in te zetten? Zo neen, waarom niet? </vraag>
      <vraag nummer="4" voetnoot="1">Is het waar dat de Canadese krijgsmacht «zo snel mogelijk van de Sperwers af wil, omdat ze «nog nooit zulke rotzooi» zouden hebben gezien»? <voetnoot nummer="1"/>Is het eveneens waar dat de Deense krijgsmacht zo graag van de Sperwer af wilde dat de toestellen met verlies aan Canada verkocht werden? Waren deze signalen u bekend voor u besloot tot aanschaf van de Sperwer? </vraag>
      <vraag nummer="5">Is het waar dat de aankoop van de 34 Sperwers ongeveer 180 miljoen euro heeft gekost? Bent u van plan de twee verongelukte Sperwers te vervangen? Zo ja, waarom zou u dat doen gezien de staat van dit vliegtuig? Wat zijn de kosten daarvan? </vraag>
      <noten afkomstig="vraag">
         <noot nummer="1" datum="2007-03-12" bron="NRC" titel="Vliegtuigjes verongelukt in Uruzgan">NRC, 12 maart 2007: «Vliegtuigjes verongelukt in Uruzgan»</noot>
         <noot nummer="2" weblink="http://www.mindef.nl/actueel/nieuws/2007/01/20070103_sperwer.aspx">http://www.mindef.nl/actueel/nieuws/2007/01/20070103_sperwer.aspx</noot>
      </noten>
   </vragen>
   <antwoorden aantal="5">
      <antwoord nummer="1">Tijdens vliegoperaties met de Sperwer in Uruzgan zijn twee vliegtuigen beschadigd. Bij beide voorvallen zijn geen slachtoffers gevallen, noch was er sprake van een effect op de operationele inzetbaarheid van de Nederlandse eenheden. Daarom heeft er geen melding aan de Kamer plaatsgevonden. Naar beide voorvallen is conform het Vliegveiligheidmanagementsysteem Commando Landstrijdkrachten (CLAS) een onderzoek ingesteld. Het onderzoek naar het eerste voorval is afgerond. Binnenkort zullen de Militaire Luchtvaart Autoriteit (MLA) en de Commandant der Strijdkrachten (CDS) dit rapport van een appreciatie voorzien. Dit onbemande vliegtuig is als gevolg van het te laat ontplooien van de hoofdparachute met een te hoge snelheid geland. Het onderzoek naar het tweede voorval is nog niet afgerond. Over de uitkomst van beide onderzoeken zal de Kamer medio 2007 worden geïnformeerd. </antwoord>
      <antwoord nummer="2">De eerste operationele vlucht in Afghanistan is uitgevoerd op 31 december 2006. De eenheid die de onbemande vliegtuigen inzet, 101 RPV-Batterij, heeft daarvoor een gereedstellingsprogramma uitgevoerd, waarbij niet alleen op het standaard oefenterrein in Nederland (Oldebroek) is geoefend, maar ook in het buitenland (Noorwegen, Zweden en Spanje). Ook zijn onder diverse terrein- en klimaatomstandigheden testen uitgevoerd. Technische onvolkomenheden die zich hierbij voordeden, zijn onderzocht en in overleg met de fabrikant zijn verbeteringen doorgevoerd. </antwoord>
      <antwoord nummer="3">De Canadese Sperwers zijn in 2004 inderdaad buiten gebruik geweest. Voor het antwoord op het eerste gedeelte van deze vraag verwijs ik u naar antwoorden op vragen van de leden Kortenhorst en Haverkamp (Nr. 836, beantwoord op 13 februari 2004). De informatie over de inzet van Canadese Sperwers was bij Defensie bekend. Het Bureau Vliegveiligheidmanagement van het CLAS beschikt over air safety rapporten over de inzet van en ervaringen met de Canadese Sperwer in Afghanistan. Tevens heeft er voor de ontplooiing van het Nederlandse Sperwersysteem een uitgebreide informatieoverdracht plaatsgevonden met de Canadese Sperwereenheid in Afghanistan. Analyse van deze informatie heeft tot een aantal technische en operationele aanpassingen geleid bij de Nederlandse inzet van de Sperwer in Afghanistan. </antwoord>
      <antwoord nummer="4">De gebruikers van de Sperwer wisselen in internationaal verband op basis van een Memorandum of Understanding (MoU) onderling hun technische, logistieke en operationele ervaringen uit. Uit dit overleg is niet gebleken dat de Canadezen zo snel als mogelijk van deze systemen af willen. Denemarken heeft de MOU-partners in juni 2005 gemeld het Sperwerproject te beëindigen in verband met de hoge onderhoudskosten en technische problemen. Door een andere operationele, organisatorische en materieellogistieke benadering waren deze problemen voor Nederland minder van toepassing. Overigens is het Nederlandse Sperwersysteem reeds aangeschaft voordat de Canadezen en Denen besloten het Sperwersysteem aan te schaffen. </antwoord>
      <antwoord nummer="5">De aanschaf van het systeem heeft destijds ongeveer 180 miljoen gulden gekost. De beschadigde Sperwers worden niet vervangen. Het aantal aangeschafte vliegtuigen is berekend op het gebruik en het daaruit voortvloeiende verwachte verlies gedurende de gehele levensduur. Wel wordt onderzocht of beide vliegtuigjes kunnen worden gerepareerd. De kosten hiervan zijn nog niet bekend. </antwoord>
      <noten afkomstig="antwoord"/>
   </antwoorden>
</kvr>
