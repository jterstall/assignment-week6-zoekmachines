<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Joldersma (CDA) aan de ministers van Justitie en voor Integratie, Jeugdbescherming, Preventie en Reclassering over het afbreken van de psychiatrische behandeling van de verdachte van de moord op het jongetje in Hoogerheide. (Ingezonden 21 december 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27030
</item>
         <item attribuut="Inhoud">Vragen naar aanleiding van bericht in Algemeen Dagblad (16 december 2006) dat de reclassering akkoord is gegaan met het afbreken van de psychiatrische behandeling van de verdachte van de moord op het jongetje in Hoogerheide. Indiener vraagt naar de actie van de betrokken ministers (Justitie respectievelijk Integratie, Jeugdbescherming, Preventie en Reclassering) op de zorgen die de Inspectie voor de Sanctietoepassing eind november 2006 heeft uitgesproken over de uitvoering van het reclasseringstoezicht. Indiener wil weten hoe wordt omgegaan met gedetineerden met een psychiatrische stoornis en of er momenteel onvoldoende mogelijkheden zijn om in te grijpen als een psychisch gestoorde gedetineerde verder afglijdt en een TBS-waardig delict pleegt.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Gezondheidszorg (Geestelijke gezondheidszorg)</item>
         <item attribuut="Trefwoorden">Gedetineerden Geestelijke gezondheidszorg Verdachten</item>
         <item attribuut="Vindplaats">Kamervragen met antwoord 2006-2007, nr. 558, Tweede Kamer</item>
         <item attribuut="Vraagnr_bij_indiening">2060704760</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Joldersma</persoon>
         </item>
         <item attribuut="Datum_reaktie">2007-01-15</item>
         <item attribuut="Datum_indiening">2006-12-21</item>
         <item attribuut="Document-id">KVR27030</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1201" allpagenumbers="1201 1202" vetnummer="2060704760" code="0607tkkvr558" lopendefooter="Tweede Kamer, vergaderjaar 2006–2007, Aanhangsel" filenaam="KVR27030" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="558" onderwerp="" indiendatum="2006-12-21">
         <vrager partij="CDA" oorsprong="parlement">Joldersma</vrager>
         <vraagt-aan>de ministers van Justitie en voor Integratie, Jeugdbescherming, Preventie en Reclassering</vraagt-aan>
      </vraagdata>
      <antwoorddata antwoorddatum="2007-01-15">
         <antwoorder functie="minister" ministerie="Integratie, Jeugdbescherming, Preventie en Reclassering">Verdonk</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Klopt het bericht, dat de reclassering akkoord is gegaan met het afbreken van de psychiatrische behandeling van de verdachte van de moord op het jongetje in Hoogerheide? Zo ja, wat vindt u daarvan? <voetnoot nummer="1"/>
      </vraag>
      <vraag nummer="2">Is het onderzoek dat de reclassering zelf is gestart voldoende of gaat u nog aanvullend onderzoek doen? </vraag>
      <vraag nummer="3">Wat heeft u gedaan naar aanleiding van de zorgen die de Inspectie voor de Sanctietoepassing eind november 2006 heeft uitgesproken over de uitvoering van het reclasseringstoezicht? Of gaat u daar nog wat mee doen? </vraag>
      <vraag nummer="4">Hoe wordt met gedetineerden met een psychiatrische stoornis binnen en buiten de muren van de gevangenis omgegaan? Klopt het dat minstens 10% van de gedetineerden een psychiatrische stoornis heeft? </vraag>
      <vraag nummer="5">Deelt u de opvatting, dat er momenteel onvoldoende mogelijkheden zijn om in te grijpen als een psychisch gestoorde gedetineerde verder afglijdt en uiteindelijk een TBS-waardig delict pleegt? </vraag>
      <vraag nummer="6">Bent u bereid nadere maatregelen te nemen om het toezicht op psychisch gestoorde ex-gedetineerden aan te scherpen? </vraag>
      <noten afkomstig="vraag">
         <noot nummer="1" datum="2006-12-16" bron="Algemeen Dagblad">Algemeen Dagblad, 16 december 2006</noot>
      </noten>
   </vragen>
   <antwoorden aantal="6">
      <antwoord nummer="1">Ja, volgens Reclassering Nederland is de reclasseringswerker die toezicht hield op de verdachte ten onrechte akkoord gegaan met het niet afronden van de behandeling. Reclassering Nederland stelt vast dat daarmee de interne voorschriften en richtlijnen zijn overschreden. Wegens deze nalatigheid zijn de betrokken reclasseringswerker en zijn direct leidinggevende op non-actief gesteld. Daarnaast heeft Reclassering Nederland nog een aantal andere maatregelen genomen. Ik ben van oordeel dat de door Reclassering Nederland genomen maatregelen tegen de achtergrond van dit geval adequaat zijn. </antwoord>
      <antwoord nummer="2">Het onderzoek dat de reclassering zelf is gestart heeft betrekking op de rol van de reclassering bij het toezicht op de naleving van de bijzondere voorwaarden door de verdachte. De ISt is verzocht een aanvullend onderzoek in te stellen naar een aantal nog niet onderzochte aspecten. De directeur van Reclassering Nederland zal naar aanleiding van het onderzoek alle 13.000 andere lopende reclasseringstoezichten screenen. Daarbij zal met name worden onderzocht of de reclassering uitvoering heeft gegeven aan het vonnis van de rechter. De Inspectie voor de Sanctietoepassing (ISt) is verzocht om de methodiek van deze doorlichting te toetsen. Ik heb Reclassering Nederland verzocht om binnen twee weken met een plan van aanpak te komen over de wijze waarop deze doorlichting zal plaatsvinden. De resultaten van deze doorlichting moeten binnen drie maanden gereed zijn. </antwoord>
      <antwoord nummer="3">Het rapport van de Inspectie voor de Sanctietoepassing geeft aan dat niet kan worden uitgesloten dat geen of onvoldoende uitvoering wordt gegeven aan het reclasseringstoezicht. De minister van Justitie heeft naar aanleiding daarvan een aantal maatregelen genomen die zijn vermeld in een brief aan uw Kamer van 21 november 2006 (Kamerstukken II, vergaderjaar 2006–2007, 29 270, nr. 10). De belangrijkste maatregel is dat vanaf 1 januari 2007 in ieder arrondissement een reclasseringsbalie is ingesteld bij het lokale parket van het Openbaar Ministerie. Met deze reclasseringsbalie is er één aanspreekpunt gerealiseerd voor de rechterlijke macht en de Dienst Justitiële Inrichtingen. Via deze reclasseringsbalie worden de inkomende opdrachten verdeeld en gemonitord. Langs deze weg kan tijdig en beter worden gesignaleerd of het toezicht op de justitiabele daadwerkelijk is gestart. Bovendien zijn de reclasseringsbalies op de parketten van het Openbaar Ministerie (OM) gepositioneerd, zodat het OM beter kan worden geïnformeerd over het verloop van het toezicht. </antwoord>
      <antwoord nummer="4">Niet elke gedetineerde met een psychiatrische stoornis heeft gespecialiseerde psychiatrische zorg nodig. Zij vallen in eerste aanleg onder het reguliere basisregime in het gevangeniswezen. Voor die gedetineerden die meer zorg nodig hebben, kan deze op basis van diagnostiek door een psychiater van de Forensische Psychiatrische Dienst worden overgeplaatst naar een voorziening waar deze zorg wordt geboden. Dit kan een bijzondere voorziening zijn in het gevangeniswezen, maar ook is plaatsing in een ggz-instelling mogelijk. Ten slotte bestaat de mogelijkheid om via detentiefasering deze categorie gedetineerden onder voorwaarden van behandeling geleidelijk te doen uitstromen uit het gevangeniswezen en onder toezicht te laten stellen van de reclassering. Op basis van internationale literatuur en beschikbare gegevens van het gevangeniswezen wordt geconcludeerd dat bij circa 10% van de gedetineerden sprake is van een psychische stoornis. Dit betreft een inschatting. Door de snel wisselende gevangenispopulatie kan dit percentage variëren. Ook de zwaarte van de stoornissen varieert. </antwoord>
      <antwoord nummer="5">Het is maatschappelijk van belang dat psychisch gestoorde gedetineerden na afloop van de gevangenisstraf op adequate wijze worden opgevangen. Daartoe worden in het kader van de nazorg afspraken gemaakt met gemeenten en maatschappelijke organisaties om deze opvang te realiseren. De toenmalige minister van Justitie heeft uw Kamer op 23 mei 2006 (Kamerstukken II, vergaderjaar 2005–2006, 27 834 en 29 270, nr. 45) over de laatste stand van zaken inzake de nazorg geïnformeerd. Verder is het van belang de psychische stoornis van gedetineerden te behandelen, zodat een aansluiting tussen het justitiële systeem en het extramurale zorgsysteem wordt gerealiseerd. Deze naadloze aansluiting is het doel van het project Vernieuwing forensische zorg dat momenteel wordt uitgevoerd in het kader van het plan van aanpak tbs, op basis van het rapport van de commissie Visser. Indien de delictgevaarlijkheid het vereist zal daarnaast moeten worden bezien of de beëindiging van de vrijheidsstraf voor deze categorie personen moet aansluiten op een gedwongen civielrechtelijke opneming op grond van de Wet bijzondere opnemingen in psychiatrische ziekenhuizen (Wet BOPZ). In het kader van de evaluatie van de Wet BOPZ wordt gekeken naar de mogelijkheid om de criteria daarvoor te verruimen. </antwoord>
      <antwoord nummer="6">Een succesvolle re-integratie van ex-gedetineerden vereist een integrale aanpak van de diverse actoren in zowel de justitiële fase als in de niet-justitiële fase. De re-integratie van gedetineerden binnen het justitieel kader (tijdens de preventieve hechtenis en de intra- en extramurale tenuitvoerlegging van een sanctie) behoort tot de verantwoordelijkheid van Justitie. Buiten dat kader is het een verantwoordelijkheid voor gemeenten en zorginstellingen. Een toezichttraject heeft geen gestandaardiseerde vorm en is afhankelijk van de persoon van de justitiabele, zijn gedragingen en het recidiverisico. Bij psychisch gestoorde delinquenten is doorgaans sprake van intensief reclasseringstoezicht. De controlerende handelingen door de reclassering omvatten onder andere face-to-face cliëntgesprek, telefonisch contact met de cliënt, huisbezoek en waar nodig worden elektronische controlemiddelen ingezet. Daarnaast worden contacten onderhouden met het sociale netwerk, behandelaars en werkgevers. Op dit moment voert het WODC onderzoek uit naar de uitvoeringspraktijk van het reclasseringstoezicht. Mede op basis van de resultaten van dat onderzoek zullen wij in 2007 maatregelen voorbereiden om waar nodig verbeteringen aan te brengen. </antwoord>
      <noten afkomstig="antwoord"/>
   </antwoorden>
</kvr>
