<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de minister voor Wonen, Wijken en Integratie en de staatssecretaris van Economische Zaken over leegstaande bedrijfspanden. (Ingezonden 20 december 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30922
</item>
         <item attribuut="Inhoud">Vragen over de aanpak van langdurige leegstand van bedrijfspanden (kantoren en winkels). De gemeente Rotterdam wil de leegstand aanpakken met een leegstandstax, de herinvoering van het middenstandsdiploma en het ondernemerschap in oude wijken stimuleren.</item>
         <item attribuut="Rubriek">Bouw (Gebouwen)</item>
         <item attribuut="Trefwoorden">Gebouwen Leegstand</item>
         <item attribuut="Vindplaats">Kamervragen met antwoord 2007-2008, nr. 1366, Tweede Kamer</item>
         <item attribuut="Vraagnr_bij_indiening">2070807120</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2008-02-15</item>
         <item attribuut="Datum_indiening">2007-12-20</item>
         <item attribuut="Document-id">KVR30922</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2927" allpagenumbers="2927 2928 2929" vetnummer="2070807120" code="0708tkkvr1366" lopendefooter="Tweede Kamer, vergaderjaar 2007–2008, Aanhangsel" filenaam="KVR30922" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1366" onderwerp="" indiendatum="2007-12-20">
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister voor Wonen, Wijken en Integratie en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="15 februari 2008), zie ook Aanhangsel Handelingen nr. 1098, vergaderjaar 2007–2008">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1 2">Heeft u het artikel «Rotterdam gaat leegstand met boete bestraffen» <voetnoot nummer="1"/>gelezen? Herinnert u zich daarnaast de voorstellen over de aanpak van leegstaande bedrijfspanden <voetnoot nummer="2"/>«Wonen in kantoren» en uw toezegging om op deze voorstellen uiterlijk begin 2008 schriftelijk te reageren? </vraag>
      <vraag nummer="2">Deelt u de mening dat langdurige leegstand van bedrijfspanden onwenselijk is en, zeker wanneer het winkelstraten in de oude wijken betreft, kan leiden tot een aantasting van de leefbaarheid? </vraag>
      <vraag nummer="3">Wat doet u nu al om leegstand van winkelpanden in oude wijken te voorkómen en waar nodig te bestrijden? </vraag>
      <vraag nummer="4">Kunt u aangeven welke steden gebruik maken van de mogelijkheden die de Wet bijzondere maatregelen grootstedelijke problematiek (de zogenaamde «Rotterdamwet») biedt om het ondernemerschap in de oude wijken te stimuleren? Kunt u daarnaast enig inzicht verschaffen in de effecten hiervan? </vraag>
      <vraag nummer="5">Wat is uw reactie op het voorstel van de gemeente Rotterdam om de verpaupering van winkelstraten aan te pakken door herinvoering van het middenstandsdiploma voor ondernemers in deze wijken? </vraag>
      <vraag nummer="6">Wat vindt u van het voorstel van de gemeente Rotterdam om een leegstandstax in te voeren voor leegstaande winkelpanden? Bent u bereid dit verzoek van Rotterdam serieus te onderzoeken? </vraag>
      <vraag nummer="7">Ziet u, naast toepassing van een leegstandsheffing voor winkelpanden, ook mogelijkheden voor een soortgelijke heffing voor leegstaande kantoorpanden, zoals voorgesteld in het genoemde plan «Wonen in kantoren»? </vraag>
      <noten afkomstig="vraag">
         <noot nummer="1" datum="2007-12-17" bron="NRC Handelsblad">NRC Handelsblad, 17 december 2007</noot>
         <noot nummer="2" titel="Wonen in kantoren: 10 voorstellen">«Wonen in kantoren: 10 voorstellen», zie http://www.groenlinks.nl/2ekamer/ notities/Notitie.2005-11-09.1755/publication/download_file</noot>
      </noten>
   </vragen>
   <antwoorden aantal="7">
      <antwoord nummer="1">Ik heb het artikel over de leegstandsboete in Rotterdam en uw voorstellen over «Wonen in kantoren» gelezen. In dit tweede stuk doet u voorstellen met betrekking tot de uitvoering van de bouwregelgeving (waaronder de brandveiligheidsvoorschriften) en verder over een aantal financiële en contractuele maatregelen, waardoor u een vermindering van de inderdaad omvangrijke (deels structurele) leegstand van kantoorruimte verwacht te bereiken. Ik zal al deze aspecten betrekken bij mijn antwoord op uw voorstellen. Zoals toegezegd kunt u deze antwoorden voor 1 april aanstaande verwachten. </antwoord>
      <antwoord nummer="2">Ja. </antwoord>
      <antwoord nummer="3">Die opgave ligt bij de gemeenten. Rijksbemoeienis met winkelpanden is al in de jaren tachtig opgegaan in de Wet op de Stadsvernieuwing. De daarbij horende taken en middelen zijn gedecentraliseerd. In het kader van de stedelijke vernieuwing zijn veel steden actief om oude wijken te versterken en de economische bedrijvigheid te stimuleren, waarmee ook leegstand van bedrijfspanden wordt aangepakt. Steden voeren directe gesprekken met eigenaren(verenigingen) of zetten daar o.a. straatmanagers voor in (bijv. Rotterdam) en proberen een gezonde branchering aan te brengen door ontmoediging of actieve aankoop van panden. Het bevorderen van gezonde branchering kan plaatsvinden met financiële prikkels, zoals ingroeihuren, verhuurpremies of investeringspremies. Verder kunnen eigenaren aangeschreven worden bij onvoldoende onderhoud of kan er gevorderd worden vanuit de Huisvestingswet, wat nu wordt toegepast voor omzetten van bedrijfsvastgoed naar woningen. Het meest vergaande middel is verwerving van panden. Dit middel is bijvoorbeeld ingezet door Amsterdam, dat een aantal panden heeft opgekocht en van plan is in enkele gevallen wél gewenste bedrijvigheid de ruimte te geven door bijvoorbeeld ondernemers in de creatieve sector daarin te huisvesten. Recent in de belangstelling is ook een ander middel dat Amsterdam onder andere op de Wallen inzet om malafide bedrijven te weren. De gemeente maakt daarbij gebruik van de Wet BIBOB, op grond waarvan het bestuursorgaan, na een integriteitsonderzoek, bedrijven kan sluiten door de vergunningen in te trekken of te onthouden. Het doel daarbij is om het faciliteren van criminele activiteiten tegen te gaan. Per 1 juli 2008 (Besluit ruimtelijke ordening) komt er een wettelijke mogelijkheid voor gemeenten om branchering toe te passen inhoudende dat het bestemmingsplan zodanig gewijzigd wordt dat bepaalde ongewenste branches geweerd kunnen worden om de leefbaarheid in de wijk te verbeteren. Overigens kan dat – op grond van de leefmilieuverordening – nu ook al. Zo zijn bijv. in Amsterdam reeksen belwinkels gesloten. Ook deze activiteiten hebben een positieve invloed op de leegstand in de wijk. </antwoord>
      <antwoord nummer="4">De Wet bijzondere maatregelen grootstedelijke problematiek biedt geen specifieke mogelijkheden om het ondernemerschap in de oude wijken te stimuleren. Die wet geeft steden de mogelijkheid bepaalde, verdergaande maatregelen te treffen in gebieden die voldoen aan de criteria voor kansenzones, die in de wet zijn opgenomen. Het wordt zo wettelijk mogelijk gemaakt om bijvoorbeeld in te grijpen (bijvoorbeeld te differentiëren) in de heffing van de OZB op bedrijfspanden en om de toegang tot de woningmarkt in kansenzones te regelen. Vooruitlopend op de «Rotterdamwet» heeft de stad Rotterdam met het Rijk (het ministerie van EZ is coördinator) een (economische) kansenzoneregeling gemaakt die het ondernemerschap in de kansenzones wil bevorderen. Dit is een investeringspremieregeling voor ondernemers met de naam «Ondernemersregeling Kansenzones Rotterdam (OKR)». Overigens is hier niet de OZB-bepaling van de «Rotterdamwet» van toepassing. De OKR is als pilot in 2005 van start gegaan en in 2007 tussentijds geëvalueerd. Het is mij niet bekend dat buiten Rotterdam steden gebruik hebben gemaakt van de «Rotterdamwet» dan wel te werk zijn gegaan als de stad Rotterdam zelf. Wel heb ik in het proces om vanuit de Wijkactieplannen tot charters te komen gemerkt dat er enkele steden belangstelling hebben voor het OKR-concept. Dat zijn o.a. Amsterdam, Den Haag, Dordrecht, Schiedam en Arnhem. Die belangstelling zou dan ook moeten blijken uit de definitieve chartervoorstellen van die steden. De tussenevaluatie van de OKR noemt het aannemelijk dat er op termijn positieve economische effecten zullen zijn. Twee operationele jaren zijn daarvoor nog wat kort. Wel is het effect zichtbaar dat de regeling mee kan helpen om met andere maatregelen, zoals investeringen in de leefomgeving, de negatieve spiraal in een wijk om te buigen. Ik zie daarom economische kansenzones als een van de mogelijke instrumenten om de problemen in de wijk te helpen oplossen. Daarom is de evaluatie ook aan alle 18 steden gestuurd en is kenbaar gemaakt dat EZ de afweging die steden kunnen maken om de regeling te introduceren zal faciliteren. Daarbij zijn de steden er op gewezen dat het stimuleren van kansenzones onderwerp kan zijn van onderhandeling met de woningcorporaties, gelet op de inhoud van het afsprakenkader dat ik met Aedes ben overeengekomen. De facilitering door EZ kreeg onder meer gestalte door een paar druk bezochte workshops Economische Kansenzones op de zogenaamde Wijkendag van 22 januari jl. Een aantal steden gaf toen aan een vervolg op deze workshops (verdiepingsslag) op prijs te stellen en het Rijk zal deze handschoen oppakken. </antwoord>
      <antwoord nummer="5">Mijn antwoord valt uiteen in twee delen: a. mijn visie over nut en noodzaak van het verplicht stellen van een Middenstandsdiploma voor ondernemers in het algemeen en b. mijn visie over de inzet van een dergelijke verplichting alleen in specifieke situaties. a. Nut en noodzaak verplichting van een Middenstandsdiploma voor ondernemers in het algemeen Mijn visie over nut en noodzaak van invoering van een Middenstandsdiploma voor ondernemers sluit aan bij de discussie die mijn collega dhr. Heemskerk vorig jaar met het parlement in de Tweede Kamer der Staten-Generaal heeft gevoerd bij de behandeling van het later aangenomen wetsvoorstel over de intrekking van de Vestigingswet Bedrijven 1954 (Kamerstukken Tweede Kamer, vergaderjaar 2006–2007, 30 828). Die wet heeft reeds sinds 2001 geen betrekking meer op kwaliteitseisen voor ondernemerschap en sindsdien worden geen eisen meer gesteld aan kennis van ondernemerschapsvaardigheiden. Kwaliteitsverbetering van ondernemerschap is niet te bereiken door het laten bestaan van dergelijke toetredingseisen. Van belang is dat kenniseisen slechts moeizaam kunnen worden geactualiseerd. Ondernemers hebben daarbij (ook) op opleidingsgebied behoefte aan maatwerk. Dat geldt niet alleen voor de start van de onderneming maar ook daarna. Starters en ondernemers kunnen voor informatie en advies hierover goed terecht bij brancheorganisaties en de Kamers van Koophandel. Scholings- en/of adviesdiensten ter vrijwillige voorbereiding op zelfstandig ondernemerschap zijn er in voldoende mate. Met mijn collega dhr. Heemskerk ben ik er voorstander van dat zowel de startende als de zittende ondernemer zich voldoende schoolt en bijschoolt. Daarom ondersteunt EZ diverse ondernemersorganisaties en de Kamers van Koophandel om het bewustzijn voor goede scholing bij ondernemers te vergroten. Vrijwilligheid blijft echter de kern van dat beleid. De invoering van een hernieuwd middenstandsdiploma biedt net als de toetredingseisen van de voormalige Vestigingswet geen garantie dat na de start van de onderneming een minimumkwaliteitsniveau wordt gehaald. Het vormt mijns inziens veeleer een keurslijf dan dat het een toegesneden oplossing biedt, zoals ook de toetredingseisen van de Vestigingswet een barrière vormden. Het leidt ten slotte tot toename van de administratieve lasten voor de betreffende ondernemers. b. Inzet verplichting Middenstandsdiploma voor ondernemers alleen in specifieke situaties De gemeente Rotterdam wil blijkbaar ruimte krijgen om het stellen van de eis van een Middenstandsdiploma alleen van toepassing te laten zijn voor bepaalde wijken of eventueel delen van wijken. Ik vind dit middel niet geschikt. Het al dan niet stellen van opleidingseisen aan ondernemers beschouw ik als een nationale zaak. Het is geen geschikt aangrijpingspunt om gemeenten ruimte te bieden om van de nationale eisen afwijkende eisen te stellen. </antwoord>
      <antwoord nummer="6">Het voorstel van de gemeente Rotterdam moet nader onderzocht worden op haar eventuele juridische en fiscale consequenties. </antwoord>
      <antwoord nummer="7">Ook voor het antwoord op deze vraag zal ik nader onderzoek doen naar de oorzaken van leegstand en mogelijke oplossingsrichtingen. Hierin zal ik de leegstandtax meenemen. </antwoord>
      <noten afkomstig="antwoord"/>
   </antwoorden>
</kvr>
