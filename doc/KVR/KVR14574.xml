<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de ministers van Volkshuisvesting, Ruimtelijke Ordening en Milieubeheer, van Verkeer en Waterstaat en van Binnenlandse Zaken en Koninkrijksrelaties over spoortransporten met gevaarlijke stoffen. (Ingezonden 1 december 2000); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14574
</item>
         <item attribuut="Inhoud">Vragen n.a.v. de risico-inventarisatie van zeven Groningse gemeenten, waaruit blijkt dat bij een ongeval met een chloortrein 5000 doden kunnen vallen.</item>
         <item attribuut="Rubriek">Milieu (Gevaarlijke stoffen) Verkeer, vervoer en waterstaat (Goederenvervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen Vervoer gevaarlijke stoffen</item>
         <item attribuut="Vindplaats">Kamervragen met antwoord 2001-2002, nr. 231, Tweede Kamer</item>
         <item attribuut="Vraagnr_bij_indiening">2000103240</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2001-11-09</item>
         <item attribuut="Datum_indiening">2000-12-01</item>
         <item attribuut="Document-id">KVR14574</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="485" allpagenumbers="485 486 487" vetnummer="2000103240" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14574" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="231" onderwerp="" indiendatum="2000-12-1">
         <vrager partij="SP" oorsprong="parlement">Poppe</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer, van Verkeer en Waterstaat en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="9 november 2001), zie ook Aanhangsel Handelingen nr. 471, vergaderjaar 2000–2001">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder>de minister van Verkeer en Waterstaat en de staatssecretaris van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Bent u bekend met de risico-inventarisatie van zeven Groningse gemeenten, waaruit blijkt dat bij een ongeval met een chloortrein 5000 doden en 18 000 gewonden kunnen vallen? Zo ja, is dit geen reden om onmiddellijk dergelijke transporten te verbieden? </vraag>
      <vraag nummer="2" voetnoot="1">Herinnert u zich de antwoorden van 13 november jl. op mijn vragen over de spoorramp bij Visé? <voetnoot nummer="1"/>Moet uit die antwoorden worden geconcludeerd dat er geen rapportageverplichting is voor spoortransporten met gevaarlijke stoffen op grond van het Besluit risico zware ongevallen, maar dat dergelijke transporten wel getoetst worden aan de normen zoals neergelegd in de nota Risiconormering Vervoer Gevaarlijke Stoffen? </vraag>
      <vraag nummer="3">Welke instantie toetst dergelijke transporten? Worden gemeenten die zijn gelegen aan de transportas waarover het transport gaat, daarover geïnformeerd? Zo ja, op welke wijze gebeurt dit? Zo neen, bent u bereid een dergelijke melding verplicht te stellen? </vraag>
      <vraag nummer="4">Is uit het antwoord dat regionale brandweerorganisaties informatie kunnen opvragen over de betrokken lading van transsporten bij de Centrale Meldkamer in Utrecht de conclusie te trekken dat regionale brandweerorganisaties niet vooraf geïnformeerd worden, maar pas informatie zullen opvragen na een ongeval? Zo ja, acht u dit een verantwoorde situatie gezien de noodzaak van adequaat en snel handelen welke bij een ramp noodzakelijk is? Zo neen, bent u bereid de Centrale Meldkamer te verplichten de informatie, die kennelijk wel beschikbaar is, aan de regionale brandweerorganisaties langs het gehele spoortraject door te geven voor het tijdstip van passage van het transport en de betrokken lading? </vraag>
      <vraag nummer="5">Kan uit het antwoord dat regionale overheidshulpdiensten bij spoorongevallen waarbij chemische stoffen zijn betrokken, gebruik moeten maken van specifieke bedrijven en ondersteuning vanuit het chemisch georiënteerde bedrijfsleven, geconcludeerd worden dat bij een ongeval waarbij zeer gevaarlijke stoffen vrijkomen overheidshulpdiensten met lege handen staan totdat er gespecialiseerde hulp vanuit genoemd bedrijfsleven komt? Zo ja, is dergelijke gespecialiseerde hulp voldoende georganiseerd, inclusief concrete afspraken met chemisch georiënteerde bedrijven binnen welke tijd deze hulp ter plaatse moet zijn? Betreft deze hulp ook bescherming van het personeel van de overheidshulpdiensten en omwonenden van de plaats van de ramp? Zo neen, kunnen we dan wel spreken van een adequate rampenbestrijding bij ernstige ongevallen waarbij gevaarlijke stoffen zijn betrokken? </vraag>
      <noten afkomstig="vraag">
         <noot nummer="1" documenttype="Kamervragen">Aanhangsel Handelingen, Vergaderjaar 2000–2001, nr. 260.</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="1">Het «Concept-raamplan voor de bestrijding van incidenten met de chloortrein in de regio Groningen», waaraan u naar ik aanneem refereert en dat is opgesteld door zeven Groningse gemeenten langs het spoortraject waarover chloor wordt vervoerd, is mij bekend. Ook is mij bekend dat een ongeval met een chloortrein waarbij chloor vrijkomt, zeer ernstige gevolgen kan hebben. Afhankelijk van de ongevalsituaties (ernst van een lekkage, het tijdstip, de weersomstandigheden en de plaats van het ongeval) zijn in een «worst case situatie» de door u genoemde ernstige effecten mogelijk. Het verbieden van chloortransporten is echter, zoals ik op 30 mei 2000 samen met de minister van Verkeer en Waterstaat op een brief van de Waddenvereniging heb geantwoord, op grond van (inter)nationale regelgeving niet mogelijk. Een afschrift van deze brief is op 7 juni 2000 aan de Kamer <voetnoot nummer="1"/>gezonden. Inmiddels heb ik de landsadvocaat een onderzoek laten doen naar de juridische (on)mogelijkheden van een verbod op het vervoer van chloor. De onderzoeksresultaten zal ik opnemen in de «stand van zaken brief» die ik de Kamer tijdens het Algemeen Overleg over chloortransporten heb toegezegd. In de brief van 7 juni 2000 heb ik verder aangegeven dat het chloorvervoer een gevolg is van de afweging die Akzo Nobel maakt ten aanzien van de productie en het gebruik van chloor op verschillende bedrijfslocaties in Nederland. Ik heb toentertijd aangekondigd het initiatief te nemen tot het voeren van gesprekken met Akzo Nobel over de mogelijkheden van het verder geografisch bijeenbrengen van productie en gebruik van chloor met als doel het transport tot een minimum te beperken. Inmiddels hebben zes gesprekken met Akzo Nobel plaatsgevonden. In mijn brieven van 31 augustus 2000 en 16 november 2000 en 9 februari 2001 en tijdens het Algemeen Overleg over chloortransporten op 15 maart 2001 heb ik de Kamer verslag gedaan van de voortgang van het overleg met Akzo Nobel. </antwoord>
      <antwoord nummer="2">Ja. De door u getrokken conclusie is juist. </antwoord>
      <antwoord nummer="3">Er is momenteel in de vervoersregelgeving geen formele regeling om gemeenten te informeren over de aard en omvang van het vervoer van gevaarlijke stoffen. Een wettelijk geregelde registratieplicht voor risicovolle situaties wordt voorbereid. Voor de registratie van gegevens over het vervoer van gevaarlijke stoffen zullen de respectievelijke beheerders van infrastructuur verantwoordelijk worden gesteld. Voor het spoorvervoer betekent dit dat een registratieverplichting wordt opgelegd aan de beheerder van de railinfrastructuur. De vervoerders zullen verplicht worden de infrabeheerder te informeren. Momenteel worden door de rijksoverheid en de provincies ook zonder de hiervoor genoemde formele grondslag gegevens van het spoorbedrijf gebruikt en bewerkt tot informatie die van belang is voor bijvoorbeeld Ruimtelijke Ordening, MER procedures en voor de preparatie op de bestrijding van een mogelijke ramp. De minister van Verkeer en Waterstaat heeft ten aanzien van het vervoer van gevaarlijke stoffen per spoor in augustus 2001 een Risicoatlas Spoor uitgebracht. In de «Effectwijzer», een uitgave van het ministerie van BZK, staan de belangrijkste transportroutes voor het spoor reeds vermeld, evenals in de integrale veiligheidsrapportage 2000. </antwoord>
      <antwoord nummer="4">Ja, brandweerorganisaties worden momenteel niet vooraf geïnformeerd over de lading van transporten en vragen de informatie na een ongeval zelf op bij de Centrale Meldkamer. Hiermee kan kostbare tijd verloren gaan. Ik zal daarom samen met de minister van V&amp;W en de staatssecretaris van BZK bewerkstelligen dat de noodzakelijke informatie over de betrokken lading vooraf beschikbaar is in een voor hulpverleningsorganisaties snel en goed toegankelijke database. Op het transport toegespitste informatie zoals getransporteerde hoeveelheden en aard van de gevaarlijke stoffen moet daarmee direct voor de brandweerorganisaties beschikbaar zijn. In het antwoord op vraag 3 is, voor alle duidelijkheid, sprake van een ander soort van informatie over transportstromen. Het gaat daarbij om meer statistisch bewerkte gegevens over transportstromen over bepaalde trajecten in bepaalde perioden. Deze informatie dient ten behoeve van de beeldvorming over risico’s en mogelijke ongevallenscenario’s waarmee de betreffende gemeenten en hulpdiensten rekening moeten houden. </antwoord>
      <antwoord nummer="5">Nee, de hulpdiensten staan niet met lege handen, maar aan de mogelijkheden voor repressief optreden zijn wel begrenzingen. Voorop staat dat vanwege stringente internationale regelgeving een spoorwagon dusdanig solide is uitgevoerd, dat in het algemeen voorkomen kan worden – uitzonderingen daargelaten – dat een ongeval leidt tot het vrijkomen van de gevaarlijke stoffen. In de beantwoording van de vragen over de in Visé ontspoorde chemicaliëntrein is gesteld dat de lokale brandweer op basis van een analyse van de risico’s in het verzorgingsgebied dient te worden voorbereid op een bepaald spectrum van incidenten. Bestuurlijk zullen daarbij keuzen aan de orde zijn ten aanzien van de bovengrenzen aan de operationele prestaties die in die ongevalsituaties van de hulpdiensten mogen worden verwacht. Grootschalige ontsnappingen (in worst case scenario’s) van bijvoorbeeld een toxisch gas als chloor zullen vrijwel nergens effectief door de hulpdiensten kunnen worden beheerst. Voor die scenario’s dienen pro-actief en preventief in voldoende mate risicoreducerende maatregelen te zijn getroffen. De regionale hulpdiensten leggen zich toe op het zo snel mogelijk, met de beschikbare middelen, stabiliseren van de ongevalsituaties en het redden van mens en dier. Voor de verdere aanpak wordt zo veel als nodig en mogelijk is gebruik gemaakt van bijstand van buiten het eigen (regionale) brandweerkorps en hulp vanuit het bedrijfsleven. De beschikbare assistentieregelingen met het chemisch georiënteerd bedrijfsleven zijn overigens thans nog gebaseerd op vrijwilligheid en bieden geen volledig dekkende en operationeel sluitende organisatie. Indien deze assistentie noodzakelijk is dient rekening te worden gehouden met reistijden (tot enkele uren). Voor een beperkt aantal gevaarlijke stoffen zijn er wel sluitende operationele regelingen (LPG, chloor, chloorsilanen, ethyleen-oxide, acrylonitril, styreen, titaniumtetrachloride, broom en cyanides). Er wordt echter zo’n diversiteit aan stoffen vervoerd dat voor de meeste stoffen ad hoc contacten moeten worden gelegd met het bedrijfsleven. Bedrijven (zoals producenten, opslagbedrijven en vervoerders) worden daarbij selectief benaderd voor het leveren van specifieke informatie, adviezen of technische ondersteuning en beschikbare voorzieningen. De dienst Chemisch Advies van de DCMR-Milieudienst Rijnmond speelt een bemiddelende rol bij het leggen van contacten met het juiste bedrijf. In de afgelopen 25 jaar hoefde slechts enkele malen van deze regeling gebruik te worden gemaakt. In deze gevallen heeft de regeling voldoende gefunctioneerd. Echter, in het licht van het bovenstaande worden momenteel nadere operationele afspraken overwogen, teneinde de risico’s verder terug te dringen. </antwoord>
      <noten afkomstig="antwoord">
         <noot nummer="1">VROM 2000, nr. 521</noot>
      </noten>
   </antwoorden>
</kvr>
