<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Thieme (PvdD) aan de ministers van Landbouw, Natuur en Voedselkwaliteit en van Justitie over het doden van zwanen. (Ingezonden 24 juli 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29218
</item>
         <item attribuut="Inhoud">Zinloos geweld tegen dieren zou strenger bestraft moeten worden. Vragen over de opsporing van de daders van het doden van zwanen, het afschieten van zwanen in het kader van landbouwschadebestrijding en over een beschermde status voor zwanen.</item>
         <item attribuut="Rubriek">Natuur (Dierenbescherming)</item>
         <item attribuut="Trefwoorden">Dierenbescherming</item>
         <item attribuut="Vindplaats">Kamervragen met antwoord 2006-2007, nr. 2543, Tweede Kamer</item>
         <item attribuut="Vraagnr_bij_indiening">2060721850</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="PvdD">Thieme</persoon>
         </item>
         <item attribuut="Datum_reaktie">2007-08-30</item>
         <item attribuut="Datum_indiening">2007-07-24</item>
         <item attribuut="Document-id">KVR29218</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5379" allpagenumbers="5379 5380" vetnummer="2060721850" code="0607tkkvr2543" lopendefooter="Tweede Kamer, vergaderjaar 2006–2007, Aanhangsel" filenaam="KVR29218" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2543" onderwerp="" indiendatum="2007-07-24">
         <vrager partij="PvdD" oorsprong="parlement">Thieme</vrager>
         <vraagt-aan>de ministers van Landbouw, Natuur en Voedselkwaliteit en van Justitie</vraagt-aan>
      </vraagdata>
      <antwoorddata antwoorddatum="30 augustus 2007), zie ook Aanhangsel Handelingen nr. 2324, vergaderjaar 2006–2007">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht «Zwaan dood na aanval met speren»? <voetnoot nummer="1"/>
      </vraag>
      <vraag nummer="2">Deelt u de mening dat zinloos geweld tegen dieren oprukt en zwaarder bestraft zou dienen te worden? </vraag>
      <vraag nummer="3" voetnoot="2">Bent u bereid met het Openbaar Ministerie in contact te treden om een verhoging van de strafmaat te bepleiten zoals eerder is voorgesteld in gevallen van geweldpleging met discriminatie als grondslag? <voetnoot nummer="2"/>
      </vraag>
      <vraag nummer="4">Bent u bereid prioriteit te geven aan de opsporing van de daders van dit misdrijf, nu het er de schijn van heeft dat de daders uit het buitenland afkomstig zijn en aan vervolging zouden kunnen ontkomen wanneer daaraan geen extra aandacht wordt besteed? </vraag>
      <vraag nummer="5">Klopt het dat jaarlijks ongeveer 5000 knobbelzwanen (ongeveer 30% van de populatie) worden afgeschoten in het kader van landbouwschadebestrijding met het jachtgeweer? Zo neen, kunt u dan een indicatie van de aantallen geschoten dieren geven? </vraag>
      <vraag nummer="6">Bent u bereid naar aanleiding van de publieke verontwaardiging over de mishandeling van knobbelzwanen, het grootschalig doden en uit elkaar schieten van de familieverbanden van deze monogame dieren te heroverwegen en de dieren een beschermde status te bieden? Zo neen, waarom niet? Zo ja, op welke termijn en wijze? </vraag>
      <noten afkomstig="vraag">
         <noot nummer="1" weblink="http://binnenland.nieuws.nl/471609/Zwaan_dood_na_aanval_met_speren">http://binnenland.nieuws.nl/471609/Zwaan_dood_na_aanval_met_speren</noot>
         <noot nummer="2" weblink="http://www.parool.nl/nieuws/2007/JUL/13/bin8.html">http://www.parool.nl/nieuws/2007/JUL/13/bin8.html</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">Personen die dieren zonder doel of noodzaak doden, maken zich schuldig aan overtreding van artikel 36 van de Gezondsheids- en welzijnswet voor dieren (Gwwd). Overtreders van dit artikel kunnen sinds 1 februari 2006 worden veroordeeld tot een gevangenisstraf van ten hoogste drie jaren of een geldboete van maximaal € 16.750. Daarvoor was een gevangenisstraf van ten hoogste twee jaren mogelijk. Ik ben van mening dat de huidige maximumstraf voldoende is. Overigens is het aan de wetgever en niet aan het Openbaar Ministerie om de strafmaat te verhogen. </antwoord>
      <antwoord nummer="4">Er is door de politie onderzoek gedaan naar de daders van dit misdrijf. Helaas was er geen duidelijk signalement beschikbaar of enige andere aanwijzing die tot de daders zou kunnen leiden. Het onderzoek kon daarom niet worden voortgezet. </antwoord>
      <antwoord nummer="5">Nee. Volgens de meest recente cijfers die de Wildbeheereenheden aan mij hebben verstrekt, worden jaarlijks 3100 tot 3500 knobbelzwanen geschoten in het kader van schadebestrijding. Volgens gegevens van het Netwerk Ecologische Monitoring (het stelsel van natuurmeetnetten van de overheid) bestaat de populatie knobbelzwanen in Nederland ongeveer uit ongeveer 30.000 vogels. Er zijn ook alternatieve wintertellingen uitgevoerd waarbij 37.000 knobbelzwanen zijn geteld. Dat betekent dat jaarlijks ongeveer 10% van de populatie wordt afgeschoten in het kader van bestrijding van schade aan landbouwgewassen. </antwoord>
      <antwoord nummer="6">Op basis van artikel 4 van de Flora- en faunawet is de knobbelzwaan als beschermde inheemse diersoort aangemerkt. Op grond van de artikelen 9 en 10 van de Flora- en faunawet is het verboden dieren, behorende tot een beschermde inheemse diersoort, te doden, verwonden, vangen, bemachtigen of met het oog daarop op te sporen of opzettelijk te verontrusten. De knobbelzwaan heeft dus al een beschermde status. Alleen in het kader van beheer- en schadebestrijding of bijvoorbeeld in het belang van de volksgezondheid mag van dit verbod worden afgeweken. </antwoord>
      <noten afkomstig="antwoord"/>
   </antwoorden>
</kvr>
