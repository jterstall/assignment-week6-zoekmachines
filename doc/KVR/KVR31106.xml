<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Gennip en Van Heugten (beiden CDA) aan de ministers van Verkeer en Waterstaat en van Volkshuisvesting, Ruimtelijke Ordening en Milieubeheer over verhuizing van containeropslag. (Ingezonden 12 februari 2008);Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31106
</item>
         <item attribuut="Inhoud">Vragen naar aanleiding bericht (Algemeen Dagblad, 8 februari 2008), dat de containeropslagbedrijven zich niet laten 'verdrijven' van het RDM-terrein in de haven. Ondanks wijziging van de bestemmingen. Indieners willen weten of het havenbedrijf deze bedrijven (goede) alternatieve bestemmingen heeft aangeboden.</item>
         <item attribuut="Rubriek">Ruimtelijke ordening en infrastructuur (Bestemmingsplannen) Verkeer, vervoer en waterstaat (Goederenvervoer) Verkeer, vervoer en waterstaat (Havens)</item>
         <item attribuut="Trefwoorden">Bestemmingsplannen Containers Goederenvervoer Havens</item>
         <item attribuut="Vindplaats">Kamervragen met antwoord 2007-2008, nr. 1537, Tweede Kamer</item>
         <item attribuut="Vraagnr_bij_indiening">2070811320</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Van Gennip Van Heugten</persoon>
         </item>
         <item attribuut="Datum_reaktie">2008-03-04</item>
         <item attribuut="Datum_indiening">2008-02-12</item>
         <item attribuut="Document-id">KVR31106</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3297" allpagenumbers="3297 3298" vetnummer="2070811320" code="0708tkkvr1537" lopendefooter="Tweede Kamer, vergaderjaar 2007–2008, Aanhangsel" filenaam="KVR31106" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1537" onderwerp="" indiendatum="2008-02-12">
         <vrager partij="CDA" oorsprong="parlement">Van Gennip Van Heugten</vrager>
         <vraagt-aan>de ministers van Verkeer en Waterstaat en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2008-03-4">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Kent u het bericht «containeropslag laat zich niet verdrijven van rdm-terrein» (Algemeen Dagblad, 8 februari 2008). </vraag>
      <vraag nummer="2">Klopt de inhoud van dit bericht? </vraag>
      <vraag nummer="3">Hoeveel bedrijven op het terrein van het havenbedrijf moeten verhuizen vanwege de verschillende herzieningen van de bestemming, herstructureringen, etc? Hoeveel van deze bedrijven verhuizen niet vrijwillig? Kunt u een indicatie geven van de hectares die hiermee gemoeid zijn? </vraag>
      <vraag nummer="4">Biedt het havenbedrijf deze bedrijven alternatieve bestemmingen aan? Zo neen, waarom niet? Zo ja, zijn deze alternatieve bestemmingen vergelijkbaar in kwaliteit, bereikbaarheid, ligging, etc? Hoeveel bedrijven maken daarvan gebruik van? </vraag>
      <vraag nummer="5">Verloopt de herstructurering van de verschillende terreinen en de aanleg van de nieuwe terreinen voldoende voorspoedig om de te verhuizen bedrijven tijdig van gelijkwaardige, alternatieve locaties te voorzien? Zo neen, wat gaat u daaraan doen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ik heb kennis genomen van het bericht en informatie ingewonnen bij de gemeente Rotterdam en het Havenbedrijf Rotterdam N.V. (HbR). </antwoord>
      <antwoord nummer="2">De inhoud van het artikel is niet geheel volledig en inmiddels door de tijd achterhaald. Op 14 februari heeft de rechter het HbR in het gelijk gesteld. Uit de beschikking blijkt dat TCS geen ontruimingsbescherming toekomt. Bij de herstructurering van het terrein van de Rotterdamse Droogdok Maatschappij (RDM-terrein) gaat het niet alleen om de uitbreiding van het Albeda College in de voormalige machineloods zoals in het artikel staat vermeld, maar ook om de vestiging van de Hogeschool Rotterdam en een aantal bedrijven die samen met de onderwijsinstellingen een nieuw leer-werkconcept vormen. Daarnaast wordt de ontsluiting van het dorp Heijplaat via het oude RDM-terrein in ere hersteld. Vanaf dit voorjaar zal tussen het RDM-terrein en Rotterdam-centrum, frequent een waterbus heen en weer varen. Een gedeelte van het terrein inclusief de kade wordt voor publiek vrij toegankelijk. Hiervoor is het noodzakelijk om de verkeersstromen zo veilig mogelijk in te richten. </antwoord>
      <antwoord nummer="3">Vanwege de herstructurering van het oude RDM-terrein heeft het HbR aan 15 huurders, waarvan 10 bedrijven en 5 particulieren, op het terrein laten weten dat het (huur)contract niet verlengd wordt. Het gaat daarbij om een oppervlak van ca 2 ha. De huidige contracten lopen af en door het HbR zullen geen nieuwe contracten worden aangeboden. Naar verwachting van het HbR zullen alle bedrijven vrijwillig verhuizen. Er is geen sprake van huuropzeggingen bij bedrijven die op basis van de juridische gronden doorlopende, niet opzegbare rechten of ontruimingsbescherming hebben. </antwoord>
      <antwoord nummer="4">Het havenbedrijf biedt niet alle vertrekkende huurders een alternatief aan. De meeste bedrijven zijn namelijk niet water- of havengebonden noch havengerelateerd. Het HbR heeft in de afgelopen periode bewust een aantal tijdelijke huurders op het RDM-terrein gevestigd in de aanloop naar de gewenste herstructurering, bij wijze van een tijdelijke invulling van het gebied. Vanuit deze gedachte zijn veel contracten gesloten onder de uitdrukkelijke voorwaarde en mededeling dat in 2007/2008 de huur zou eindigen. De bedrijfsvoering van deze tijdelijke huurders heeft veelal niets te maken met de haven. Deze bedrijven hebben zich tijdelijk gevestigd omdat er een transitieperiode ontstaan was na sluiting van de RDM, alvorens het HbR nu overgaat tot volledige vernieuwing van het terrein. Voor het RDM-terrein is een visie ontwikkeld waarin slechts een beperkt aantal bedrijven (2 à 3) in aanmerking komt voor herhuisvesting op het terrein. Met deze bedrijven is het HbR in gesprek over de herhuisvesting. Daarnaast zijn er 1 à 2 bedrijven die elders in het havengebied kunnen worden gehuisvest. De alternatieve bestemmingen zijn gelijkwaardig. </antwoord>
      <antwoord nummer="5">De herstructurering van het gehele RDM-terrein zal plaatsvinden vanaf heden tot ca. 2015. De meeste investeringsprojecten vinden in de eerste periode plaats tot en met 2010. Het HbR voert gesprekken met de bedrijven die een herbestemming krijgen binnen het gebied om te voorkomen dat de bedrijfsvoering hinder zal ondervinden van de herstructurering. Voor de overige huurders wordt het huurcontract gerespecteerd. Bij afloop van die betreffende contracten worden de mogelijkheden voor herhuisvesting door het HbR bezien, afhankelijk van ruimte, gebiedsdoelstellingen etc. De herstructurering van het RDM-terrein leidt tot een combinatie van onderwijsinstellingen, havengerelateerde innovatieve bedrijvigheid en havengebonden bedrijvigheid. Dit past binnen de doelstellingen van het Randstad Urgent-project Stadshavens waarvan het RDM-terrein deel uit maakt. Dit project beoogt de herstructurering (vernieuwing, intensivering en transformatie) van het gebied Stadshavens Rotterdam tot een gebied waarin innovatieve en moderne woon- en werkomgevingen worden gecombineerd. De activiteiten worden verbreed (diversificatie) en het vestigingsklimaat voor bedrijven verbeterd. Daardoor wordt de economische structuur van de haven versterkt. De uitvoering van het project inclusief het verplaatsen en eventueel herhuisvesten van bedrijven ligt bij de gemeente Rotterdam en het HbR. </antwoord>
      <noten afkomstig="antwoord"/>
   </antwoorden>
</kvr>
