<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rabbae en M. B. Vos (beiden GroenLinks) over de handel in kankerverwekkende kleurstoffen. (Ingezonden 7 januari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4283
</item>
         <item attribuut="Inhoud">Betreft de import, handel en productie van kankerverwekkende AZO-kleurstoffen en de toepassing in kleding.</item>
         <item attribuut="Rubriek">Milieu (Gevaarlijke stoffen)</item>
         <item attribuut="Trefwoorden">Gevaarlijke stoffen Textiel</item>
         <item attribuut="Vindplaats">Kamervragen met antwoord 1996-1997, nr. 603, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Rabbae</persoon>
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1997-01-30</item>
         <item attribuut="Datum_indiening">1997-01-07</item>
         <item attribuut="Document-id">KVR4283</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1237" allpagenumbers="1237 1238" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="603" onderwerp="" indiendatum="1997-01-7">
         <vrager partij="GroenLinks" oorsprong="parlement">Rabbae</vrager>
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="1997-01-30">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de minister van Economische Zaken en de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u de onderzoeksresultaten van de Inspectie Milieuhygiëne betreffende de handel in kankerverwekkende kleurstoffen? <voetnoot nummer="1"/>
      </vraag>
      <vraag nummer="2">Acht u het niet noodzakelijk om import en handel van schadelijke kleurstoffen als benzidine en benzidine-analoge kleurstoffen – evenals de toepassing daarvan in kleding e.d. – te verbieden? </vraag>
      <vraag nummer="3">Deelt u de mening, dat ook de productie van deze kankerverwekkende kleurstoffen in Nederland verboden dient te worden? </vraag>
      <vraag nummer="4">Bent u bereid de resultaten van het nadere onderzoek door het ministerie van Volkshuisvesting, Ruimtelijke Ordening en Milieubeheer aan de Kamer mee te delen? </vraag>
      <noten afkomstig="vraag">
         <noot nummer="1" datum="1997-01-4" bron="De Volkskrant">De Volkskrant, 4 januari 1997</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3">Bepaalde aromatische aminen, waaronder benzidine, behoren tot die verbindingen die in staat zijn danwel ervan verdacht worden bij de mens kanker te veroorzaken. Deze aminen kunnen worden gevormd door bepaalde zogenaamde azo-kleurstoffen, kortheidshalve verder aangeduid als kankerverwekkende azo-kleurstoffen. Een aantal azo-kleurstoffen (enige honderden) is (verdacht) kankerverwekkend, het grootste deel van de azo-kleurstoffen is dat niet. Ik deel de zorg van de vragenstellers met betrekking tot de import, handel en productie van kankerverwekkende azo-kleurstoffen. In principe ben ik van mening dat er geen kankerverwekkende azo-kleurstoffen zouden mogen worden toegepast in producten waarmee de mens regelmatig in aanraking kan komen. Sinds 1990–1992 is het in de Europese Unie verboden om benzidine (en de zouten daarvan), 2-naftylamine, 4-nitrobifenyl en 4-aminobifenyl (en de zouten daarvan) te produceren, te verwerken of in stoffen of preparaten op de markt te brengen. Voorts is het sinds 1995 in de Europese Unie verboden om nader aangegeven kankerverwekkende stoffen, waaronder bepaalde aromatische aminen die uit azo-kleurstoffen kunnen vrijkomen, als zodanig of in preparaten aan het grote publiek ter beschikking te stellen. Met het op de Arbeidsomstandighedenwet gebaseerd Besluit kankerverwekkende stoffen en processen (4 februari 1994, Stb. 91) zijn maatregelen genomen ter bescherming van werknemers tegen de gevaren en blootstelling aan kankerverwekkende stoffen, dus ook tegen kankerverwekkende aminen en azo-kleurstoffen. Op grond van de Warenwetregeling AZO-kleurstoffen (Staatscourant 143, 29 juli 1996) is het in Nederland verboden om kleding, schoeisel en beddengoed te verhandelen die kankerverwekkende azo-kleurstoffen bevatten. Echter, de productie en handel van veel kankerverwekkende azo-kleurstoffen is niet verboden. Voorzover bekend vindt er overigens in Nederland geen productie van kankerverwekkende azo-kleurstoffen plaats. Niet bekend is in welke hoeveelheden de schadelijke azo-kleurstoffen Nederland binnen komen. Tevens is niet goed duidelijk of er nog andere potentieel kankerverwekkende azo-kleurstoffen zijn (naast de niet limitatieve voorbeeldlijst van azo-kleurstoffen die genoemd zijn in de Warenwetregeling) en waarin ze, behalve in kleding, beddengoed en schoeisel, nog meer worden toegepast. Vanwege deze onduidelijkheden kan op dit moment nog geen uitspraak worden gedaan over de noodzaak tot een algeheel verbod op de import en handel, alsmede de productie van schadelijke azo-kleurstoffen. Daarom heeft het ministerie van VROM opdracht gegeven te onderzoeken in welke hoeveelheden de schadelijke azo-kleurstoffen worden verhandeld, in welke toepassing ze in Nederland worden gebruikt en welke maatregelen er in andere landen tegen schadelijke azo-kleurstoffen genomen zijn. Hierbij zal het onderzoek dat door de Inspectie Milieuhygiëne is gedaan meegenomen worden. Vervolgens zal het Rijksinstituut voor Volksgezondheid en Milieu (RIVM) de risico’s voor mens en milieu van de onderzochte toepassingen van schadelijke azo-kleurstoffen beoordelen. Op basis van de resultaten van beide onderzoeken zal worden besloten of maatregelen genomen moeten worden tegen de productie, de handel en het gebruik van deze azo-kleurstoffen en zo ja, hoe deze maatregelen vorm gegeven moeten worden. Bij beide onderzoeken zal worden samengewerkt met de ministeries van VWS (vanwege het belang van het onderzoek voor consumenten) en SZW (vanwege het belang voor de arbeidsomstandigheden). </antwoord>
      <antwoord nummer="4">Ja. De resultaten van het eerste onderzoek (naar de handel in en de toepassingen van schadelijke azo-kleurstoffen) zullen medio 1997 gereed zijn. Het rapport hierover zal aan de Kamer gezonden worden. De risicobeoordeling zal eind 1997 gereed kunnen zijn en eveneens aan de Kamer gezonden worden. </antwoord>
      <noten afkomstig="antwoord"/>
   </antwoorden>
</kvr>
