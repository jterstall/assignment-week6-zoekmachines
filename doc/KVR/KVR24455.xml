<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de ministers van Volksgezondheid, Welzijn en Sport en van Justitie over meisjesbesnijdenis in Amsterdam. (Ingezonden 12 oktober 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24455
</item>
         <item attribuut="Inhoud">Sleutelfiguren in de Amsterdamse gemeenschappen uit Sierra Leone, Ghana en Egypte propageren meisjesbesnijdenis. In Amsterdam blijken meisjes in het geheim besneden te worden. Hoe kan dit worden tegengegaan en kunnen de sleutelfiguren vervolgd en bestraft worden.</item>
         <item attribuut="Rubriek">Gezondheidszorg (Geneeskunde) Strafrecht en strafprocesrecht (Misdrijven) Welzijn (Jeugdigen)</item>
         <item attribuut="Trefwoorden">Chirurgie Jeugdigen Vrouwenmishandeling</item>
         <item attribuut="Vindplaats">Kamervragen met antwoord 2005-2006, nr. 486, Tweede Kamer</item>
         <item attribuut="Vraagnr_bij_indiening">2050601380</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2005-12-06</item>
         <item attribuut="Datum_indiening">2005-10-12</item>
         <item attribuut="Document-id">KVR24455</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1037" allpagenumbers="1037 1038" vetnummer="2050601380" code="0506tkkvr486" lopendefooter="Tweede Kamer, vergaderjaar 2005–2006, Aanhangsel" filenaam="KVR24455" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="486" onderwerp="" indiendatum="2005-10-12">
         <vrager partij="PvdA" oorsprong="parlement">Arib</vrager>
         <vraagt-aan>de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="6 december 2005), zie ook Aanhangsel Handelingen nr. 333, vergaderjaar 2005–2006">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van de signalen uit de Afrikaanse gemeenschappen in Amsterdam over het besnijden van meisjes in Amsterdam? <voetnoot nummer="1"/>
      </vraag>
      <vraag nummer="2">Wat vindt u van de berichten dat er sleutelfiguren in Amsterdam zijn, met name in gemeenschappen uit Sierra Leone, Ghana en Egypte, die meisjesbesnijdenis propageren, en dat er meisjes in het geheim in Amsterdam worden besneden? </vraag>
      <vraag nummer="3">Deelt u de mening dat dit tot de bodem moet worden uitgezocht, en dat alles op alles moet worden gezet om deze sleutelfiguren op te sporen, te vervolgen en te straffen? </vraag>
      <vraag nummer="4">Wat is er bekend bij de hierboven genoemde gemeenschappen over de strafbaarheid van meisjesbesnijdenis in Nederland? </vraag>
      <vraag nummer="5">Deelt u de mening dat deze strafbaarheid alleen effect heeft als deze praktijken daadwerkelijk worden opgespoord? Zo ja, hoe gaat u dit aanpakken? </vraag>
      <noten afkomstig="vraag">
         <noot nummer="1" datum="2005-10-8" bron="AT 5">AT 5, 8 oktober 2005</noot>
      </noten>
   </vragen>
   <antwoorden aantal="5">
      <antwoord nummer="1">Ik heb kennis genomen van de inhoud van de betreffende uitzending van AT 5 van 8 oktober 2005. </antwoord>
      <antwoord nummer="2">In de uitzending wordt niet gerept over sleutelfiguren die vrouwelijke genitale verminking propageren. Ook uit navraag bij de gemeente Amsterdam, politie, openbaar ministerie en GGD Amsterdam is het bestaan van dergelijke berichten niet gebleken. Propageren van een dergelijk misdrijf zie ik echter als iets zeer verwerpelijks. </antwoord>
      <antwoord nummer="3">Zoals ik reeds meldde in het antwoord op vraag 2 is bij navraag bij voornoemde betrokken instanties niet gebleken van het bestaan van dergelijke berichten. Om nader onderzoek te kunnen plegen en over te kunnen gaan tot opsporing en vervolging is een concrete melding of aangifte vereist. </antwoord>
      <antwoord nummer="4">VWS heeft onlangs (naar aanleiding van het advies van de Raad voor de Volksgezondheid (RVZ) over bestrijding vrouwelijke genitale verminking) € 3 miljoen beschikbaar gesteld om in zes concentratiegebieden vrouwelijke genitale verminking te bestrijden door middel van verbeterde voorlichting onder de doelgroepen etc. Amsterdam is een van die gemeenten en heeft inmiddels een plan van aanpak ingediend bij VWS. De strafbaarheid van vrouwelijke genitale verminking is een onderdeel van die voorlichting. Inmiddels hebben Pharos en Vluchtelingen-Organisaties Nederland (VON) met onder meer de Federatie van Somalische Associaties Nederland (FSAN) reeds hun voorlichtingsactiviteiten uitgebreid. Zo zijn er in het afgelopen jaar diverse voorlichtingsbijeenkomsten in het land georganiseerd voor de betrokken bevolkingsgroepen; sleutelpersonen en regionale contactpersonen zijn getraind. De boodschap is dat elke vorm van vrouwelijke genitale verminking verboden en dus strafbaar is in Nederland. Ook is er vanuit Pharos een zogeheten jongerenboard actief waar jongeren uit de risicogroepen (zowel meisjes als jongens) met elkaar in groepen en via internet praten over gezondheidsrisico’s en de strafbaarheid van vrouwelijke genitale verminking. Er wordt dus al veel bekendheid gegeven aan de strafbaarheid van vrouwelijke genitale verminking. </antwoord>
      <antwoord nummer="5">Uit het advies van de RVZ blijkt dat bestrijding van vrouwelijke genitale verminking vooral gezocht moet worden in versterking van vroegtijdige signalering en preventie door de jeugdgezondheidszorg en het Advies- en Meldpunt Kindermishandeling. Uiteindelijk zijn het deze signaleringsmogelijkheden die ervoor moeten zorgen dat er zaken kunnen worden opgespoord en kunnen worden aangeboden aan het Openbaar Ministerie ten behoeve van een eventuele vervolging. In de concentratiegebieden zullen ook afspraken worden gemaakt tussen de ketenpartners die een rol spelen bij de bestrijding van vrouwelijke genitale verminking van vroegsignalering tot vervolging. </antwoord>
      <noten afkomstig="antwoord"/>
   </antwoorden>
</kvr>
