<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de ministers van Volkshuisvesting, Ruimtelijke Ordening en Milieubeheer en van Landbouw, Natuur en Voedselkwaliteit over illegale maïs. (Ingezonden 2 mei 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28186
</item>
         <item attribuut="Inhoud">Vragen naar aanleiding van een bericht in De Volkskrant van 28 april 2007 over een partij (illegale) gentechmaïs die door Greenpeace is aangetroffen in de haven van Rotterdam. Vragenstelster verzoekt de controle door de VWA te intensiveren, aangezien het besmettingsgevaar onvoorspelbaar en oncontroleerbaar is wanneer illegale varianten van genetisch gemodificeerde gewassen op de Europese markt komen.</item>
         <item attribuut="Rubriek">Landbouw (Akkerbouw) Wetenschap en technologie (Toegepast onderzoek)</item>
         <item attribuut="Trefwoorden">Genetische manipulatie Landbouw</item>
         <item attribuut="Vindplaats">Kamervragen met antwoord 2006-2007, nr. 1598, Tweede Kamer</item>
         <item attribuut="Vraagnr_bij_indiening">2060714100</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2007-05-15</item>
         <item attribuut="Datum_indiening">2007-05-02</item>
         <item attribuut="Document-id">KVR28186</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3387" allpagenumbers="3387 3388" vetnummer="2060714100" code="0607tkkvr1598" lopendefooter="Tweede Kamer, vergaderjaar 2006–2007, Aanhangsel" filenaam="KVR28186" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1598" onderwerp="" indiendatum="2007-05-2">
         <vrager partij="SP" oorsprong="parlement">Van Velzen</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2007-05-15">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat bij een steekproef in de Rotterdamse haven een partij gentechmaïs Herculex RW is gevonden door Greenpeace? Is het tevens waar dat deze maïssoort verboden is in Europa? <voetnoot nummer="1"/>
      </vraag>
      <vraag nummer="2">Bent u bereid de illegale lading gentechmaïs door de Voedsel en Warenautoriteit (VWA) te laten traceren, terug te halen en af te keuren? Zo neen, waarom niet? </vraag>
      <vraag nummer="3">Deelt u de mening, dat als bij een eerste steekproef door Greenpeace al gentechmaïs gevonden wordt, de werkelijke instroom van illegale varianten in Europa enorm moet zijn? Zo ja, welke stappen gaat u ondernemen om illegale varianten op de Nederlandse en Europese markt te weren? </vraag>
      <vraag nummer="4">Is het waar dat de VWA in 2005 nog 1582 inspecties en proeven op illegale varianten uitvoerde, en in 2006 nog maar 175? Zo ja, wat is daarvan de reden? </vraag>
      <vraag nummer="5">Is het waar dat tijdens de steekproef door Greenpace vastgesteld is dat een lading gewone maïs aan boord van hetzelfde schip besmet was met gentechmaïs? Zo ja, hoe was deze lading maïs aangemerkt op de vrachtbrief? </vraag>
      <vraag nummer="6">Deelt u de mening dat het besmettingsgevaar onvoorspelbaar en oncontroleerbaar is wanneer illegale varianten van genetich gemodificeerde gewassen op de Europese markt komen? Zo ja, bent u bereid de controle daarop te intensiveren? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-04-28" bron="de Volkskrant">de Volkskrant, 28 april 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. Greenpeace heeft van de kapitein van een schip in de Rotterdamse haven monsters gekregen van een lading maïsglutenpellets en maïsglutenvoermeel uit de Verenigde Staten (VS) en dit laten onderzoeken door een Duits laboratorium, Genetic ID in Augsburg. In het monster van de maïspellets is door dit laboratorium de aanwezigheid van Herculex RW aangetoond. Herculex RW is in de Europese Unie (EU) nog niet toegelaten en mag dus niet aanwezig zijn in maïs of maïsbijproducten bestemd voor de Europese Unie. Op dit moment heeft de Europese Commissie een aanvraag voor toelating tot de Europese markt in behandeling. De Europese Voedselveiligheid Autoriteit, de EFSA, heeft een risicoanalyse uitgevoerd en oordeelt dat deze variëteit veilig is voor mens, dier en milieu. </antwoord>
      <antwoord nummer="2">De VWA heeft inmiddels alle partijen getraceerd en bemonsterd. De analyse van deze monsters heeft de aanwezigheid van Herculex RW aangetoond. Op basis van deze resultaten heeft de VWA besloten de partijen terug te laten halen en naar de Verenigde Staten terug te zenden of te vernietigen. Producten, waaronder mengvoeders, waarin de maïsgluten verwerkt zijn worden niet teruggehaald, omdat een EFSA-advies heeft aangetoond dat er geen gevaar is voor de volks- en diergezondheid. </antwoord>
      <antwoord nummer="3">Nee. Het gaat hier om contaminaties en niet om opzettelijke invoer van hele partijen niet in de EU toegelaten genetisch gemodificeerde organismen (ggo’s). Tijdens zaadproductie, teelt, oogst, vervoer, opslag en verwerking van gewassen kan een beperkte mate van vermenging optreden van niet genetisch gemodificeerde gewassen met kleine hoeveelheden genetisch gemodificeerde gewassen. Dit is technisch niet te vermijden. Dit is de reden dat Nederland reeds bij de totstandkoming van de ggo-verordeningen inzake genetisch gemodificeerde levensmiddelen en diervoeders heeft aangegeven dat het verbod op niet toegelaten ggo’s, de zogeheten nultolerantie, moeilijk handhaafbaar is. Nederland heeft dit standpunt meerdere malen uitgedragen in Europees verband in het Permanent Comité voor Voedselkwaliteit en Diergezondheid en bij de voorbereidingen voor de Codex Alimentarius. Dit wordt dringender gelet op het feit dat de ggo-toelatingsprocedures in derde landen veelal sneller verlopen dan in de EU. </antwoord>
      <antwoord nummer="4">De VWA heeft in 2005 459 monsters onderzocht op ggo’s. In 2006 zijn 263 monsters onderzocht. Naast deze monsteronderzoeken vinden er ook controles op etikettering plaats. Als gevolg van de voortschrijdende ontwikkeling van onderzoeksmethoden kunnen er inmiddels meer variëteiten worden gedetecteerd waardoor de kosten per onderzoek het afgelopen jaar zijn gestegen. Met het beschikbare budget zijn daardoor minder monsters te onderzoeken. </antwoord>
      <antwoord nummer="5" voetnoot="1">De lading maïsglutenvoermeel die Greenpeace heeft laten bemonsteren, stond op de vrachtbrief niet vermeld als zijnde genetisch gemodificeerd. Dientengevolge mag deze lading maximaal 0,9% aan toegelaten genetisch gemodificeerde maïsvarianten bevatten op voorwaarde dat deze vermenging onvoorzien of technisch niet te voorkomen was. Volgens het artikel uit de Volkskrant <voetnoot nummer="1"/>heeft Greenpeace een overschrijding van deze limiet aangetoond. Indien komt vast te staan dat de limiet van 0,9% inderdaad is overschreden, is er sprake van een overtreding van de etiketteringverplichting. De VWA doet nader onderzoek naar deze bevinding. </antwoord>
      <antwoord nummer="6" voetnoot="2">In het rapport «Verantwoord Kiezen» over de implementatie van de ggo-verordeningen dat in november 2004 aan de Kamer is aangeboden <voetnoot nummer="2"/>, wordt al vermeld dat een aantal productstromen moeilijk te controleren is. Hieronder vallen onder meer niet toegelaten ggo’s. Voor de detectie van ggo’s zijn referentiemateriaal en DNA-sequenties noodzakelijk. Deze informatie is voor in de EU niet toegelaten ggo’s moeilijk beschikbaar. In 2006 hebben de ministeries van Volkshuisvesting, Ruimtelijke Ordening en Milieubeheer (VROM) en Landbouw, Natuur en Voedselkwaliteit (LNV) het RIVM verzocht de detectiemogelijkheden van niet-toegelaten ggo’s te inventariseren. Deze inventarisatie is bijna afgerond. Over de resultaten daarvan wordt de Kamer naar verwachting nog voor de zomer van 2007 geïnformeerd. </antwoord>
      <noten afkomstig="antwoord">
         <noot nummer="1" datum="2007-04-28" bron="De Volkskrant" titel="Vreemde genen in de boot">De Volkskrant, 28 april 2007: «Vreemde genen in de boot»</noot>
         <noot nummer="2">Kamerstukken 27 428, nr. 53</noot>
      </noten>
   </antwoorden>
</kvr>
