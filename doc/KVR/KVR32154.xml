<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid De Roon (PVV) aan de ministers van Buitenlandse
Zaken en voor Ontwikkelingssamenwerking over Nederlandse financiering van
Palestijns persbureau. (Ingezonden 8 april 2008); Antwoord</item>
         <item attribuut="Bestand">17Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR32154</item>
         <item attribuut="Inhoud">Vragen naar aanleiding van bericht 'Watchdog slams Ma'ans Western
funders' over het Palestijnse persbureau Ma'an, dat in berichten in de
Arabische taal terreurdaden zou verheerlijken.</item>
         <item attribuut="Rubriek">Communicatie, media en informatievoorziening
(Pers)
Ontwikkelingssamenwerking (Ontwikkelingshulp
Azië)
Strafrecht en strafprocesrecht (Misdrijven)</item>
         <item attribuut="Trefwoorden">Ontwikkelingssamenwerking
Palestijnen
Pers
Terrorisme</item>
         <item attribuut="Vindplaats">Kamervragen met antwoord 2007-2008, nr. 2519, Tweede Kamer</item>
         <item attribuut="Vraagnr_bij_indiening">2070816970</item>
         <item attribuut="Afkomstig_van">Ontwikkelingssamenwerking (OS)
Buitenlandse Zaken (BUZA)</item>
         <item attribuut="Indiener">
            <persoon partij="PVV">De Roon</persoon>
         </item>
         <item attribuut="Datum_reaktie">2008-05-23</item>
         <item attribuut="Datum_indiening">2008-04-08</item>
         <item attribuut="Document-id">KVR32154</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5167" allpagenumbers="5167 5168" vetnummer="2070816970" code="0708tkkvr2519" lopendefooter="Tweede Kamer, vergaderjaar 2007–2008, Aanhangsel" filenaam="KVR32154" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2519" onderwerp="" indiendatum="2008-04-8">
         <vrager partij="PVV" oorsprong="parlement">De Roon</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2008-05-23">
         <antwoorder functie="minister" ministerie="Ontwikkelingssamenwerking">Koenders</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht «Watchdog slams Ma’an’s Western funders»? <voetnoot nummer="1"/>
      </vraag>
      <vraag nummer="2">Sinds wanneer en voor welke jaarlijkse bedragen financiert u het Palestijnse persbureau Ma’an? </vraag>
      <vraag nummer="3">Is het u bekend dat dit persbureau in zijn berichten in de Arabische taal de Palestijn die acht Israëlische studenten vermoordde, de zelfmoordterrorist in Dimona, de moordenaars van twee Israëlische lifters en de terroristen die onlangs een jongensschool aanvielen, met de hoogste islamitische status van «martelaren voor Allah» verheerlijkte? Is het u bekend dat deze aanduiding in de Engelstalige berichten van dat persbureau over die terreurdaden niet voorkomt? </vraag>
      <vraag nummer="4">Neemt u afstand van de uitlatingen van de Nederlandse vertegenwoordiger bij de Palestijnse autoriteit in Ramallah, dat het gebruik van dergelijke terreur verheerlijkende terminologie «niet opzettelijk» is gebeurd? Zo neen, waarom niet? Kunt u dan ook uitleggen hoe terreur verheerlijkende terminologie «niet opzettelijk» gebezigd kan worden? </vraag>
      <vraag nummer="5">Bent u bereid de subsidiëring van het persbureau onmiddellijk te staken en de toegekende bedragen terug te vorderen? Zo neen, waarom niet? Bent u dan bereid om ten minste aan het persbureau het ultimatum te stellen, dat de subsidiëring wordt gestaakt en teruggevorderd bij de eerstvolgende keer dat het persbureau een bericht in omloop brengt waarin haat wordt gezaaid, terreur wordt verheerlijkt of het bestaansrecht van Israël wordt ontkend? Zo neen, waarom niet? </vraag>
      <noten afkomstig="vraag">
         <noot nummer="1" weblink="http://www.jpost.com/servlet/Satellite?cid=1207238156388&amp;pagename= JPost%2FJPArticle%2FShowFull">http://www.jpost.com/servlet/Satellite?cid=1207238156388&amp;pagename= JPost%2FJPArticle%2FShowFull</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ma’an News ontving Nederlandse ondersteuning van 2005 tot en met 2007 (2005: $ 350.000; 2006: $ 450.000; 2007: $ 400.000). De financiering van het project eindigde op 30 november 2007. De door Palestinian Media Watch (PMW) gemelde kwestie heeft dus plaatsgevonden in een periode waarin Ma’an geen geld ontving van de Nederlandse regering. In verband met een gewenste stroomlijning van het hulpprogramma in de Palestijnse Gebieden is in het najaar van 2007 besloten om geen vervolgfase van het project te ondersteunen. De uitfasering van de ondersteuning van het persbureau staat dus los van de geuite beschuldigingen door PMW. Om het persbureau echter de mogelijkheid te geven andere financieringsbronnen te vinden, is Ma’an wel een afbouwfase in het vooruitzicht gesteld. Het voorstel dat Ma’an daartoe heeft ingediend loopt van juni tot eind 2008 voor een bedrag van plm. $ 300.000.- </antwoord>
      <antwoord nummer="3 en 4">Ma’an News is het eerste onafhankelijke persbureau in de Palestijnse Gebieden. Het publiceert op internet zowel in het Engels, Hebreeuws als in het Arabisch. Eén van de expliciete doelstellingen van Ma’an, en voornaamste reden voor de Nederlandse ondersteuning, is het kweken van een beter wederzijds begrip tussen Israëli’s en Palestijnen, op basis van onafhankelijke nieuwsgaring en -verslaggeving. Dat Ma’an hierin succesvol is, blijkt uit het veelvuldige gebruik van Ma’an berichten door Israëlische media en de nauwe samenwerking met Israëlische journalisten. Het publiceren in drie talen beoogt drie verschillende doelgroepen te bedienen die elk een eigen terminologie bezigen. Vanwege het heersende conflict zijn er bepaalde termen die door een betrokken partij als kwetsend of opruiend worden ervaren. Ma’an is eerder dringend verzocht door de Nederlandse Vertegenwoordiging in Ramallah het gebruik van kwetsende of opruiende termen te voorkomen. Ma’an heeft daartoe, met hulp van de BBC, duidelijke regelgeving uitgevaardigd voor de redacteuren, die onder meer een drietalige woordenlijst omvat waarin de gevoelige termen op wederzijds acceptabele wijze zijn vertaald. Onderdeel daarvan is dat het woord «martelaar», en het woord «zoeker van martelaarschap», niet wordt gebezigd als het gaat om (zelf)moord acties van Palestijnen op Israëlisch grondgebied. In de duizenden artikelen die Ma’an publiceert is het in enkele gevallen toch voorgekomen dat een Arabische tekst met onjuiste terminologie op het internet terecht is gekomen. In de meeste gevallen is dat binnen korte tijd gerectificeerd; Ma’an is verzocht om alles in het werk te stellen om dit consequent en snel te doen. Dat dit niet altijd het geval is, is zeer ongewenst. Inmiddels is ook de onjuiste terminologie, waar in uw vragen naar wordt verwezen, gerectificeerd. De Nederlandse Vertegenwoordiging in Ramallah beoordeelt op dit moment het voorstel dat Ma’an onlangs heeft ingediend voor de afbouwfase van de Nederlandse ondersteuning. Belangrijk onderdeel daarvan betreft versterking van het redactionele proces, waaronder betere monitoring van de gebruikte terminologie. </antwoord>
      <antwoord nummer="5">Het persbureau is niet uit op het verheerlijken van terreur, het zaaien van haat of het ontkennen van het bestaansrecht van Israël. Ma’an News is opgezet om onafhankelijke nieuwsgaring in de Palestijnse Gebieden te bevorderen en wederzijds begrip te kweken tussen twee volkeren die door het heersende conflict steeds minder mogelijkheden voor onderlinge communicatie hebben. Ma’an voorziet hiermee in een behoefte die ook door Israëlische journalisten zeer wordt gewaardeerd, temeer omdat Israëli’s in het algemeen geen toegang hebben tot de Palestijnse Gebieden. Ma’an onderhoudt uitstekende relaties met Israëlische journalisten, die het als een belangrijke en betrouwbare bron van informatie over de Palestijnse Gebieden beschouwen. Ik zie daarom geen reden de toegekende subsidies terug te vorderen. Met betrekking tot de voortgaande financiering verwijs ik u naar het antwoord op vraag 2. </antwoord>
      <noten afkomstig="antwoord"/>
   </antwoorden>
</kvr>
