<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bussemaker (PvdA) aan de ministers van Sociale Zaken en Werkgelegenheid en voor Grote Steden- en Integratiebeleid over de positie van allochtonen op de Nederlandse arbeidsmarkt. (Ingezonden 8 februari 2001); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13249
</item>
         <item attribuut="Inhoud">Vragen naar aanleiding van de conclusies van het rapport "Trends in International Migration" van de OESO, waaruit blijkt dat de positie van allochtonen op de Nderlandse arbeidsmarkt ondanks de gunstige economische situatie relatief slecht is.</item>
         <item attribuut="Rubriek">Arbeid (Arbeidsmarkt) Welzijn (Minderheden)</item>
         <item attribuut="Trefwoorden">Arbeidsmarkt Minderheden</item>
         <item attribuut="Vindplaats">Kamervragen met antwoord 2000-2001, nr. 804, Tweede Kamer</item>
         <item attribuut="Vraagnr_bij_indiening">2000106130</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
         </item>
         <item attribuut="Datum_reaktie">2001-03-07</item>
         <item attribuut="Datum_indiening">2001-02-08</item>
         <item attribuut="Document-id">KVR13249</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1669" allpagenumbers="1669 1670 1671" vetnummer="2000106130" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13249" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="804" onderwerp="" indiendatum="2001-02-8">
         <vrager partij="PvdA" oorsprong="parlement">Bussemaker</vrager>
         <vraagt-aan>de ministers van Sociale Zaken en Werkgelegenheid en voor Grote Steden- en Integratiebeleid</vraagt-aan>
      </vraagdata>
      <antwoorddata antwoorddatum="2001-03-7">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder>de minister voor Grote Steden- en Integratiebeleid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van de conclusie van het rapport «Trends in International Migration» van de OESO, dat de positie van allochtonen op de Nederlandse arbeidsmarkt ondanks de gunstige economische situatie relatief slecht is? <voetnoot nummer="1"/>
      </vraag>
      <vraag nummer="2">Zijn er meer rapporten bekend over de Nederlandse allochtonen en hun positie op de arbeidsmarkt die soortgelijke conclusies trekken? </vraag>
      <vraag nummer="3">Wat zijn volgens u de oorzaken dat allochtonen in Nederland niet of te weinig kunnen profiteren van de huidige economische groei en nog steeds een klein aandeel (5%) van de beroepsbevolking vormen, terwijl zij in andere Europese landen (Portugal, Ierland, Italië en Noorwegen) juist betere kansen hebben op de arbeidsmarkt? </vraag>
      <vraag nummer="4">Hoeveel allochtonen die via het convenant aan werk worden geholpen, zijn vrouwen, al dan niet herintreedsters? Op welke manieren worden de belemmeringen die zij bij het toetreden tot de arbeidsmarkt ondervinden, weggenomen? </vraag>
      <vraag nummer="5">Ervan uitgaande dat er voor allochtonen die werk zoeken en al dan niet vinden in het kader van het minderhedenconvenant een «sluitende aanpak» bestaat, rijst de vraag hoe het zit met de uitstroom en doorstroom naar vaste dienstverbanden en betere banen? Welke actie bent u bereid te ondernemen om hun doorstroom te bevorderen? </vraag>
      <vraag nummer="6">Wordt er, waar de tussentijdse evaluatie van het minderhedenconvenant wijst op het belang van korte lijnen (met name tussen Arbeidsvoorziening en werkgevers) ook aandacht besteedt aan specifieke vormen van werving, zoals via (lokale) radiostations, kranten en tijdschriften? </vraag>
      <noten afkomstig="vraag">
         <noot nummer="2"/>
         <noot nummer="1" datum="2001-01-19" bron=", Nederlandse Staatscourant nr. 14" titel="Oeso: aandeel allochtonen op arbeidsmarkt klein">«Oeso: aandeel allochtonen op arbeidsmarkt klein», Nederlandse Staatscourant nr. 14, 19 januari 2001</noot>
         <noot nummer="2">«Arbeidsmarktbeleid etnische minderheden 2000–2003, Kamerstuk 27 223, nr. 14, p. 6–7</noot>
      </noten>
   </vragen>
   <antwoorden aantal="6">
      <antwoord nummer="1">Ja. Overigens wordt in het OESO-rapport de conclusie getrokken dat de allochtonen op de Nederlandse arbeidsmarkt ten opzichte van autochtonen nog een grote achterstand hebben. Uit het rapport blijkt echter tevens dat de werkgelegenheidssituatie in Nederland – voor zowel autochtonen als autochtonen – vergeleken met andere landen zeer gunstig is. Zie verder het antwoord op vraag 3. </antwoord>
      <antwoord nummer="2">De gegevens waarop het OESO-rapport zich ten aanzien van werkgelegenheid baseert zijn bekend. In het OESO-rapport wordt hiervoor vooral gebruik gemaakt van gegevens uit de Enquête Beroepsbevolking van het CBS en de Survey Positie Voorzieningengebruik Allochtonen (SPVA) van ISEO. Dezelfde gegevens zijn onder meer gebruikt in de kabinetsnota Arbeidsmarktbeleid voor etnische minderheden, plan van aanpak 2000–2003. In deze nota wordt overigens ook uitgebreid ingegaan op de mate waarin de achterstand op de arbeidsmarkt bij allochtonen zich voordoet, de daaraan ten grondslag liggende oorzaken en het beleid dat ten aanzien hiervan wordt gevoerd. </antwoord>
      <antwoord nummer="3" voetnoot="3 1">De beroepsbevolking bestaat uit alle werkenden plus alle werklozen in de bevolking van 15 tot 65 jaar. Het aandeel van allochtonen daarbinnen ten opzichte van de gehele beroepsbevolking zegt op zichzelf niets over de kansen op de arbeidsmarkt. Het is onjuist dat allochtonen in Nederland niet kunnen profiteren van de huidige economische groei. De werkloosheid onder allochtonen is in de afgelopen jaren zelfs sterker dan onder autochtonen gedaald. Zo is de werkloosheid onder etnische minderheden in de afgelopen vijf jaar met 12 procentpunten gedaald, ten opzichte van een daling van 4 procentpunten onder autochtonen. Het is evenmin juist dat allochtonen in andere Europese landen ten opzichte van Nederlandse allochtonen betere arbeidsmarktkansen hebben, hetgeen overigens in het OESO-rapport ook niet wordt geconcludeerd. Ten opzichte van alle andere in het OESO-rapport betrokken landen waarvoor deze cijfers beschikbaar waren, is de werkloosheid onder allochtonen in Nederland – op Oostenrijk na – het laagst (zie tabel 1 voor de gegevens van de Nederland omringende landen). Tabel 1. Werkloosheidspercentages autochtonen en allocht onen, 1998 Nederland Oostenrijk België West- Duitsland Frankrijk Autochtonen <voetnoot nummer="3"/>7,2 10,6 11 – Allochtonen 12 8,7 24 20,4 23,7 Bron: Trends in international migration, OECD , 2000 De relatieve achterstand van etnische minderheden op de Nederlandse arbeidsmarkt ten opzichte van autochtonen wordt veroorzaakt door het feit dat de werkloosheid onder autochtonen in Nederland bijzonder laag is. Ook in het OESO-rapport wordt deze conclusie getrokken <voetnoot nummer="1"/>. </antwoord>
      <antwoord nummer="4">Eind 2000 waren bijna 5000 personen uit etnische minderheidsgroepen in het kader van het convenant aan werk geholpen. In 36 procent van de gevallen betrof het hierbij vrouwen. Uit de gegevens van Arbeidsvoorziening over het eerste halfjaar van 2000 blijkt, dat dit precies overeenstemt met de algemene cijfers wat betreft de man-vrouw verhouding in de plaatsingen door Arbeidsvoorziening. Voor het beleid gericht op herintredende vrouwen verwijs ik u graag naar het plan van aanpak voor herintredende vrouwen dat de staatssecretaris voor Arbeid, Zorg en Emancipatie binnenkort aan u zal doen toekomen. In deze nota wordt uitgebreid ingegaan op de positie van allochtone vrouwen. </antwoord>
      <antwoord nummer="5">Het MKB-convenant is er op gericht personen uit etnische minderheidsgroepen naar reguliere banen in het midden- en kleinbedrijf te geleiden. Het betreft daarbij banen die passen bij het kwalificatieniveau van de betreffende kandidaten. Tevens blijkt uit de plaatsingsresultaten dat driekwart van de plaatsingen wordt gerealiseerd op banen voor tenminste langer dan zes maanden. Het overgrote deel daarvan (82 procent) betreft direct vaste dienstverbanden. In het kader van het convenant ligt beleid gericht op directe doorstroom van de – in alle gevallen recent – ingestroomde werknemers derhalve niet voor de hand. In zijn algemeenheid vormt doorstroom echter een belangrijk beleidsonderwerp. Momenteel wordt in opdracht van SZW een onderzoek uitgevoerd naar de doorstroom van allochtone werknemers in vergelijking met autochtone werknemers in verschillende (profit en non profit)branches. De resultaten van dit onderzoek zullen in de zomer van dit jaar beschikbaar komen. Een van de maatregelen die ten aanzien van doorstroom worden genomen is het convenant grote bedrijven. In het kader van dit convenant maak ik samen met de minister voor Grote Steden- en Integratiebeleid afspraken met grote bedrijven over intercultureel personeelsbeleid. Deze afspraken richten zich met name ook op doorstroom. Ten slotte moet het beleid gericht op scholing van werkenden (scholingsimpuls) een belangrijke bijdrage aan de doorstroom leveren. Ook de Stichting van de Arbeid roept in zijn centrale aanbeveling van 22 december 2000 «Er is meer nodig» op tot meer permanente scholingsvormen voor meer werknemers teneinde hun brede inzetbaarheid te bevorderen. Elke werknemer en werkzoekende moet volgens de Stichting van de Arbeid in beginsel recht krijgen op een persoonlijk ontwikkelingsplan met een daarbij behorend budget. In het najaarsoverleg tussen kabinet en sociale partners van december 2000 is vastgesteld dat het belang van de overheid bij de reïntegratie van werklozen die zonder startkwalificatie geplaatst worden, niet bij deze plaatsing ophoudt, maar zich uitstrekt tot het moment dat de startkwalificatie is behaald en de betrokkene zodoende weerbaarder en breder inzetbaar op de arbeidsmarkt is. Het kabinetsbeleid is er de komende jaren op gericht om werknemers zonder startkwalificatie waarvoor dit mogelijk is op te scholen naar startkwalificatieniveau, zodat duurzame plaatsing wordt gerealiseerd. </antwoord>
      <antwoord nummer="6">In de uitvoering van het convenant door Arbeidsvoorziening staat een zo direct mogelijke relatie met werkgevers en kandidaten centraal. Werkgevers kunnen rekenen op persoonlijke, maatgerichte dienstverlening van speciaal voor het convenant ingezette consulenten, waardoor de korte lijn met Arbeidsvoorziening wordt gewaarborgd. De voorlichting aan werkgevers en kandidaten over het convenant is bijzonder intensief. Naast een uitgebreide schriftelijke benadering van werkgevers en branches waarbij zij op het convenant worden gewezen en over de opzet en mogelijkheden ervan worden geïnformeerd, worden landelijke informatiebrochures verstrekt en worden in branchebladen, vakbladen en andere door werkgevers vaak gebruikte media advertenties en informatie geplaatst over het convenant. Ten behoeve van regionale minderhedenorganisaties is schriftelijke informatie ontwikkeld en zijn informatiebijeenkomsten georganiseerd. Minderhedenorganisaties gebruiken deze informatie om in de eigen media de aandacht op de in het kader van het convenant geboden mogelijkheden te vestigen. Tevens wordt informatie over het convenant verstrekt op landelijke en regionale banenmarkten en bijeenkomsten van branches en werkgevers. Door middel van zogenaamde aanbodkranten wordt het potentiële aanbod van kandidaten op een directe manier bij werkgevers onder de aandacht gebracht. Per regio, branche en functie worden in speciale kranten die onder werkgevers worden verspreid de beschikbare kandidaten, inclusief gegevens over opleidingsniveau, werkervaring, voorkeursfunctie en -regio beschreven. Werkgevers kunnen direct op dit aanbod reageren. </antwoord>
      <noten afkomstig="antwoord">
         <noot nummer="1" titel="In terms of employment, the Netherlands is in a particularly favourable situation compared with the rest of the European Union, with unemployment close to its frictional level (3% in 1998)">«In terms of employment, the Netherlands is in a particularly favourable situation compared with the rest of the European Union, with unemployment close to its frictional level (3% in 1998)» (p. 229)</noot>
      </noten>
   </antwoorden>
</kvr>
