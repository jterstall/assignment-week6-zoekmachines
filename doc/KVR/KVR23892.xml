<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Douma (PvdA) aan de ministers van Economische Zaken en van Volksgezondheid, Welzijn en Sport over de oprichting van een Technologisch Topinstituut voor de medische life sciences. (Ingezonden 26 augustus 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23892
</item>
         <item attribuut="Inhoud">Vragen over de inschatting van kansen voor het op te richten topinstituut TTI en mogelijke betrokkenheid van (en toezeggingen aan) bepaalde bedrijven bij TTI.</item>
         <item attribuut="Rubriek">Wetenschap en technologie (Onderzoeksinstituten)</item>
         <item attribuut="Trefwoorden">Onderzoeksinstituten Technologie</item>
         <item attribuut="Vindplaats">Kamervragen met antwoord 2004-2005, nr. 2433, Tweede Kamer</item>
         <item attribuut="Vraagnr_bij_indiening">2040520450</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Douma</persoon>
         </item>
         <item attribuut="Datum_reaktie">2005-09-19</item>
         <item attribuut="Datum_indiening">2005-08-26</item>
         <item attribuut="Document-id">KVR23892</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4909" allpagenumbers="4909 4910" vetnummer="2040520450" code="0405tkkvr2433" lopendefooter="Tweede Kamer, vergaderjaar 2004–2005, Aanhangsel" filenaam="KVR23892" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2433" onderwerp="" indiendatum="2005-08-26">
         <vrager partij="PvdA" oorsprong="parlement">Douma</vrager>
         <vraagt-aan>de ministers van Economische Zaken en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-09-19">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1 2">Kan uit recente berichtgeving <voetnoot nummer="1"/>worden afgeleid dat u thans wel voorstander bent van een Technologisch Topinstituut en er niet negatieftegenover staat zoals dat het geval was tijdens het notaoverleg in de Kamer over het Actieplan Life Sciences <voetnoot nummer="2"/>, toen door de PvdA-fractie werd gepleit voor de oprichting van een Technologisch Topinstituut (TTI) voor de medische life sciences? </vraag>
      <vraag nummer="2">Kunt u een verkenning geven over de kansen voor dit TTI om uit te groeien tot een van de topinstituten op het gebied van de life sciences in de wereld, in het bijzonder in Europa? </vraag>
      <vraag nummer="3">Is het waar dat door het Centraal Planbureau vraagtekens zijn geplaatst bij de beoogde financieringsstructuur van dit nieuwe TTI? Zo ja, kunt u dan ingaan op de bijdrage die vanuit het bedrijfsleven wordt geleverd aan dit TTI en daarbij tevens ingaan op de verhouding publieke versus private financiering bij de reeds bestaande TTI’s? In hoeverre draagt deze financieringsstructuur bij aan het bereiken van hogere private uitgaven aan R&amp;D in Nederland? </vraag>
      <vraag nummer="4">In hoeverre leiden de door universiteiten toegezegde middelen tot onttrekking van middelen aan reeds lopende onderzoeksprojecten? </vraag>
      <vraag nummer="5">Hebt u vernomen dat uit onderzoek van de PvdA is gebleken dat één van de knelpunten in het ontwikkelen van producten en bedrijven in de life sciences is, dat startende ondernemers in de life sciences grote moeilijkheden hebben om financiering te vinden voor de onderzoeksfase waarin humane experimenten moeten worden uitgevoerd, en dat het gevolg daarvan is dat de in de eerste fase opgedane kennis vroegtijdig wordt verkocht, veelal aan buitenlandse bedrijven? Zullen in het kader van dit nieuwe TTI middelen worden vrijgemaakt ter financiering van startende ondernemers in de life sciences, ook na de experimentele eerste fase van twee à drie jaar, en dus ten behoeve van de humane experimenten? Zo ja, hoe zal die regeling er dan uitzien? </vraag>
      <vraag nummer="6">Wat is de bijdrage van bedrijven als Solvay, Organon, Crucell en andere aan dit nieuwe TTI voor de medische life sciences? Welke toezeggingen zijn door het bedrijfsleven gedaan om het TTI voor de medische life sciences tot een succes te kunnen maken? </vraag>
      <vraag nummer="7" voetnoot="3">Herinnert de minister van Economische Zaken zich dat hij meerdere keren heeft aangegeven dat clustervorming van groot belang is voor de succesvolle ontwikkeling van technologische innovatie? Bent u op de hoogte dat zowel uit het hierboven genoemde onderzoek als uit krantenberichten <voetnoot nummer="3"/>blijkt dat verschillende steden zich melden als hoofdvestiging voor een dergelijk TTI? Deelt u de mening dat het TTI zo dicht mogelijk moet aansluiten bij de bestaande kernen van kennis op het gebied van de medische life sciences en dat Leiden en Utrecht daarom de meeste kans maken op vestiging van dat TTI? </vraag>
      <vraag nummer="8">Heeft de beoogde reorganisatie van het Nederlands Vaccin Instituut (NVI) tot Baten-Lasten Dienst mede tot doel de positie van dit instituut in de markt voor medische life sciences te versterken en aldus bij te dragen aan versterking van het cluster van de medische life sciences in Nederland? </vraag>
      <noten afkomstig="vraag">
         <noot nummer="1" datum="2005-08-20" bron="de Volkskrant">de Volkskrant, 20 augustus 2005</noot>
         <noot nummer="2" documenttype="Kamerstuk" kamerstuk-id="27 406" documentnummer="10">Kamerstuk 27 406, nr. 10</noot>
         <noot nummer="3" datum="2005-08-24" bron="Financieel Dagblad">Financieel Dagblad, 24 augustus 2005</noot>
      </noten>
   </vragen>
   <antwoorden aantal="8">
      <antwoord nummer="1" voetnoot="1">Tijdens het AO en het VAO van 5 oktober, resp. 12 oktober 2004 van de Vaste Kamercommissie EZ heeft de staatssecretaris van EZ aangegeven op zich positieftegenover een initiatiefvoor een dergelijk TTI te staan. Het initiatiefdaartoe moest echter wel worden genomen door de betrokken industrie en kennisinstellingen en niet door de overheid. Op basis van een goed uitgewerkt voorstel zou de overheid dan kunnen besluiten over een bijdrage voor zo’n initiatief. Voor een gesprek daarover met betrokkenen stond de overheid open. In het afgelopen voorjaar is dit initiatiefgestart door de FIGON <voetnoot nummer="1"/>, het platform van de industrie en de universiteiten, die zich bewegen op het terrein van de ontwikkeling van nieuwe geneesmiddelen. Vóór de zomer is een uitgewerkt voorstel, waaruit ook de financiële betrokkenheid van de betrokken partners blijkt, ingediend en beoordeeld. Bij de indiening van de komende begroting zal het kabinet bekendmaken welke bijdrage uit de FES-middelen zij voor dit project beschikbaar wil stellen. </antwoord>
      <antwoord nummer="2">Uit het ingediende voorstel blijkt dat het Topinstituut (TI) Farma, zoals het door FIGON is genoemd, zeker de ambitie heeft om deel te gaan uitmaken van een internationaal kennisnetwerk. Ook zal het instituut een open structuur krijgen, zodat in een later stadium ook andere, binnen- en buitenlandse bedrijven de mogelijkheid hebben om te participeren in dit nieuwe topinstituut. Het is ook de intentie om daarbij in te spelen op de financiële bijdragen en netwerken, die vanuit het EU kaderprogramma voor onderzoek en ontwikkeling worden aangeboden. Op basis van eigen kwaliteit zal het TI Farma in de toekomst moeten bewijzen ook tot de internationale top te gaan behoren. Gezien de kwaliteit van het Nederlandse wetenschappelijke en industriële onderzoek ben ik daar optimistisch over. </antwoord>
      <antwoord nummer="3" voetnoot="1 2 1 4 1 4">Het CPB heeft het voorstel voor het verkrijgen van een overheidsbijdrage beoordeeld. Deze beoordeling vond plaats op basis van een onvolledig en nog niet goed uitgewerkt voorstel. De in de pers weergegeven reactie van het CPB is op dat oordeel gebaseerd en geeft dus geen compleet oordeel over het voorstel. Evenals de andere TTI’s zal ook het TI Farma in principe een bijdrage van de overheid krijgen in de verhouding overheid : industrie : academie = maximaal <voetnoot nummer="1"/>⁄ <voetnoot nummer="2"/>: <voetnoot nummer="1"/>⁄ <voetnoot nummer="4"/>: <voetnoot nummer="1"/>⁄ <voetnoot nummer="4"/>. De bijdrage van de overheid aan dit project in absolute zin is begrensd door het voor dit project beschikbaar gesteld budget. Bedacht moet worden dat het bij de programma’s van de TTI’s gaat om precompetitiefonderzoek en dat het doel is om op basis van de resultaten van dat onderzoek de bedrijven zelf de ontwikkeling te laten uitvoeren, al dan niet in samenwerking met andere partners. Voor die verdere ontwikkelingen, die buiten het TI Farma plaatsvinden, zullen verhoudingsgewijs veel meer private investeringen nodig zijn. Dit is als een direct resultaat aan te merken van de relatiefforse overheidsbijdrage in de vroege fase van ontwikkeling via het TI Farma. </antwoord>
      <antwoord nummer="4">Het programma van het TI Farma zal moeten gaan over nieuw onderzoek. Hierop zal het onderzoeksprogramma, dat nu verder wordt uitgewerkt door FIGON, scherp worden getoetst door externe deskundigen. Uiteraard zal wel worden voortgebouwd op resultaten uit lopend onderzoek. Onttrekking van middelen aan lopend onderzoek ligt dan ook niet in de rede en zo ja zijn gebaseerd op de door de participerende kennistellingen zelf gekozen prioriteiten. </antwoord>
      <antwoord nummer="5">Het financieringsprobleem bij jonge life sciences bedrijven is de overheid uit de ervaringen met o.a. het Biopartner programma bekend. Dit was ook aanleiding om in het programma Technopartner voor de stimulering van hightech starters veel aandacht te schenken aan de beschikbaarheid van risicokapitaal. Hierin wordt voorzien met de Technopartner Seed Faciliteit. Het ligt niet in de rede om hierin te voorzien vanuit het TI Farma, dat is gericht op het onderzoek in de vroege fase van de geneesmiddelenontwikkeling. Hieruit zullen de toekomstige concepten voor nieuwe medicijnen moeten voortkomen, die met name voor startende bedrijven kansen voor de toekomst bieden. Om deze reden is het de intentie van het TI Farma om een hechte relatie met jonge life sciences bedrijven te leggen. </antwoord>
      <antwoord nummer="6">Door het bedrijfsleven is op dit moment door 9 bedrijven een commitment van in totaal € 16 mln op jaarbasis voor de periode van 4 jaar voor het TI Farma programma gegeven. Dit is geen eindstand, want de mogelijkheid voor andere bedrijven om in later stadium nog aan te sluiten staat open. </antwoord>
      <antwoord nummer="7">Het TI Farma is een virtueel instituut, waar meerdere universiteiten en bedrijven bij zijn betrokken. Het onderzoek zal niet centraal plaatsvinden, maar worden verricht in die universitaire vakgroepen en bedrijven waar de meeste kennis zit. Hierin heeft het TI een belangrijke regiefunctie. De keuze van de zetel (management en administratie; omvang ca. 10 personen) van het TI Farma is een zaak van het instituut zelf. </antwoord>
      <antwoord nummer="8">Het NVI heeft onder andere tot taak het uitvoeren van onderzoek en ontwikkeling op het terrein van vaccins voor de huidige en toekomstige Nederlandse vaccinvoorziening, onder normale en bijzondere omstandigheden. De vorming van het NVI draagt bij aan het versterken van de kennis en de mogelijkheden voor publiek private samenwerking op het terrein van de vaccins en daarmee aan versterking van de medische life sciences in Nederland. Het NVI is per 1 januari 2003 ingesteld met de status van tijdelijke baten-lastendienst. Op 23 augustus jl. heeft de minister van VWS de Tweede Kamer zijn voornemen voorgelegd om per 1 januari 2006 het NVI definitief de status van baten-lastendienst toe te kennen. Dit betreft daarmee geen reorganisatie maar een voltooiïng van het traject dat in 2003 is ingezet, nadat gebleken is dat het NVI aan de daartoe vereiste voorwaarden voldoet. </antwoord>
      <noten afkomstig="antwoord">
         <noot nummer="1">Federatie voor InnovatiefGeneesmiddel Onderzoek Nederland</noot>
      </noten>
   </antwoorden>
</kvr>
