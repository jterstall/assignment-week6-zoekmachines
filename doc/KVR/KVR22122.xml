<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Miltenburg (VVD) aan de staatssecretaris van Volksgezondheid, Welzijn en Sport over het Tilburgse verpleeg- en verzorgingstehuis St. Jozefzorg. (Ingezonden 24 december 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22122
</item>
         <item attribuut="Inhoud">Vragen over wantoestanden in een Tilburgs zorghuis.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Verpleeghuizen Verzorgingshuizen</item>
         <item attribuut="Vindplaats">Kamervragen met antwoord 2004-2005, nr. 832, Tweede Kamer</item>
         <item attribuut="Vraagnr_bij_indiening">2040505600</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Van Miltenburg</persoon>
         </item>
         <item attribuut="Datum_reaktie">2005-01-31</item>
         <item attribuut="Datum_indiening">2004-12-24</item>
         <item attribuut="Document-id">KVR22122</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1765" allpagenumbers="1765 1766" vetnummer="2040505600" code="0405tkkvr832" lopendefooter="Tweede Kamer, vergaderjaar 2004–2005, Aanhangsel" filenaam="KVR22122" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="832" onderwerp="" indiendatum="2004-12-24">
         <vrager partij="VVD" oorsprong="parlement">Van Miltenburg</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-01-31">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie op de berichtgeving <voetnoot nummer="1"/>dat het Tilburgse verpleeg- en verzorgingstehuis Sint Jozefzorg, dat onderdeel uitmaakt van het Zorgcentrum Zuid te Tilburg, in grote crisis verkeert? </vraag>
      <vraag nummer="2">Deelt u de mening dat vanafheden de bewoners van de betreffende zorgcentra kan worden gegarandeerd dat in de minimale zorgbehoefte, zoals verwoord in de afspraken bekend onder de naam: «zorgen in de zomer» (alarmbellen), wordt voorzien? Zo neen, waarom niet? Bent u voornemens hier iets aan te doen? Zo ja, op welke manier wordt vormgegeven aan genoemde garanties? </vraag>
      <vraag nummer="3">Wanneer ontving de Inspectie voor de Gezondheidszorg de eerste signalen betreffende de wantoestanden in zowel Sint Jozefzorg als Zorgcentrum Zuid? Van wie is er een melding gekomen bij de Inspectie en wat was de aanleiding voor een onderzoek door de Inspectie? </vraag>
      <vraag nummer="4">Heeft de Inspectie een onderzoek ingesteld naar zowel de situatie in het verpleeg- en verzorgingstehuis als naar de (financiële) situatie van Zorgcentrum Zuid? Zo ja, wanneer is dit onderzoek gedaan en bent u bereid de bevindingen uit het onderzoek naar de genoemde misstanden per briefaan de Kamer te doen toekomen? Zo ja, bent u bereid dit per omgaande te doen? Zo neen, waarom niet? </vraag>
      <vraag nummer="5">Welke rol is weggelegd voor het zorgkantoor ter plaatse, en hoe wordt daaraan invulling gegeven? </vraag>
      <vraag nummer="6">Is er zicht op de rol die de Raad van Toezicht van de betreffende zorgcentra in de aanloop tot de crisissituatie van heden speelde? Wat vindt u van het functioneren van de Raad van Toezicht ten aanzien van dit probleem? </vraag>
      <noten afkomstig="vraag">
         <noot nummer="1" datum="2004-12-22" bron="Brabants Dagblad, 21 december jl., «Nog liever dood dan blijven wonen in St. Jozefzorg» en «Crisis in Tilburgs zorghuis», Brabants Dagblad" titel="Zorgcentrum St. Jozefbewust nek omgedraaid">Brabants Dagblad, 21 december jl., «Nog liever dood dan blijven wonen in St. Jozefzorg» en «Crisis in Tilburgs zorghuis», Brabants Dagblad, 22 december 2004: «Zorgcentrum St. Jozefbewust nek omgedraaid»</noot>
      </noten>
   </vragen>
   <antwoorden aantal="6">
      <antwoord nummer="1">Ik heb van de inspectie vernomen dat het Zorgcentrum Tilburg Zuid, waar het verzorgingshuis Sint Jozefzorg onderdeel van uitmaakt, in ernstige financiële problemen verkeert. Aanleiding voor de inspectie om onderzoek te doen naar de gevolgen van de kwaliteit van zorg. Inmiddels hebben er 2 inspectiebezoeken, waarvan 1 onaangekondigd, plaatsgevonden. Er is geconstateerd dat de kwaliteit van zorg kwetsbaar is. De directie heeft onmiddellijk maatregelen genomen ten aanzien van inzet van personeel en aansturing. De crisis brengt onzekerheid met zich mee voor cliënten en medewerkers, daar is het met name vervelend voor. Ik acht het vooral van groot belang dat de continuïteit van zorg voor de cliënten gewaarborgd blijft, daar moet naar mijn idee ook de prioriteit liggen. </antwoord>
      <antwoord nummer="2">Het Zorgcentrum Tilburg Zuid heeft naar aanleiding van de bezoeken van de inspectie een plan van aanpak, waarin zij aangeven hoe de kwaliteit van zorg zal worden gegarandeerd, opgesteld. Dit plan wordt deze maand met de inspectie en zorgkantoor besproken. Zolang de kwaliteit van zorg kwetsbaar is blijft het zorgcentrum onder verscherpt toezicht staan. </antwoord>
      <antwoord nummer="3">Ik zou niet willen spreken over wantoestanden maar een duidelijk onderscheid maken tussen de financiële problematiek en de mogelijke gevolgen daarvan voor de kwaliteit van zorg. De term wantoestanden doet geen recht aan de grote inzet van personeel om de zorg te blijven leveren onder moeilijke omstandigheden. De melding aangaande het aftreden van de voorzitter van de Raad van bestuur is gedaan door het over gebleven lid van de tweehoofdige Raad van bestuur van Zorgcentrum Tilburg Zuid en Tilburgse Bouw Vereniging-Wonen De inspectie heeft naar aanleiding van deze melding en de daarmee gepaarde onrust besloten om het toezicht te intensiveren. </antwoord>
      <antwoord nummer="4">De inspectie heeft onderzoek ingesteld zoals ik u hier voren heb gemeld. Onderzoek naar de financiële problematiek hoort niet bij de taak van de inspectie. Door het zorgcentrum is een financiële analyse gemaakt en samen met een plan van aanpak opgestuurd naar het CTG met het verzoek om steun. Het CTG (inmiddels ZA io) onderzoekt de steunaanvraag en de daarbij genoemde oorzaken van de financiële problemen. Het inhoudelijk plan aangaande zorg en de rapportage komen binnen afzienbare termijn beschikbaar en worden via de gebruikelijke procedures openbaar gemaakt. </antwoord>
      <antwoord nummer="5">De rol van het zorgkantoor in deze is een afgeleide van de taak om er voor zorg te dragen dat er aan zijn verzekerden de voor hen noodzakelijke zorg kan worden geboden. Daartoe worden productieafspraken gemaakt met toegelaten instellingen. Bij het in problemen komen van een zorgaanbieder is het eerste belang van het zorgkantoor dat de zorg gecontinueerd kan worden. Zowel overstappen op een andere aanbieder als het weer gezond maken van de betreffende aanbieder zijn dan in beeld. Van belang daarbij is ofer regionaal behoefte bestaat aan continuïteit van de door de desbetreffende instelling verleende zorg. Een instelling die in aanmerking wil komen voor steunverlening door het CTG dient daartoe samen met zijn verzekeraar (zorgkantoor) een verzoek in te dienen. Het plan hoe weer te komen tot een gezonde exploitatie van de instelling is de verantwoordelijkheid van de zorginstelling. Gelet op het gezamenlijk indienen zal het zorgkantoor overtuigd willen zijn van de deugdelijkheid van het plan. Het zal dus een goed inzicht willen hebben in de oorzaken van de problemen de financiële situatie en de voorgestelde oplossingen. In het geval van het Zorgcentrum Tilburg heeft het zorgkantoor die rol naar behoren vervult. </antwoord>
      <antwoord nummer="6">De Raad van toezicht (RvT) heeft toe te zien op het functioneren van de Raad van bestuur. Kennelijk heeft dit toezicht onvoldoende resultaat opgeleverd. Inmiddels heeft ook de voorzitter van de RvT zijn functie neergelegd. De overige leden van de RvT hebben aan het CTG en het zorgkantoor kenbaar gemaakt dit ook te doen zodra in een opvolging is voorzien. Op verzoek van de RvT is aan de Nederlandse vereniging voor Toezichthouders in de Zorg gevraagd een onderzoek te starten naar het functioneren van de RvT. </antwoord>
      <noten afkomstig="antwoord"/>
   </antwoorden>
</kvr>
