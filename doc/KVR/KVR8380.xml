<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ter Veer (D66), Waalkens (PvdA) en Geluk (VVD) aan de staatssecretaris van Landbouw, Natuurbeheer en Visserij over bruinrot. (Ingezonden 3 december 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8380
</item>
         <item attribuut="Inhoud">Vragen over de aanpak van de bruinrotexplosie.</item>
         <item attribuut="Rubriek">Landbouw (Plantenziekten)</item>
         <item attribuut="Trefwoorden">Aardappelen Plantenziekten</item>
         <item attribuut="Vindplaats">Kamervragen met antwoord 1998-1999, nr. 499, Tweede Kamer</item>
         <item attribuut="Vraagnr_bij_indiening">2989903980</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="D66">Ter Veer</persoon>
            <persoon partij="PvdA">Waalkens</persoon>
            <persoon partij="VVD">Geluk</persoon>
         </item>
         <item attribuut="Datum_reaktie">1998-12-17</item>
         <item attribuut="Datum_indiening">1998-12-03</item>
         <item attribuut="Document-id">KVR8380</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1017" allpagenumbers="1017 1018" vetnummer="2989903980" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8380" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="499" onderwerp="" indiendatum="1998-12-3">
         <vrager partij="D66" oorsprong="parlement">Ter Veer</vrager>
         <vrager partij="PvdA" oorsprong="parlement">Waalkens</vrager>
         <vrager partij="VVD" oorsprong="parlement">Geluk</vrager>
         <vraagt-aan>de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="1998-12-17">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Deelt u de opvatting dat de bruinrotproblematiek in Nederland een nieuwe gedegen aanpak vereist? <voetnoot nummer="1"/>
      </vraag>
      <vraag nummer="2" voetnoot="2">Onderschrijft u de zin in de brief van de Plantenziektekundige dienst: «....dat de teelt en handel in de aardappelen ongestoord kan plaatsvinden en dat ongebreidelde uitbreiding van bruinrot tot stand is gebracht»? <voetnoot nummer="2"/>
      </vraag>
      <vraag nummer="3">Bent u bereid de Plantenziektekundige dienst opdracht te geven een voorstel voor een nieuwe aanpak uit te werken, waarin onder meer intensiever onderzoek wordt opgenomen teneinde de bron van de bruinrotexplosie zo spoedig mogelijk op te sporen? Een en ander in samenwerking met andere onderzoeksinstellingen? </vraag>
      <vraag nummer="4">Welke voornemens hebt u om samen met groepen boeren en boerenbestuurders in de regio enerzijds, en de PD anderzijds samen te werken? </vraag>
      <vraag nummer="5">Acht u het onaanvaardbaar dat boeren in bruinrotgebieden in onzekerheid blijven verkeren «over het al dan niet mogen verkopen van partijen gerooid pootgoed», omdat de Plantenziektekundige dienst partijen aardappelen pas vrij geeft wanneer alle aardappelen van een bedrijf bruinrot-vrij zijn bevonden? Zo ja, bent u bereid hier snel verandering in te brengen? </vraag>
      <vraag nummer="6">Is het u bekend dat de onderlinge verzekering Potatopol geen verzekerden accepteert die werken met geïmporteerd pootgoed? </vraag>
      <vraag nummer="7">Is het wenselijk dat na het mislukken van de oogst in Nederland een goede controle plaatsvindt op bruinrot bij binnenkomst zowel binnen als buiten de EU? </vraag>
      <vraag nummer="8">Staat het Permanent Fytosanitair Comité (PFC) niet toe dat bij import van pootgoed uit een EU-land wordt getest op besmettelijke plantenzieken? </vraag>
      <vraag nummer="9">Hoe verhoudt zich dat met de regimes die in dezelfde EU gelden op last van het Permanent Veterinair Comité (PVC) in de dierlijke productie? </vraag>
      <vraag nummer="10">Is in omliggende landen sprake van het voorkomen van besmettelijke ziekten van aardappelen? </vraag>
      <vraag nummer="11">Is het denkbaar dat minder zorgvuldige import van aardappelen uit niet EU-landen in de EU-havens – niet zijnde Nederlands – via transitohandel hebben geleid tot insleep van ziekteverwekkers? </vraag>
      <noten afkomstig="vraag">
         <noot nummer="1" datum="1998-11-27" bron="Drents Gronings Dagblad">Drents Gronings Dagblad, 27 november 1998</noot>
         <noot nummer="2">Brief van de Plantenziektekundige dienst, kenmerk PD/983443</noot>
      </noten>
   </vragen>
   <antwoorden aantal="11">
      <antwoord nummer="1">Met het huidige pakket maatregelen is bereikt dat de afzet van aardappelen ongestoord verloopt en de aardappelkolom vergaand opgeschoond is van bruinrot. Een rigoreuze wijziging in de aanpak van de bruinrotproblematiek is derhalve niet noodzakelijk. Vanzelfsprekend zullen de resultaten van de aanpak van 1998 en voorgaande jaren worden geanalyseerd. Op basis van de uitkomst van deze analyse zal ik begin 1999 bezien of de huidige aanpak aanpassing behoeft. </antwoord>
      <antwoord nummer="2">Ja. Door de Plantenziektenkundige Dienst (PD) genomen strenge maatregelen hebben ertoe geleid dat het vertrouwen van de handel in Nederlandse aardappelen gebleven is en er geen daling in de afzet als gevolg van deze ziekte te zien is. Wel wordt erkend dat de maatregelen invloed kunnen hebben op de logistiek van oogst en afzet van een individueel bedrijf. De dit jaar geconstateerde besmettingen doen zich voor aan het uiteinde van de aardappelketen. Op grond van het verloop van het aantal besmette pootgoedlijnen en met name het feit dat de – inmiddels vrijwel afgeronde – integrale toetsing van NAK-pootgoed tot heden geen besmettingen zijn geconstateerd, kan geconcludeerd worden dat de ongebreidelde uitbreiding van bruinrot tot staan is gebracht. </antwoord>
      <antwoord nummer="3">De Plantenziektenkundige Dienst is direct na het constateren van de bruinrotbesmettingen in de drie pootgoedlijnen van het zetmeelras Karnico gestart met een onderzoek naar de bron van de besmettingen. Dit onderzoek is nagenoeg afgerond. Ik verwacht het rapport over dit onderzoek tussen half december en Kerstmis naar de Tweede Kamer te kunnen zenden. Bij dit onderzoek zijn LTO en het agrarisch bedrijfsleven nauw betrokken. </antwoord>
      <antwoord nummer="4">Al sedert de uitbraak van bruinrot in de herfst van 1995 bestaat er een intensief contact en samenwerking tussen PD en bestuurders van LTO, zowel centraal als in de regio. Eveneens zijn er intensieve contacten tussen PD en individuele telers. Er zijn mij geen behoeftes bekend deze contacten te veranderen of te intensiveren. </antwoord>
      <antwoord nummer="5">Op basis van Brusselse regelgeving mag een bedrijf pas pootgoed in het verkeer brengen als alle partijen pootgoed van dat bedrijf zijn onderzocht. Het betreft hier overigens niet «alle aardappelen» van een bedrijf maar partijen pootgoed. Deze zgn. bedrijfsvrijheid is een zware en noodzakelijke eis. Omdat vanwege de natte omstandigheden de aardappelen niet gerooid konden worden, heeft de PD op verzoek in individuele knelgevallen waar mogelijk «uit de rug» bemonsterd om de noodzakelijke afzet mogelijk te maken. Na de afgelopen vorstperiode zullen niet gerooide partijen ook niet meer gerooid worden. Na terugtrekking uit de NAK-keuring blokkeren deze partijen niet meer de bedrijfsvrijheid. </antwoord>
      <antwoord nummer="6">Potatopol heeft de polisvoorwaarden met ingang van komend plant- en teeltseizoen veranderd. Deze verandering houdt in dat een teler die buiten Nederland geproduceerd pootgoed op zijn bedrijf gebruikt, dit pootgoed vooraf moet laten toetsen op bruinrot en ringrot. Indien hij dit niet doet, komt hij in geval van besmetting niet in aanmerking voor een uitkering. </antwoord>
      <antwoord nummer="7">Vanzelfsprekend moet de controle op bruinrot in het handelsverkeer goed geregeld zijn. Voor het handelsverkeer binnen de EU geldt het volgende. Het fytosanitair beleid binnen de EU is geharmoniseerd met het in werking treden van de interne markt, ook voor bruinrot. Belangrijke uitgangspunten daarbij zijn dat de fytosanitaire garantiestelling gerealiseerd wordt op de plaats van productie en er geen inspectie plaatsvindt aan de binnengrenzen. Fysieke inspecties aan de binnengrens zijn niet meer mogelijk en in strijd met het principe van vrij verkeer. Door de lidstaten mag wel steekproefsgewijs worden gecontroleerd op het in het verkeer gebrachte product. Wanneer echter een uitbraak of aanwezigheid van een ziekte in een lidstaat een bedreiging vormt voor een andere lidstaat, dan kan (tijdelijk) gericht gecontroleerd worden op de betreffende ziekte. In Nederland is dit het afgelopen jaar gebeurd bij pootgoed uit Duitsland omdat daar de bacterieziekte ringrot aanwezig is. Voor bruinrot is er gegeven de situatie binnen de EU geen noodzaak voor extra maatregelen. Voor import vanuit derde landen naar de EU geldt het volgende. Import van aardappelpootgoed uit landen buiten de EU is verboden, met uitzondering van pootgoed uit Zwitserland. Daarnaast is import van pootgoed mogelijk in de zuidelijke lidstaten van bepaalde pootgoedrassen uit bepaalde delen van Canada nadat voldaan is aan stringente voorwaarden. Bij import van pootgoed vindt bij binnenkomst in de EU een importinspectie plaats. Daarnaast geldt ook voor consumptie- en fabrieksaardappelen een importverbod, behalve voor een aantal landen rondom de Middellandse Zee waarvan bekend is dat bruinrot er niet voorkomt. Voor import van consumptieaardappelen uit Egypte, waar bruinrot voorkomt, zijn zeer strenge aanvullende voorwaarden gesteld. </antwoord>
      <antwoord nummer="8">Bij de beantwoording van vraag 7 is aangegeven op welke wijze de controle op besmettelijke plantenziekten bij het handelsverkeer binnen de interne markt geregeld is. </antwoord>
      <antwoord nummer="9">Voor de veterinaire controle in de dierlijke productie geldt voor het handelsverkeer binnen de EU dezelfde benadering als aangegeven voor de fytosanitaire controle bij de beantwoording van vraag 7. </antwoord>
      <antwoord nummer="10">Ja. Er zijn vele besmettelijke plantenziekten. Ik beperk mij hier tot het voorkomen van bruinrot en ringrot. In Duitsland komt ringrot en bruinrot voor; in België bruinrot. Ontwikkelingen en genomen bestrijdingsmaatregelen in deze landen komen regelmatig aan de orde in het PFC. De fytosanitaire kwaliteit van aardappelen uit deze landen wordt door de PD door middel van steekproeven getoetst. </antwoord>
      <antwoord nummer="11">Er zijn nog voor bruinrot noch meer in het algemeen aanwijzingen dat via deze route dit soort ziekteverwekkers Nederland zijn binnengekomen. Ik heb ook niet de indruk dat de controle van import van aardappelen in andere EU-havens minder zorgvuldig zou zijn. </antwoord>
      <noten afkomstig="antwoord"/>
   </antwoorden>
</kvr>
