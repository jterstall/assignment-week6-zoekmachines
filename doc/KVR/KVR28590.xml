<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Sterk, Van Toorenburg en Hessels (allen CDA) aan staatssecretaris van Binnenlandse Zaken en Koninkrijksrelaties en de minister voor Wonen, Wijken en Integratie over de Marokkaanse namenlijsten bij de GBA's. (Ingezonden 31 mei 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28590
</item>
         <item attribuut="Inhoud">Volgens een raadslid wordt de keuzevrijheid van ouders aangetast door de officiële door de Marokkaanse overheid verspreide namenlijst. Het gebruik van de namenlijst zou moeten worden tegengegaan, omdat door de medewerking van de Nederlandse overheid de overheid meewerkt aan het discriminerende en Arabisch nationalistische beleid van de Marokkaanse regering (Volkskrant, 29 mei 2007).</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Criminaliteit en openbare orde (Persoonsregistratie en identificatie) Welzijn (Minderheden)</item>
         <item attribuut="Trefwoorden">Marokko Minderheden Personen- en familierecht Persoonsregistratie</item>
         <item attribuut="Vindplaats">Kamervragen met antwoord 2006-2007, nr. 1967, Tweede Kamer</item>
         <item attribuut="Vraagnr_bij_indiening">2060716650</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Sterk</persoon>
            <persoon partij="CDA">Van Toorenburg</persoon>
            <persoon partij="CDA">Hessels</persoon>
         </item>
         <item attribuut="Datum_reaktie">2007-07-02</item>
         <item attribuut="Datum_indiening">2007-05-31</item>
         <item attribuut="Document-id">KVR28590</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4163" allpagenumbers="4163 4164" vetnummer="2060716650" code="0607tkkvr1967" lopendefooter="Tweede Kamer, vergaderjaar 2006–2007, Aanhangsel" filenaam="KVR28590" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1967" onderwerp="" indiendatum="2007-05-31">
         <vrager partij="CDA" oorsprong="parlement">Sterk</vrager>
         <vrager partij="CDA" oorsprong="parlement">Van Toorenburg</vrager>
         <vrager partij="CDA" oorsprong="parlement">Hessels</vrager>
         <vraagt-aan>staatssecretaris van Binnenlandse Zaken en Koninkrijksrelaties en de minister voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="2007-07-2">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister voor Wonen, Wijken en Integratie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht «Getergd raadslid stopt actie tegen Arabische namen»? <voetnoot nummer="1"/>
      </vraag>
      <vraag nummer="2">Bent u het eens met de uitspraak dat de keuzevrijheid van ouders wordt aangetast door de officiële door de Marokkaanse overheid verspreide namenlijst? </vraag>
      <vraag nummer="3">Kunt u zich vinden in de kritiek dat de Nederlandse overheid op deze manier meewerkt aan «het discriminerende en Arabisch nationalistische beleid van de Marokkaanse regering» en dat «de Nederlandse overheid zich niet dient te gedragen als een voorpost van de Marokkaanse overheid»? Zo ja, waarom? Zo neen, waarom niet? </vraag>
      <vraag nummer="4">Voeren alle gemeenten hetzelfde beleid op het punt van de namenlijst? Zijn hierover afspraken gemaakt? Zo neen, bent u bereid er afspraken over te maken? </vraag>
      <vraag nummer="5">Bent u bereid om te onderzoeken hoe het gebruik van deze namenlijst kan worden tegengegaan? Deelt u de treurnis van het gemeenteraadslid dat hij zijn website uit de lucht heeft moeten halen wegens de vele bedreigingen? </vraag>
      <noten afkomstig="vraag">
         <noot nummer="1"/>
         <noot nummer="1" datum="2007-05-29" bron="de Volkskrant">de Volkskrant, 29 mei 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Neen, het handelt om een namenlijst die indicatief is en die op verzoek door de Marokkaanse consulaten ter beschikking wordt gesteld. Het betreft in deze geen door de Marokkaanse overheid verspreide namenlijst met een dwingend karakter. Andere namen dan vermeld op de lijst, kunnen ook gekozen worden. De ouders zijn, binnen de grenzen van het Nederlandse naamrecht, in het bijzonder van artikel 4, tweede lid, van Boek 1 BW, vrij in de keuze van de naam voor hun kind. Dat geldt voor Nederlandse kinderen en voor kinderen die naast de Nederlandse nog een andere nationaliteit hebben. Voor kinderen met alleen de Marokkaanse nationaliteit geldt het Marokkaanse naamrecht. De namenlijst dient om ouders te informeren over de namen die overeenstemmen met het Marokkaans recht, zodat zij daar rekening mee kunnen houden. </antwoord>
      <antwoord nummer="3">Neen, ik kan mij niet in de kritiek vinden. Evenmin kan ik mij vinden in de stelling dat de Nederlandse overheid een voorpost zou zijn van de Marokkaanse overheid. Het gaat hier om informatieverstrekking door de ambtenaar van de burgerlijke stand aan de ouders, zodat zij een weloverwogen keuze kunnen maken voor de naam van hun kind. Hierdoor wordt voorkomen dat als zij zich op een later tijdstip bedenken omdat de gekozen naam niet blijkt overeen te stemmen met het Marokkaanse recht, zij een verzoek tot naamswijziging bij de rechter moeten indienen. De naamskeuze is en blijft een bevoegdheid en een verantwoordelijkheid van de ouders. </antwoord>
      <antwoord nummer="4">Ambtenaren van de burgerlijke stand geven in het licht van het voorgaande uitvoering aan hun taken. Daarbij hoort, buiten het opmaken van akten van de burgerlijke stand, het geven van voorlichting aan de burger, in het bijzonder in die gevallen waarin in de akte de wil van de burger zijn weerslag vindt. In die optiek dient het voorleggen van de namenlijst te worden beschouwd. Ik ben bereid om met de beroepsorganisatie van de ambtenaren van de burgerlijke stand, de Nederlandse Vereniging voor Burgerzaken (NVvB) in contact te treden om na te gaan of de namenlijsten landelijk op een zorgvuldige wijze worden gehanteerd, overeenkomstig hun indicatieve aard. </antwoord>
      <antwoord nummer="5">Gelet op het bovenstaande acht ik het niet nodig om het gebruik van de namenlijsten tegen te gaan. Ik ben zoals ik hiervoor aangaf, wel bereid om in overleg te treden met de NVvB om na te gaan of de namenlijsten op de juiste wijze worden gebruikt, en over de betekenis daarvan duidelijke informatie wordt gegeven, in het bijzonder over de vrijheid van de ouders op grond van het Nederlandse naamrecht. Het is niet acceptabel dat mensen vanwege hun mening bedreigd worden. Het is dan ook zeer te betreuren als het desbetreffende raadslid wegens bedreigingen heeft gemeend zijn website uit de lucht te moeten halen. </antwoord>
      <noten afkomstig="antwoord"/>
   </antwoorden>
</kvr>
