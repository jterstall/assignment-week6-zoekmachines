<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid Kamp (VVD) aan de minister van Volkshuisvesting,
Ruimtelijke Ordening en Milieubeheer en de staatssecretaris van Justitie over
het tijdelijke opvangcentrum van het COA in Euverem. (Ingezonden 17 april
2008); Antwoord</item>
         <item attribuut="Bestand">15Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR32156</item>
         <item attribuut="Inhoud">Vragen over de huisvesting van asielzoekers in Euverem op een terrein
dat volgens het bestemmingsplan de bestemming 'zomerhuisjesterrein voor
recreatief wonen in zomerhuisjes' heeft. Indiener verzoekt de minister de
VROM-Inspectie te vragen erop toe te zien dat het met het bestemmingsplan
strijdige gebruik in Euverem, en eventueel elders, wordt beëindigd.</item>
         <item attribuut="Rubriek">Ruimtelijke ordening en infrastructuur
(Bestemmingsplannen)
Volkshuisvesting (Overig)
Vrijetijdsbesteding (Recreatie)
Welzijn (Vreemdelingen en asielzoekers)</item>
         <item attribuut="Trefwoorden">Bestemmingsplannen
Verblijfsrecreatie
Vluchtelingen
Volkshuisvesting</item>
         <item attribuut="Vindplaats">Kamervragen met antwoord 2007-2008, nr. 2521, Tweede Kamer</item>
         <item attribuut="Vraagnr_bij_indiening">2070818250</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer
(VROM)</item>
         <item attribuut="Indiener">
            <persoon partij="VVD">Kamp</persoon>
         </item>
         <item attribuut="Datum_reaktie">2008-05-23</item>
         <item attribuut="Datum_indiening">2008-04-17</item>
         <item attribuut="Document-id">KVR32156</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5171" allpagenumbers="5171 5172" vetnummer="2070818250" code="0708tkkvr2521" lopendefooter="Tweede Kamer, vergaderjaar 2007–2008, Aanhangsel" filenaam="KVR32156" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2521" onderwerp="" indiendatum="2008-04-17">
         <vrager partij="VVD" oorsprong="parlement">Kamp</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer en de staatssecretaris van Justitie</vraagt-aan>
      </vraagdata>
      <antwoorddata antwoorddatum="23 mei 2008, zie ook Aanhangsel Handelingen nr. 2207, vergaderjaar 2007–2008">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Is het u bekend dat volgens het bestemmingsplan Buitengebied van de gemeente Gulpen de bestemming van het tijdelijke opvangcentrum van het Centraal Orgaan opvang asielzoekers (COA) in Euverem «zomerhuisjesterrein voor recreatief wonen in zomerhuisjes» is? </vraag>
      <vraag nummer="2">Realiseert u zich dat dit bestemmingsplan ook is bedoeld om de inwoners van het dorp Euverem en de gemeente Gulpen duidelijkheid en zekerheid te geven over het gebruik van het terrein? </vraag>
      <vraag nummer="3">Deelt u de mening dat het tijdelijk huisvesten door het COA van personen die asiel hebben gevraagd of voornemens zijn te vragen niet hetzelfde is als recreatief wonen? </vraag>
      <vraag nummer="4">Deelt u de opvatting dat het COA, zijnde een zelfstandig bestuursorgaan dat deel uitmaakt van de rijksoverheid, geen terrein in gebruik moet nemen op een wijze die in strijd is met het bestemmingsplan? </vraag>
      <vraag nummer="5">Bent u bereid het COA te verzoeken het met het bestemmingsplan strijdige gebruik van het zomerhuisjesterrein in Euverem op korte termijn te beëindigen en tevens te vragen ook elders in het land geen terreinen of panden in gebruik te nemen of te houden op een wijze die in strijd is met het ter plaatse geldende bestemmingsplan? </vraag>
      <vraag nummer="6">Is op dit moment ook op andere plaatsen in het land sprake van het in gebruik hebben door het COA van terreinen of panden op een wijze die in strijd is met het ter plaatse geldende bestemmingsplan? Zo ja, welke plaatsen betreft het? </vraag>
      <vraag nummer="7">Wilt u de VROM-Inspectie vragen er op toe te zien dat het met het bestemmingsplan strijdige gebruik in Euverem en eventueel elders in het land wordt beëindigd en herhaling wordt voorkomen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja, de bestemming is «Zomerhuisjesterrein Rv(z)» </antwoord>
      <antwoord nummer="2">Ja. </antwoord>
      <antwoord nummer="3">Ja. </antwoord>
      <antwoord nummer="4">Ja. </antwoord>
      <antwoord nummer="5">Nee, handhaving van het strijdig gebruik binnen het bestemmingsplan is primair de verantwoordelijkheid van de gemeente. Ik ben niet voornemens in de bevoegdheden van de gemeente te treden. Ik ga er vanuit dat de gemeente haar verantwoordelijkheid in deze neemt. Ik wijs erop dat het gebruikelijk is dat de gemeente in dergelijke gevallen nagaat of legalisatie van het strijdig gebruik mogelijk is. Zij kan daarbij besluiten tot het verlenen van vrijstelling op basis van artikel 17 of 19 van de huidige Wet op de Ruimtelijke Ordening, of het herzien van het bestemmingsplan. In geval van legalisering wordt de VROM-Inspectie via de gebruikelijke procedures om advies gevraagd over de gemeentelijke plannen. Over deze situatie heeft de VROM-Inspectie reeds eerder contact gehad met de gemeente. De gemeente heeft haar verantwoordelijkheid genomen en het COA verzocht de strijdigheid op te heffen. De gemeente heeft reeds aan de minister en de staatssecretaris van Justitie laten weten wegens humanitaire redenen bereid te zijn voor een periode van een half jaar vrijstelling van het bestemmingsplan te verlenen door middel van een aanvrage achteraf. Inmiddels is een dergelijke aanvraag ook gedaan. Zoals blijkt uit de antwoorden op eerdere vragen van uw Kamer over de tijdelijke noodopvang voor asielzoekers (Kamer II; 2007–2008; aanhangsel van de Handelingen nr. 1981) heeft de staatssecretaris van Justitie zich ervan verzekerd dat het COA zorg zal dragen voor een goede afstemming met belanghebbenden, waaronder gemeenten, ook bij een onvoorziene stijging van de asielinstroom. </antwoord>
      <antwoord nummer="6">Er is op dit ogenblik geen sprake van het door het COA in gebruik hebben van asielzoekerscentra in strijd met het bestemmingsplan. Het COA is verzocht om ook waar het kleinschalige locaties (panden) betreft, te voorkomen dat strijdig gebruik op basis van het bestemmingsplan zal plaatsvinden. </antwoord>
      <antwoord nummer="7">Zie mijn antwoord op vraag 5 en 6. </antwoord>
      <noten afkomstig="antwoord"/>
   </antwoorden>
</kvr>
