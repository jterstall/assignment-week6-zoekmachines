<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister voor Vreemdelingenzaken en Integratie over mogelijke groepsuitzettingen naar Congo. (Ingezonden 21 augustus 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18540
</item>
         <item attribuut="Inhoud">Vragen over berichten dat de IND Congolese immigratieambtenaren betrekt bij het screenen van afgewezen Congolese asielzoekers op identiteit en vluchtmotief, in verband met het refoulement-verbod ('het verbod om personen uit te zetten, terug te zenden of uit te leveren aan een land waar gegronde redenen zijn om aan te nemen dat hij/zij daar het gevaar loopt te worden onderworpen aan foltering of andere wrede, onmwenselijke of onterende behandeling of bestraffing'; artikel 3 lid 1 van het VN-Vluchtelingenverdrag).</item>
         <item attribuut="Rubriek">Staats- en bestuursrecht (Grondrechten) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Congo Mensenrechten Vreemdelingen</item>
         <item attribuut="Vindplaats">Kamervragen met antwoord 2003-2004, nr. 18, Tweede Kamer</item>
         <item attribuut="Vraagnr_bij_indiening">2020316120</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2003-09-18</item>
         <item attribuut="Datum_indiening">2003-08-21</item>
         <item attribuut="Document-id">KVR18540</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="39" allpagenumbers="39 40" vetnummer="2020316120" code="0304tkkvr18" lopendefooter="Tweede Kamer, vergaderjaar 2003–2004, Aanhangsel" filenaam="KVR18540" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="18" onderwerp="" indiendatum="2003-08-21">
         <vrager partij="GroenLinks" oorsprong="parlement">Vos</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2003-09-18">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Worden Congolese immigratieambtenaren door de IND betrokken bij het screenen van afgewezen Congolese asielzoekers op identiteit en vluchtmotief? Zijn er garanties gegeven dat het refoulement-verbod niet wordt geschonden? Zo ja, hoe luiden die garanties? Worden gegevens uit asieldossiers doorgespeeld aan de Congolese overheid? </vraag>
      <vraag nummer="2">Hoe wordt voorzien in monitoring van teruggezonden Congolese asielzoekers? Komt het regelmatig voor dat uitgewezen Congolese asielzoekers zijn lastiggevallen door Congolese veiligheidsdiensten? Zo ja, moet dan niet worden afgezien van het betrekken van Congolese immigratieambtenaren bij de terugkeer van Congolese burgers naar Congo? Worden op het vliegveld van Kinshasa identiteitspapieren in beslag genomen? Is een aantal Congolezen na aankomst direct gearresteerd en verhoord? </vraag>
      <vraag nummer="3">Hoe zijn de primaire levensbehoeften van teruggezonden Congolese asielzoekers geregeld? Krijgen deze personen geld, kleding en andere benodigdheden mee? </vraag>
      <vraag nummer="4">Kunt u deze vragen per omgaande beantwoorden of bent u bereid de charteruitzetting naar Congo uit te stellen totdat afdoende garanties zijn gegeven door de Congolese overheid dat het refoulement-verbod geëerbiedigd wordt? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De Congolese immigratiedienst is op uitnodiging van de IND betrokken bij de vaststelling van nationaliteit en identiteit. De IND verstrekt nimmer gegevens gerelateerd aan het asielrelaas van een vreemdeling aan de autoriteiten van het land van herkomst, dus ook geen gegevens over het vluchtmotief van de betrokkene. Schending van het refoulementverbod is niet aan de orde. Terugkeer vindt immers alleen plaats indien in de asielprocedure is vastgesteld dat de vreemdeling geen vluchteling is in de zin van het Vluchtelingenverdrag en bij terugkeer niet te vrezen heeft voor handelingen als bedoeld in artikel 3 EVRM dan wel artikel 3 Anti-Folterverdrag. </antwoord>
      <antwoord nummer="2" voetnoot="1">Het monitoren van de terugkeer van uitgewezen asielzoekers maakt geen deel uit van de asielprocedure. Dit zou immers de geloofwaardigheid van de eigen asielprocedure en de beslissing die daaruit voortvloeit ernstig ondermijnen. In een zorgvuldige asielprocedure wordt, op grond van het relaas van de betrokkene, beoordeeld of het aannemelijk is dat de betrokkene in het herkomstland te vrezen heeft voor vervolging in de zin van het Vluchtelingenverdrag dan wel voor een behandeling als bedoeld in artikel 3 EVRM of artikel 3 Anti-Folterverdrag. Indien geoordeeld wordt dat dit niet het geval is, komt de betrokkene niet in aanmerking voor bescherming door de Nederlandse overheid en dient hij of zij Nederland te verlaten. Zoals eerder aangegeven in de beantwoording van kamervragen van het lid Hoekema (D66) over een groepsuitzetting naar de Democratische Republiek Congo (DRC) <voetnoot nummer="1"/>, wordt een groepsgewijze uitzetting altijd vooraf besproken met de autoriteiten van het ontvangende land. Indien toestemming voor een groepsgewijze uitzetting wordt verleend, bepaalt het ontvangende land vaak dat de autoriteiten bij aankomst van het vliegtuig de reisdocumenten (in de meeste gevallen laissez passer) van de inreizende passagiers kunnen inzien. Het is mogelijk dat deze passagiers vervolgens worden meegenomen door de grensautoriteiten voor verdere controle. Indien alles in orde is bevonden, kunnen de passagiers de DRC vrij inreizen. Voor zover met de vraag of een aantal Congolezen na aankomst direct is gearresteerd en verhoord gedoeld wordt op uitzettingen die in het verleden hebben plaatsgevonden, kan ik u berichten dat mij niet bekend is dat dit gebeurd is. Wel is het mogelijk dat inreizende Congolezen na aankomst zijn meegenomen voor verdere controle door de grensautoriteiten, zoals hierboven is aangegeven. Ik heb geen aanleiding om te veronderstellen dat het regelmatig voorkomt dat uitgeprocedeerde Congolese asielzoekers bij terugkeer problemen van de zijde van de Congolese autoriteiten ondervinden. Dit is laatstelijk in het ambtsbericht inzake de DRC van de minister van Buitenlandse Zaken van 3 juni 2003 bevestigd. </antwoord>
      <antwoord nummer="3">De Nederlandse overheid is niet verantwoordelijk voor het voorzien in de eerste levensbehoeften van vreemdelingen die worden uitgezet. Indien uitgeprocedeerde vreemdelingen gehoor geven aan hun rechtsplicht om Nederland zelfstandig te verlaten, kunnen zij een beroep doen op facilitering door de Internationale Organisatie voor Migratie (IOM). Op grond van het Return and Emigration of Aliens from the Netherlands (REAN) programma kunnen deze vreemdelingen aanspraak maken op een vliegticket en een herintegratiebijdrage. In de afspraken met de Congolese autoriteiten die op 4 oktober 2002 in een zogenoemd Memorandum, of Understanding zijn vastgelegd staat dat iedere vreemdeling die terugkeert per zogenoemde overheidsvlucht een vergoeding ontvangt. Het gaat daarbij om een bijdrage aan de reiskosten van de luchthaven naar de stad Kinshasa en de kosten van de eerste levensbehoeften. </antwoord>
      <antwoord nummer="4">De vlucht van 20 augustus jl. naar de DRC heeft op het allerlaatste moment om logistieke redenen geen doorgang gevonden. Momenteel worden voorbereidingen getroffen om de uitzetting van deze personen alsnog te effectueren. Met betrekking tot de eerbiediging van het refoulementverbod wordt verwezen naar het antwoord op vraag 1. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1124" documentjaargang="2001-2002">Aanhangsel Handelingen, nr. 1124, vergaderjaar 2001–2002.</noot>
      </noten>
   </antwoorden>
</kvr>
