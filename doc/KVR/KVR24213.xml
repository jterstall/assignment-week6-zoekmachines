<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Crone (PvdA) en Hofstra (VVD) aan de ministers van Financiën, van Economische Zaken en van Verkeer en Waterstaat over het level playing field in de pechhulpverleningsmarkt. (Ingezonden 3 oktober 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24213
</item>
         <item attribuut="Inhoud">Vragen over berichten dat pechhulpverleningsbedrijf Route Mobiel wel als verzekeraar moet voldoen aan solvabiliteitseisen onder toezicht van de Nederlandsche Bank (DNB), terwijl (concurrent) ANWB vrijstelling heeft gekregen van genoemd toezicht. Indieners dringen aan op een 'level playing field', onder meer door het wegnemen van andere belemmeringen zoals de (tot op heden gebruikelijke) stilzwijgende verlenging van jaarabonnementen per 1 december.</item>
         <item attribuut="Rubriek">Handel en economie (Mededinging) Verkeer, vervoer en waterstaat (Motorrijtuigen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Autowrakken Berging Mededinging</item>
         <item attribuut="Vindplaats">Kamervragen met antwoord 2005-2006, nr. 271, Tweede Kamer</item>
         <item attribuut="Vraagnr_bij_indiening">2050600730</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Crone</persoon>
            <persoon partij="VVD">Hofstra</persoon>
         </item>
         <item attribuut="Datum_reaktie">2005-11-03</item>
         <item attribuut="Datum_indiening">2005-10-03</item>
         <item attribuut="Document-id">KVR24213</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="577" allpagenumbers="577 578 579" vetnummer="2050600730" code="0506tkkvr271" lopendefooter="Tweede Kamer, vergaderjaar 2005–2006, Aanhangsel" filenaam="KVR24213" issn-nummer="ISSN 0921 - 7398" uitgever="SduUitgevers ’s-Gravenhage 2005"/>
      <vraagdata vraagnummer="271" onderwerp="" indiendatum="2005-10-3">
         <vrager partij="PvdA" oorsprong="parlement">Crone</vrager>
         <vrager partij="VVD" oorsprong="parlement">Hofstra</vrager>
         <vraagt-aan>de ministers van Financiën, van Economische Zaken en van Verkeer en Waterstaat</vraagt-aan>
      </vraagdata>
      <antwoorddata antwoorddatum="3 november 2005), zie ook Aanhangsel Handelingen nr. 234, vergaderjaar 2005–2006">
         <antwoorder functie="minister" ministerie="Financiën">Zalm</antwoorder>
         <mede-antwoorder>de ministers van Economische Zaken en van Verkeer en Waterstaat</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Bent uervan op de hoogte dat het nieuwe bedrijf Route Mobiel als verzekeraar wordt beschouwd in de zin van de Wet toezicht verzekeringsbedrijf (Wtv) en onder toezicht van De Nederlandsche Bank (DNB) moet voldoen aan solvabiliteitseisen? </vraag>
      <vraag nummer="2">Bent uervan op de hoogte dat de ANWB vrijstelling heeft gekregen van bovengenoemd toezicht op basis van art. 13 Wtv, en dat aan Route Mobiel dezelfde vrijstelling is geweigerd, met als argument dat de technische hulp is uitbesteed? </vraag>
      <vraag nummer="3">Deelt ude mening dat hierdoor geen level playing field kan ontstaan en dit onwenselijk is? Deelt ude mening dat door de solvabiliteitseis Route Mobiel meer premie moet betalen en dus een kostennadeel heeft? </vraag>
      <vraag nummer="4">Hoe gaat udeze ongelijke situatie rechttrekken? Kunt u hiervoor art. 13 Wtv aanpassen? Zo ja, op welke termijn? </vraag>
      <vraag nummer="5">Deelt ude mening dat meer concurrentie in de pechhulpverleningsmarkt een wenselijke zaak is? Hoe kunt u nog meer concurrentie in de pechhulpverleningsmarkt introduceren? Wanneer kan toetreding door de ADAC en de Belgische wegenwacht verwacht worden? </vraag>
      <vraag nummer="6">Deelt ude mening dat de stilzwijgende verlenging van jaarabonnementen per 1 december, die nunog gebruikelijk is in de pechhulpverleningsmarkt, een belemmerend effect heeft op de concurrentie? Hoe kunt u de stilzwijgende verlenging van jaarabonnementen afschaffen? Kunt ude ANWB verzoeken om deze contractbepaling zelf te schrappen? Zo neen, waarom niet? </vraag>
      <vraag nummer="7">Is naar uw oordeel bij de ANWB reeds een verschuiving in het denken merkbaar, van monopolieaanbod denken naar vraaggericht denken en inspelen op de wensen van de consument? Wordt naar uw oordeel de omslag gemaakt van het bekritiseren van de concurrentie naar het verbeteren van de dienstverlening en het verlagen van de kosten en de tarieven? Zo neen, waarom niet? </vraag>
      <vraag nummer="8">Is het waar dat er voor de ANWB en Route Mobiel verschillende regels bestaan over het mogen verrichten van werkzaamheden op de (snel)weg? Zo ja, welke verschillen zijn dat en zijn deze te rechtvaardigen? Zo neen, wilt udeze verschillen dan onmiddellijk opheffen? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Route Mobiel wordt met haar huidige bedrijfsvoering niet beschouwd als verzekeraar in de zin van de Wet toezicht verzekeringsbedrijf 1993 (Wtv 1993) omdat zij werkt met een verzekeraar die voor haar de risico’s draagt. Route Mobiel staat dus op dit moment niet onder toezicht en hoeft niet te voldoen aan solvabiliteitseisen. Indien Route Mobiel haar bedrijfsvoering echter wijzigt in die zin dat zij niet meer werkt met een verzekeraar (en dus zelf risicodrager wordt), dan zouRoute Mobiel – indien haar wijze van hulpverlening verder niet verandert – worden beschouwd als verzekeraar in de zin van de Wtv 1993. </antwoord>
      <antwoord nummer="2" voetnoot="1">Op grond van artikel 2, derde lid, van de Eerste richtlijn schadeverzekering <voetnoot nummer="1"/>is die richtlijn onder voorwaarden niet van toepassing op hulpverleningsactiviteiten van (auto)mobielclubs. Dit artikel is in artikel 13, eerste lid, onderdeel f, van de Wtv 1993 geïmplementeerd. Indien automobielclubs aan de in dit artikel genoemde voorwaarden voldoen, worden zij niet aangemerkt als een schadeverzekeraar. Een van de voorwaarden is dat het moet gaan om technische hulp ter plaatse, waarvoor de verlener van de dekking in de regel eigen personeel en uitrusting gebruikt. De ANWB voldoet aan deze voorwaarde. Indien Route Mobiel haar bedrijfsvoering echter wijzigt waardoor zij zelf risicodrager wordt, wordt niet voldaan aan deze voorwaarde, aangezien zij in de regel geen eigen personeel en uitrusting gebruikt. Route Mobiel zou dan terecht, anders dan de ANWB, op grond van de Wtv 1993 als schadeverzekeraar worden aangemerkt. </antwoord>
      <antwoord nummer="3">Partijen zijn vrij in de keuze van de organisatievorm. Elke vorm heeft zowel voor- als nadelen. Het is aan de marktpartij om die organisatievorm te kiezen waarvan zij denkt dat deze haar de beste uitgangspositie op de markt oplevert. Aangezien Route Mobiel geen eigen personeel en uitrusting gebruikt, maar dit naar behoefte inhuurt, zijn haar vaste kosten lager dan die van de ANWB. Daar staat tegenover dat indien Route Mobiel haar bedrijfsvoering wijzigt, waardoor zij zelf risicodrager wordt, zij als schadeverzekeraar kwalificeert en derhalve aan solvabiliteitseisen dient te voldoen. Gelet op de verschillen in de organisatie van hulpverleningsactiviteiten tussen Route Mobiel en de ANWB kan niet worden gezegd dat indien Route Mobiel haar bedrijfsvoering wijzigt geen level playing field kan ontstaan of dat Route Mobiel een kostennadeel heeft. </antwoord>
      <antwoord nummer="4">Gelet op de beantwoording van vraag 3 ben ik van mening dat er geen sprake is van een recht te trekken situatie. Voorts kan artikel 13 Wtv 1993 niet zodanig worden aangepast dat ook indien Route Mobiel haar bedrijfsvoering wijzigt waardoor zij zelf risicodrager wordt, zij niet als schadeverzekeraar wordt aangemerkt. Dit laat de Eerste richtlijn schadeverzekering niet toe. Vanzelfsprekend kan Route Mobiel haar organisatie van hulpverleningsactiviteiten zodanig inrichten (door in de regel eigen personeel en uitrusting te gebruiken) dat zij net als de ANWB op grond van artikel 13 Wtv 1993 niet als schadeverzekeraar kwalificeert. </antwoord>
      <antwoord nummer="5">Ja. Zoals beschreven in de «quick scan» van de pechhulpverleningsmarkt die is meegestuurd met de antwoorden van de minister van Economische Zaken op vragen gesteld door het lid Bakker (brief van 5 november 2004, kenmerk EP/MW/4070551), kan deze markt in drie delen worden onderscheiden: (i) de pechhulpverlening aan nieuwe lease-auto’s met pechhulpdekking; (ii) nieuwe auto’s voor particulieren met een zogenaamde mobiliteitsgarantie; en (iii) overige particuliere auto’s. Op deze laatste deelmarkt, waar de ANWB een sterke marktpositie heeft, zijn naast Route Mobiel andere verzekeraars actief die dekking voor pechhulp als onderdeel van een autoverzekering aanbieden. Deze dienstverlening wordt ingekocht bij alarmcentrales die ter uitvoering daarvan weer servicebedrijven en bergers contracteren. Ik ben van mening dat de randvoorwaarden voor deze open markt zodanig zijn dat andere partijen zonder (oneigenlijke) belemmeringen tot deze markt kunnen toetreden. De markttoetreding van Route Mobiel toont dit ook aan. De nieuwe toetreder kan er daarbij voor kiezen om gebruik te maken van een eigen personeel en uitrusting of om gebruik te maken van het personeel en/of de uitrusting van bestaande alarmcentrales of de Wegenwacht. Mijn aandacht zal naast de concurrentie-aspecten uitgaan naar het effect van meer concurrentie op de doorstroming en de veiligheid van het autoverkeer op de rijkswegen. Wanneer Duitse en/of Belgische wegenwachtorganisaties in Nederland actief zullen zijn, weet ik niet. </antwoord>
      <antwoord nummer="6">Nee. Vooropgesteld zij dat de contractsvrijheid in beginsel mee brengt dat het aan de ANWB is om te beslissen over de opzegvoorwaarden voor haar leden van het abonnement en om een vast moment van ingang van de nieuwe looptijd (per 1 januari) te hanteren. De Nederlandse Mededingingsautoriteit (NMa) heeft eerder geconstateerd dat een contractsduur van een jaar in zijn algemeenheid niet als mededingingsbeperkend of als misbruik is aan te merken. De vooronderstelling dat het met een dergelijk regime voor een nieuwkomer als Route Mobiel lastiger zal zijn om nieuwe klanten (die nu lid zijn van de ANWB) te werven is onjuist. Zoals eerder onder meer in een brief van de minister van Economische Zaken aan de Tweede Kamer van 16 november 2004 (kenmerk: EP/MW/4072749) naar voren is gebracht, zal een nieuwe aanbieder bij de introductie en marketing van zijn diensten, in zijn voordeel kunnen inspelen op een dergelijke contractsbepaling bij de concurrent. Zo kunnen marketingactiviteiten worden geconcentreerd in de periode voorafgaand aan de datum dat het ANWB/Wegenwachtlidmaatschap moet worden opgezegd. Sommige consumenten geven de voorkeur aan stilzwijgende verlenging (minder administratieve rompslomp; geen actie nodig als de consument wil dat het abonnement wordt voortgezet), andere aan grotere flexibiliteit. Een nieuwe aanbieder kan zo concurreren op de opzegvoorwaarden, zoals ook in de verzekeringsbranche gebruikelijk is. Ook zijn mij geen feiten en omstandigheden bekend op grond waarvan de stilzwijgende verlenging zoukwalificeren als een onredelijk bezwarend beding in de zin van artikel 6:233 BW. Ik zie om de hierboven genoemde redenen geen aanleiding om de ANWB te vragen de betreffende contractsbepaling te schrappen. Dit is een zaak tussen de ANWB en haar leden. Wat betreft het onderwerp van deze vraag verwijs ik tevens naar de brieven van de minister van Economische Zaken aan uvan 9 november 2004 (kenmerk: EP/MW/4070674), van 16 november 2004 (kenmerk: EP/MW/4072749) en van 22 december 2004 (kenmerk: EP/MW/4081862). </antwoord>
      <antwoord nummer="7">Dit is een vraag voor de consument. Gelet op het recent door de ANWB geïntroduceerde Wegenwacht-ster service pakket, heb ik wel de indruk dat onder de druk van concurrentie het aanbod van de ANWB meer gericht is op de wensen van de consument. Vanzelfsprekend is een dergelijke voor de consument positieve ontwikkeling een goede zaak. </antwoord>
      <antwoord nummer="8">Nee. Op basis van artikel 43.2 van het Reglement Verkeersregels en Verkeerstekens 1990 (art. 43.2 RVV) is het weggebruikers op een autoweg of autosnelweg, behoudens noodgevallen, verboden de vluchthaven, berm of vluchtstrook te gebruiken of te berijden. In deze noodgevallen staat het RVV toe dat andere weggebruikers – waaronder uiteraard pechhulpdiensten – zich hier bevinden om gestrande weggebruikers weer op weg te helpen. Wanneer van de vluchtstrook gebruik gemaakt wordt is het verplicht om alarmlichten aan te zetten of op 30 meter achter de auto een gevarendriehoek neer te zetten (art. 58 RVV). De ANWB beschikt in het belang van het snel bereiken van de plaats van een pechgeval over een landelijke ontheffing van het verbod tot het berijden van deze weggedeelten. Europe Assistance (de uitvoerder van Route Mobiel) heeft – net als SOS international en VHD – een ontheffingsaanvraag ingediend die, gelet op het gelijkheidsbeginsel, zal worden verleend. </antwoord>
      <noten afkomstig="antwoord">
         <noot nummer="1">Eerste richtlijn van de Raad van 24 juli 1973 tot coördinatie van de wettelijke en bestuursrechtelijke bepalingen betreffende de toegang tot het directe verzekeringsbedrijf, met uitzondering van de levensverzekeringsbranche, en de uitoefening daarvan (73/239/EEG) (PB L 228 van 16.8.1973, blz. 3)</noot>
      </noten>
   </antwoorden>
</kvr>
