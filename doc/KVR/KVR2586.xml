<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Nijpels-Hezemans (Groep Nijpels) over «reality-tv» en schending van privacy. (Ingezonden 26 januari 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2586
</item>
         <item attribuut="Inhoud">Betreft het voornemen voor de hantering van richtlijnen door het Openbaar Ministerie inzake voorkoming van de schending van privacy van personen, zoals een slachtoffer of een verdachte die op reality-tv verschijnt.</item>
         <item attribuut="Rubriek">Communicatie, media en informatievoorziening (Radio en televisie) Staats- en bestuursrecht (Privacy)</item>
         <item attribuut="Trefwoorden">Privacy Televisie</item>
         <item attribuut="Vindplaats">Kamervragen met antwoord 1995-1996, nr. 639, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="Groep Nijpels">Nijpels-Hezemans</persoon>
         </item>
         <item attribuut="Datum_reaktie">1996-02-22</item>
         <item attribuut="Datum_indiening">1996-01-26</item>
         <item attribuut="Document-id">KVR2586</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1295" allpagenumbers="1295 1296" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="639" onderwerp="" indiendatum="1996-01-26">
         <vrager partij="Groep Nijpels" oorsprong="parlement">Nijpels-Hezemans</vrager>
         <vraagt-aan/>
      </vraagdata>
      <antwoorddata antwoorddatum="1996-02-22">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hebt u het voornemen de zogenoemde reality-tv juridisch aan te pakken in die zin, dat het Openbaar Ministerie binnenkort richtlijnen zal gaan hanteren om schending van privacy te voorkomen van personen, zoals een slachtoffer of een verdachte, die in dergelijke tv-programma’s verschijnen? </vraag>
      <vraag nummer="2">Weegt de inbreuk op de persoonlijke levenssfeer van bovengenoemde personen zwaarder dan de vrije nieuwsgaring? </vraag>
      <vraag nummer="3" voetnoot="1">Deelt u de mening van uw collega van Binnenlandse Zaken in antwoord op schriftelijke vragen <voetnoot nummer="1"/>dat het ter beoordeling van de civiele rechter staat of het recht op privacy van de betrokkene zwaarder moet wegen dan het recht op vrije nieuwsgaring en dat er geen overheidstaak op dit terrein is? </vraag>
      <vraag nummer="4">Wat heeft u doen besluiten tot deze richtlijnen? </vraag>
      <vraag nummer="5">Acht u richtlijnen met betrekking tot het recht op privacy niet in strijd met artikel 7 lid 2 van de Grondwet, dat voorafgaand toezicht op de inhoud van een radio- of televisie-uitzending verbiedt? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="175" documentjaargang="1995-1996">Aanhangsel Handelingen, nr. 175, vergaderjaar 1995–1996.</noot>
      </noten>
   </vragen>
   <antwoorden aantal="4">
      <antwoord nummer="1 en 4">De informatieverstrekking aan de media over strafvorderlijk optreden door politie en openbaar ministerie is thans geregeld in een Richtlijn van de procureurs-generaal («informatie- verstrekking en voorlichting door politie en openbaar ministerie aan de media in en over strafzaken», d.d. 06-05-1992, Stcrt. 1992, no. 86). Het College van procureurs-generaal is voornemens deze richtlijn te actualiseren. Naar aanleiding van het rapport van de Nationale Ombudsman,, 25 augustus 1995, rapportnr. 95/340 en de daarin opgenomen aanbeveling, zal bij deze herziening het fenomeen «reality-tv» worden meegenomen. Het is de bedoeling in de herziene richtlijn aandacht te besteden aan de randvoorwaarden waaronder actief medewerking kan worden verleend aan programma’s met het karakter van «reality-tv». De aan de huidige richtlijn ten grondslag liggende overweging, dat in contacten van de politie en het openbaar ministerie met de media de persoonlijke levenssfeer van bij strafvorderlijk optreden betrokken personen evenwichtige bescherming verdient, geldt evenzeer voor de medewerking die politie en openbaar ministerie verlenen aan tv-programma’s. </antwoord>
      <antwoord nummer="2">Het recht op eerbiediging van de persoonlijke levenssfeer en het recht op vrijheid van meningsuiting, en het daarmee verbonden recht op vrije nieuwsgaring, kennen geen onderlinge rangorde en staan derhalve in beginsel naast elkaar. Welk recht zwaarder behoort te wegen, zal van geval tot geval moeten worden beoordeeld. </antwoord>
      <antwoord nummer="3" voetnoot="1 2">Ja. De schriftelijke vragen van 19 september 1995 <voetnoot nummer="1"/>hebben betrekking op de situatie dat de pers gebeurtenissen op de openbare weg vastlegt, zonder dat er sprake is van actieve medewerking van de hulpverleners. Ik deel de mening van de minister van Binnenlandse Zaken dat in die gevallen de afweging van de belangen van betrokkenen uitsluitend ter beoordeling staan aan de civiele rechter. Over de problematiek van de onbelemmerde taakuitoefening van de politiemensen in het kader van orderhandhaving en hulpverlening alsmede van andere hulpverleners (bijvoorbeeld brandweer- en ambulancepersoneel) bent u bij brief van 25 januari 1996 <voetnoot nummer="2"/>door mijn ambtgenoot van Binnenlandse Zaken geı¨nformeerd. </antwoord>
      <antwoord nummer="5">De door het College van procureurs-generaal beoogde richtlijn ziet op het verlenen van actieve medewerking aan de makers van «reality-tv» en onderscheidt zich daarin van de situatie als bedoeld bij de beantwoording van vraag 3. De keuze om die medewerking al dan niet te verlenen valt naar mijn oordeel niet onder het verbod op voorafgaand toezicht op de inhoud van een radio- of televisieuitzending als bedoeld in artikel 7 lid 2 van de Grondwet. Net als in de bestaande richtlijn wordt slechts beoogd voldoende waarborgen te cree¨ren voor een voldoende bescherming van het recht op eerbiediging van de persoonlijke levenssfeer van betrokkenen (slachtoffer, getuigen, verdachten, e.d.). Bedacht moet worden dat waar actief medewerking wordt verleend, het betrokken overheidsorgaan een eigen verantwoordelijkheid heeft bij het bepalen hoever die medewerking gaat. De programmamakers krijgen immers door die medewerking toegang tot informatie die zij anders niet zouden hebben verkregen. Deze informatie is bovendien vanwege het strafrechtelijk karakter zeer privacygevoelig. Uiteraard mag de richtlijn niet strijdig zijn met de Grondwet. Over de inhoud van de in de nieuwe richtlijn op te nemen randvoorwaarden voor het verlenen van actieve medewerking aan «reality-tv» vindt, onder meer op dit punt, overleg plaats met mijn ambtgenoot van Binnenlandse Zaken, zoals ook aangegeven in zijn eerder aangehaalde brief van 25 januari 1996. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="175" documentjaargang="1995-1996">Aanhangsel Handelingen, nr. 175, vergaderjaar 1995–1996.</noot>
         <noot nummer="2" documenttype="Kamerstuk" kamerstuk-id="24 400 VII" documentnummer="33">Kamerstuk 24 400 VII, nr. 33</noot>
      </noten>
   </antwoorden>
</kvr>
