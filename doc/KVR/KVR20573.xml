<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijksma en Van Dijken (beiden PvdA) aan de ministers van Verkeer en Waterstaat, van Justitie en van Volksgezondheid, Welzijn en Sport over gehandicaptenvoertuigen. (Ingezonden 19 mei 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20573
</item>
         <item attribuut="Inhoud">Vragen over de voorzieningen aan open gemotoriseerde gehandicaptenvoertuigen (scootmobielen). De eisen zouden onvoldoende zijn om de verkeersveiligheid te waarborgen.</item>
         <item attribuut="Rubriek">Bedrijfsleven en industrie (Bank- en verzekeringswezen) Verkeer, vervoer en waterstaat (Motorrijtuigen) Verkeer, vervoer en waterstaat (Verkeersveiligheid) Welzijn (Lichamelijk gehandicapten)</item>
         <item attribuut="Trefwoorden">Lichamelijk gehandicapten Motorrijtuigen Schadeverzekeringen Verkeersveiligheid</item>
         <item attribuut="Vindplaats">Kamervragen met antwoord 2003-2004, nr. 1804, Tweede Kamer</item>
         <item attribuut="Vraagnr_bij_indiening">2030414620</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Dijksma</persoon>
            <persoon partij="PvdA">Van Dijken</persoon>
         </item>
         <item attribuut="Datum_reaktie">2004-06-25</item>
         <item attribuut="Datum_indiening">2004-05-19</item>
         <item attribuut="Document-id">KVR20573</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3819" allpagenumbers="3819 3820 3821" vetnummer="2030414620" code="0304tkkvr1804" lopendefooter="Tweede Kamer, vergaderjaar 2003–2004, Aanhangsel" filenaam="KVR20573" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1804" onderwerp="" indiendatum="2004-05-19">
         <vrager partij="PvdA" oorsprong="parlement">Dijksma</vrager>
         <vrager partij="PvdA" oorsprong="parlement">Van Dijken</vrager>
         <vraagt-aan>de ministers van Verkeer en Waterstaat, van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="25 juni 2004), zie ook Aanhangsel Handelingen nr. 1697, vergaderjaar 2003–2004">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de minister van Justitie en de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Bent u bekend met het feit dat «open» gemotoriseerde gehandicaptenvoertuigen, ofwel «scootmobielen» of «boosterrijders» (dus niet met gesloten carrosserie) niet met verlichting (rem/richtingwijzer) of spiegels of andere essentiële accessoires voorzien hoeven te worden? Wat is daarover uw oordeel? </vraag>
      <vraag nummer="2">Deelt u de mening dat een verplichting van bovengenoemde accessoires nodig is ten behoeve van de verkeersveiligheid, omdat dit soort gehandicaptenvoertuigen niet alleen op het trottoir rijdt, maar ook op de rijbaan en het fietspad? Zo ja, waarom? Zo neen, waarom niet? </vraag>
      <vraag nummer="3">Waarom zijn er nog geen plannen om verlichting of andere accessoires te verplichten door middel van een aanpassing van het Reglement Verkeersregels en Verkeerstekens 1990, het Voertuigreglement of de Wet voorzieningen gehandicapten? </vraag>
      <vraag nummer="4">Als vermeende vrijwilligheid, het nodige maatwerk en de extra kosten worden genoemd als redenen geen verplichting in te stellen, wat is dan uw reactie op de situatie dat als extra voorzieningen, zoals verlichting, worden aangevraagd, dit zeer veel tijd kost en administratieve handelingen vraagt, en er vaak ook nog wordt afgewezen in verband met het ontbreken van een wettelijke verplichting? </vraag>
      <vraag nummer="5">Bent u bereid een verplichting in te stellen en de regels te vereenvoudigen om de aanvraag van extra voorzieningen gemakkelijker te maken ter wille van de verkeersveiligheid? Zo ja, op welke termijn gaat u concreet iets doen? Zo neen, waarom niet? </vraag>
      <vraag nummer="6">Bent u bekend met de verzekeringen voor dit soort «open» voertuigen, waarbij wettelijke aansprakelijkheid (WA) verplicht is, maar letselschade van de berijder niet verzekerd is, en deze derhalve een extra verzekering moet afsluiten? Wat is de reden dat letselschade niet gelijk gedekt is met de WA-verzekering? </vraag>
      <vraag nummer="7">Deelt u de mening dat het ontbreken van een letselschadeverzekering zeer ongewenst is, zeker als de gebruiker van zo’n boosterrijder niet op de hoogte is met het afsluiten van een WA-verzekering en dat dit een vorm van (rechts)ongelijkheid betekent in relatie tot andere weggebruikers als ze niet gehandicapt zijn en wel de bestuurder die de aanrijding veroorzaakt aansprakelijk kunnen stellen? Zo ja, waarom? Zo neen, waarom niet? </vraag>
      <vraag nummer="8">Is een collectieve verkeersschadeverzekering in combinatie met een verhaalsrechtsbijstandverzekering een mogelijke optie om letselschade te dekken? Zo neen, waarom niet? </vraag>
      <vraag nummer="9">Wordt er aan andere opties gewerkt om letselschade te verzekeren? Zo ja, welke? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1 t/m 5">Er wordt in het Voertuigreglement onderscheid gemaakt tussen open en gesloten gehandicaptenvoertuigen. Aan gesloten voertuigen worden uitgebreidere eisen gesteld dan aan open voertuigen, onder andere standaard verlichting. Bij gesloten voertuigen moet namelijk worden gedacht aan op een smal autootje lijkende voertuigen (zoals de Amica, de Arola en de Canta). Tot de open voertuigen behoren elektrische rolstoelen en scootmobielen. Een booster is een merk scootmobiel. De toegestane maximum constructiesnelheid van alle gehandicaptenvoertuigen is 40 km/u. Dit geldt dus ook voor de open voertuigen, maar in de praktijk varieert de maximum snelheid hiervan tussen de 6 en 18 km/u. Vanzelfsprekend ben ik van mening dat met gehandicaptenvoertuigen veilig aan het verkeer moet kunnen worden deelgenomen. Op basis van het RVV 1990 moeten gehandicaptenvoertuigen overdag bij slecht zicht en bij nacht verlichting voeren (artikel 32). Dat kan natuurlijk alleen als er lichten (voor- en achter) op het voertuig zijn aangebracht. In die zin is er dus wel degelijk sprake van een wettelijke verplichting. Omdat gehandicapten in voorkomende gevallen ook ’s avonds hun voertuig zullen gebruiken, is het zeer onlogisch als er voertuigen beschikbaar worden gesteld die niet van voor- en achterlicht zijn voorzien, tenzij onomstotelijk vaststaat dat de voorziening alleen overdag, binnenshuis of op eigen terrein wordt gebruikt. Ik ben niet van plan in het Voertuigreglement voor- en achterlicht voor open gehandicaptenvoertuigen verplicht te stellen, omdat dat tot gevolg zou hebben dat iedereen die met een scootmobiel of elektrische rolstoel op de openbare weg komt (daar hoort ook het voetpad bij) ook overdag strafbaar is als deze lichten er niet op zitten. Dat gaat mij te ver. Op een fiets hoeft ook geen verlichting aanwezig te zijn op momenten dat geen verlichting hoeft te worden gevoerd. Van de noodzaak van remlichten ben ik niet overtuigd, gezien de geringe snelheid. Ook hier gaat de vergelijking met de fiets op. De noodzaak tot aanwezigheid van richtingaanwijzers en spiegels op gehandicaptenvoertuigen hangt samen met de mogelijkheden van de berijders om tijdens het rijden hun hand uit te steken en achterom te kijken. Dit is dus maatwerk, hoewel ik me zou kunnen voorstellen dat de voertuigen van oudere berijders standaard van spiegels worden voorzien, gezien de doorgaans afnemende wendbaarheid van leden van deze groep. Het is in de eerste plaats de verantwoordelijkheid van de gemeenten toe te zien op de veiligheid van voorzieningen die verstrekt worden in het kader van de Wet Voorzieningen Gehandicapten (Wvg) en zij kunnen hiertoe eisen stellen aan fabrikanten. Om gemeenten hierin te faciliteren voert de stichting Kwaliteit en Bruikbaarheidsonderzoek van Hulpmiddelen (KBOH) (met subsidie van het ministerie van VWS) onderzoek uit naar de kwaliteit, bruikbaarheid en doelmatigheid van hulpmiddelen en aanverwante diensten voor gebruikers van hulpmiddelen. In juni 2002 heeft KBOH een module uitgegeven over de kwaliteit en bruikbaarheid van rolstoelen en elektrische scooters. Zoals hiervoor opgemerkt behoort het verstrekken van verantwoorde voorzieningen tot de verantwoordelijkheid en beleidsvrijheid van de gemeenten. Het is noch voor mij noch voor de staatssecretaris van VWS mogelijk bij de gemeenten de terbeschikkingstelling van voertuigen met verlichting of spiegels af te dwingen of de behandeling van de aanvraag voor aanvullende voorzieningen te bespoedigen. Aanvullend kan ik u mededelen dat ik voor gehandicaptenvoertuigen en het gebruik ervan, naast het hierboven gestelde, aanpassing van een aantal regels voorbereid. Daarbij komen onder andere de volgende punten aan de orde: de maximum constructiesnelheid van open gehandicaptenvoertuigen, de gedragsregels in relatie tot de plaats op de weg en de bevoegdheid tot het gebruiken van gehandicaptenvoertuigen (nu mag iedereen een gehandicaptenvoertuig gebruiken). Ik streef ernaar het benodigde afstemmingsoverleg en de aanpassingen in de regelgeving binnen twee jaar af te ronden. </antwoord>
      <antwoord nummer="6">De Wet aansprakelijkheidsverzekering motorrijtuigen (Wam), die een stelsel van Europese richtlijnen op dit punt uitvoert, verplicht de bezitter van een motorrijtuig en degene aan wie het kenteken voor een motorrijtuig is opgegeven tot het sluiten van een verzekering die dekking biedt voor de aansprakelijkheid waartoe het motorrijtuig in het verkeer aanleiding kan geven. Doorgaans betreft het de aansprakelijkheid van de bestuurder voor de schade die hij aan derden of aan de inzittenden van het motorrijtuig toebrengt. De (letsel)schade is derhalve alleen onder deze verzekering gedekt, indien daarvoor aansprakelijkheid bestaat. Dit betekent dat de schade die een bestuurder (i.c. berijder) door eigen toedoen (schuld) lijdt, en waarvoor dan ook niemand aansprakelijk is, niet door deze verzekering gedekt is. Dit neemt niet weg dat wanneer de bestuurder van een motorrijtuig letsel oploopt ten gevolge van de schuld van een andere weggebruiker diens schade wel volledig onder de dekking van de verzekering van die andere weggebruiker valt. Overigens staat het iedere bestuurder vrij een verzekering te sluiten die ook diens letselschade dekt voor het geval hem deze schade door eigen toedoen is overkomen. Bestuurders – dus ook berijders – wordt derhalve de keus gelaten of zij zich hiervoor door middel van een inzittendenverzekering willen verzekeren. </antwoord>
      <antwoord nummer="7">De verplichting tot verzekeren op grond van de Wam geldt gelijkelijk voor alle motorrijtuigen. Hieronder vallen alle voertuigen die mede door mechanische kracht worden aangedreven, te weten onder meer auto’s, bromfietsen en ook gemotoriseerde gehandicaptenvoertuigen. Hierboven is aangegeven dat de letselschade van een berijder onder de dekking van deze door een derde verplicht gesloten verzekering valt indien deze derde voor de schade aansprakelijk is. Daarnaast wordt een berijder, als iedere bestuurder, de keus gelaten om een inzittendenverzekering te sluiten, die ook dekking biedt indien de berijder door eigen schuld schade heeft geleden. Van rechtsongelijkheid is derhalve geen sprake. De wet maakt immers geen enkel onderscheid tussen gehandicapte en niet-gehandicapte bestuurders. </antwoord>
      <antwoord nummer="8 en 9">Het hierboven beschreven stelsel dat uitgaat van een verplichte verzekering indien de derde voor deze letselschade aansprakelijk is, en een keuzevrijheid voor de bestuurder voor het geval deze schade door eigen toedoen is veroorzaakt, voldoet naar mijn mening. Ik zie dan ook geen aanleiding om via collectieve voorzieningen of andere opties te bewerkstelligen dat onder alle omstandigheden de letselschade van bestuurders vergoed wordt. Bij mogelijke andere opties moet men vooral denken aan een verplichte verkeersverzekering. In dat verband verwijs ik naar een wetsvoorstel van enkele jaren geleden waarin voor de verkeersaansprakelijkheid een risicoaansprakelijkheid werd geïntroduceerd. Dat wetsvoorstel is gestrand wegens het ontbreken van een breed maatschappelijk draagvlak. Voor de invoering van een nog verdergaande majeure verandering op dit terrein, te weten de invoering van een verkeersverzekeringssysteem, zal dan ook zeker weinig draagvlak bestaan. </antwoord>
      <noten afkomstig="antwoord"/>
   </antwoorden>
</kvr>
