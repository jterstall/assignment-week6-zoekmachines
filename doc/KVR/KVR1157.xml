<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Oedayraj Singh Varma en Sipkes (beiden GroenLinks) over een quotaregeling bij het verwijderen van illegalen (Ingezonden 2 februari 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1157
</item>
         <item attribuut="Rubriek">Criminaliteit en openbare orde (Politie) Welzijn (Vreemdelingen en asielzoekers)</item>
         <item attribuut="Trefwoorden">Politie Vreemdelingen</item>
         <item attribuut="Vindplaats">Kamervragen met antwoord 1994-1995, nr. 522, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1995-03-08</item>
         <item attribuut="Datum_indiening">1995-02-02</item>
         <item attribuut="Document-id">KVR1157</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1065" allpagenumbers="1065 1066" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="522" onderwerp="" indiendatum="1995-02-2">
         <vrager partij="GroenLinks" oorsprong="parlement">Oedayraj Singh Varma</vrager>
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="8 maart 1995). Zie ook Aanhangsel Handelingen nr. 471, vergaderjaar 1994–1995">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder>de minister van Binnenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Hebt u met de korpsbeheerders convenanten afgesloten over de specifieke aanwending van de capaciteit van het vreemdelingentoezicht? </vraag>
      <vraag nummer="2">Is met de korpsbeheerders afgesproken dat het quotum te verwijderen vreemdelingen per district drastisch zal worden verhoogd? </vraag>
      <vraag nummer="3">Wat is de reden van deze verhoging? </vraag>
      <vraag nummer="4">Bestaat er enige samenhang met het aantal illegale vreemdelingen en het vastgestelde quotum per district? </vraag>
      <vraag nummer="5">Is rekening gehouden met de laatste wijzigingen van de Vreemdelingenwet, op grond waarvan verwacht wordt dat het aantal verwijderbare vreemdelingen drastisch afneemt? </vraag>
      <vraag nummer="6">Worden de korpsen afgerekend op het halen van de quota? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2, 3, 4 en 6">Er bestaan geen afspraken met de korpsbeheerders over een quotum te verwijderen vreemdelingen. De perspublikatie in het dagblad Trouw, waarin gesproken wordt over een verhoging van dit quotum, berust kennelijk op een misverstand. In de in vraag 1 bedoelde convenanten is aangegeven dat het bij de toekenning van het extra budget voor de intensivering van het binnenlands vreemdelingentoezicht gaat om een doeluitkering. Daarbij zijn de volgende aandachtspunten geformuleerd, die rechtstreeks voortvloeien uit de aanbevelingen van de commissie Zeevalking: – criminele vreemdelingen, al dan niet illegaal; – vreemdelingen die de openbare orde verstoren of anderszins overlast veroorzaken; – de uitzetting en het vertrek onder toezicht van vreemdelingen aan wie (voortgezet) verblijf niet is toegestaan; – de aanpak van individuen en groepen die voordeel hebben bij illegaliteit van vreemdelingen (zoals werkgevers van illegale vreemdelingen, huisvesters van illegale vreemdelingen, organisaties die zich bezighouden met Schlepperei of vrouwenhandel); – vreemdelingen die bij onderzoeken of controles op grond van andere wetgeving in aanraking komen met de politie. De Immigratie- en Naturalisatiedienst van Justitie maakt met de politieregio’s nadere uitvoeringsafspraken over de wijze waarop de gewenste intensivering concreet gestalte wordt gegeven en op welke wijze de regio’s dienen te rapporteren over de resultaten. Deze rapportage dient onder andere gegevens te bevatten over het aantal aangehouden illegale vreemdelingen, het aantal verwijderde vreemdelingen en de resultaten van de aanpak van individuen en groepen die voordeel hebben bij illegaal verblijf van vreemdelingen. Deze resultaten zullen in hun onderlinge samenhang en in combinatie met het totaal aan gepleegde inspanningen op het gebied van de intensivering van het vreemdelingentoezicht worden beschouwd. Indien in de toekomst mocht blijken dat de extra capaciteit niet of niet voldoende wordt ingezet voor de beoogde doeleinden, zal worden bezien in hoeverre dit budgettaire dan wel andere consequenties dient te hebben voor de korpsen. </antwoord>
      <antwoord nummer="5">Het besluit om de capaciteit van de vreemdelingendiensten uit te breiden ten behoeve van de intensivering van het binnenlands vreemdelingentoezicht is door het vorige kabinet genomen, zoals blijkt uit de brief van de Minister van Justitie aan de Voorzitter van de Tweede Kamer der Staten-Generaal van 7 juni 1994 (vergaderjaar 1993–1994, 19 637, nr. 104). Het huidige kabinet heeft dit besluit overgenomen. Bij deze intensivering gaat het om een breed spectrum aan maatregelen die dienen ter bestrijding van illegaal verblijf in Nederland, waaronder de inzet van de extra capaciteit, maar ook de verbetering en modernisering van het administratieve toezicht, de bestrijding van illegale tewerkstelling door ondersteuning van de Inspectie Sociale Zaken en Werkgelegenheid en – als sluitstuk – de daadwerkelijke verwijdering van vreemdelingen die niet (of niet langer) in Nederland mogen verblijven. Ten slotte zij erop gewezen dat de meest recente wijzigingen van de Vreemdelingenwet – inzake de behandeling van aanvragen van asielzoekers, die afkomstig zijn uit veilige landen van herkomst of die eerder hebben verbleven in een veilig derde land – uitsluitend betrekking hebben op asielzoekers, terwijl de intensivering van het binnenlands vreemdelingentoezicht en het verwijderingsbeleid een veel bredere reikwijdte hebben. Een toekomstige afname van het aantal te verwijderen asielzoekers laat derhalve de noodzaak tot intensivering van het binnenlands vreemdelingentoezicht onverlet. </antwoord>
      <noten afkomstig="antwoord"/>
   </antwoorden>
</kvr>
