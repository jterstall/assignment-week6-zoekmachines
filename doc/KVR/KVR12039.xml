<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Justitie over de verjaringstermijn bij moord. (Ingezonden 26 juni 2000); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12039
</item>
         <item attribuut="Inhoud">Vragen over het verlengen of schrappen van de verjaringstermijn voor levensdelicten (art. 70, Wetboek van Strafrecht) en over het centraal registreren en herbeoordelen van onopgeloste moordzaken, gezien de ontwikkeling van het DNA-onderzoek.</item>
         <item attribuut="Rubriek">Strafrecht en strafprocesrecht (Gerechtelijk vooronderzoek) Strafrecht en strafprocesrecht (Misdrijven)</item>
         <item attribuut="Trefwoorden">Delicten Gerechtelijk vooronderzoek Opsporingen Strafrecht</item>
         <item attribuut="Vindplaats">Kamervragen met antwoord 1999-2000, nr. 1579, Tweede Kamer</item>
         <item attribuut="Vraagnr_bij_indiening">2990013060</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2000-07-14</item>
         <item attribuut="Datum_indiening">2000-06-26</item>
         <item attribuut="Document-id">KVR12039</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3575" allpagenumbers="3575 3576" vetnummer="2990013060" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12039" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1579" onderwerp="" indiendatum="2000-06-26">
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2000-07-14">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Wat waren de redenen voor de wetgever om eind negentiende eeuw de verjaringstermijn bij moord ingevolge art. 70 wetboek van strafrecht op achttien jaar te stellen? </vraag>
      <vraag nummer="2">Deelt u de mening dat, mede als gevolg van de ontwikkeling van het DNA-onderzoek en de plaats, die DNA in het strafrecht van de eenentwintigste eeuw krijgt, er aanleiding is de verjaringstermijn voor levensdelicten in art. 70 te schrappen dan wel aanzienlijk te verlengen, tot bijvoorbeeld 30 jaar? </vraag>
      <vraag nummer="3">Welke verjaringstermijn bij levensdelicten kennen landen als Denemarken, Duitsland en het Verenigd Koninkrijk? Zijn die recentelijk gewijzigd? Zo ja, waarom? </vraag>
      <vraag nummer="4">Bent u bereid onopgeloste moordzaken, waarin al jarenlang geen onderzoeks- of opsporingshandelingen zijn verricht, centraal landelijk te archiveren? Zo neen, waarom niet? </vraag>
      <vraag nummer="5">Bent u bereid in onopgeloste moordzaken ruim voor het verstrijken van de verjaringstermijn gespecialiseerde rechercheurs opnieuw het betreffende dossier te laten bekijken om te beoordelen of er toch nog aanleiding is nieuw onderzoek te laten plaatsvinden teneinde de dader te vinden? </vraag>
      <vraag nummer="6">Mogen nabestaanden van het slachtoffer bij een levensdelict het dossier van de politie in zien? Zijn hier voorwaarden aan verbonden? Zo ja, welke? Acht u die voorwaarden redelijk in verhouding tot het leed dat de nabestaanden als gevolg van het levensdelict is aangedaan? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">In de MvT bij het Wetboek van Strafrecht is destijds overwogen dat een zekere evenredigheid tussen de duur van de straf en de termijn van verjaring wenselijk is, «opdat hij die zich door de vlugt aan de hand der justitie onttrekt, langer uit de nederlandsche maatschappij verwijderd blijve dan de gestrafte.» Deze vrijwillige ballingschap zou in de regel langduriger moeten zijn dan de maximale strafbedreiging. Die regel mist, zo werd vervolgens gesteld, toepassing bij levenslange gevangenisstraf en kan ook niet gelden bij tijdelijke gevangenisstraf van twaalf jaar en meer, «daar anders bij de misdrijven waartegen zoodanige langdurige straf is bedreigd, de verjaringstermijn langer zoude worden dan wenschelijk en in het belang der openbare orde noodig is (bron: H. J. Smidt, Geschiedenis van het Wetboek van Strafrecht, 1881, deel I, p. 478). </antwoord>
      <antwoord nummer="2">Er zijn naar mijn mening een aantal redenen om te onderzoeken of de verjaringsregeling bij levensdelicten aanpassing behoeft. Een eerste reden vloeit voort uit het antwoord bij de vorige vraag gegeven. Uit dat antwoord blijkt, dat verjaring destijds vooral gekoppeld is aan de duur van vrijwillige ballingschap. Dat is hedentendage, nu internationale rechtshulp uitkomst kan bieden bij verdachten die zich aan strafvervolging onttrekken, niet meer het overheersende perspectief bij de waardering van de verjaringsregeling. Een tweede reden vloeit voort uit de ontwikkeling van tal van technologieën die tot een vergroting van de mogelijkheden van waarheidsvinding hebben geleid. Behalve aan DNA-onderzoek en ander forensisch onderzoek valt bijvoorbeeld te denken aan fotografie, aan film, en aan video-opnames. Te verdedigen valt dat deze ontwikkeling meebrengt dat de «processuele» grond voor de verjaringsregeling aan gewicht heeft ingeboet. De bewijskracht van de bewijsmiddelen die dankzij deze technologieën tot stand kunnen komen, wordt door tijdsverloop wellicht minder aangetast dan getuigenverklaringen. Tenslotte verdient nader onderzoek of de materiële rechtsgrond voor verjaring, tijdsverloop doet de behoefte aan bestraffing verminderen, naar hedendaagse opvattingen nog steeds impliceert dat levensdelicten behoudens stuiting of schorsing van de verjaring na achttien jaar moeten verjaren. Ik neem mij dan ook voor om in het licht van het voorgaande te onderzoeken of er aanleiding is de verjaringsregeling bij levensdelicten aan te passen. In het kader van dat onderzoek zal ook enige rechtsvergelijking plaatsvinden. Ik hoop U in de loop van 2001 over de uitkomsten van dat onderzoek alsmede de conclusies die ik er aan verbind te informeren. </antwoord>
      <antwoord nummer="3">In het Verenigd Koninkrijk bestaat voor de delicten murder en manslaughter geen vervolgingsverjaring. Moord en doodslag zijn in Denemarken strafbaar gesteld in paragraaf 93 van het Deense Wetboek van Strafrecht; voor beide delicten geldt dat zij niet verjaren. In Duitsland verjaart het recht tot strafvervolging wegens doodslag na 20 jaar; moord verjaart niet. Deze zijn recentelijk niet gewijzigd. </antwoord>
      <antwoord nummer="4">Indien in een onopgeloste moordzaak DNA-onderzoek plaatsvindt, wordt het betreffende celmateriaal opgestuurd naar het laboratorium van het NFI. Aldaar wordt het DNA-profiel in dat geval geregistreerd. Daarmee valt deze registratie in zekere zin aan te merken als een «archief« voor onopgeloste moordzaken waarin DNA-onderzoek heeft plaatsgevonden. Een tweede registratie, waarin behalve deze onopgeloste moordzaken ook andere zouden moeten worden opgenomen, lijkt mij in het licht hiervan, mede gelet op de toenemende betekenis van DNA-onderzoek in strafzaken, niet noodzakelijk. </antwoord>
      <antwoord nummer="5">Moordzaken behoren tot de ernstigste misdrijven die onze samenleving kent. Aan de oplossing van moordzaken wordt dientengevolge in alle gevallen met een grote inzet van mensen gewerkt, en gedurende lange tijd. Die inzet van mensen wordt pas teruggebracht indien, na geruime tijd, geen aanwijzingen meer bestaan die redelijkerwijs tot de opheldering van de moord kunnen leiden. In dat licht zie ik geen aanleiding om standaard, in elk dossier, ruim voor het verstrijken van de verjaringstermijn een aantal rechercheurs het dossier opnieuw te laten bekijken. Ik wijs er in dit verband wel op dat besloten is tot het opstellen van DNA-profielen in een groot aantal «oude» dossiers; daarbij wordt prioriteit gegeven aan delicten waarop een maximale gevangenisstraf van twaalf jaar of meer is gesteld en waardoor de rechtsorde ernstig is geschokt. </antwoord>
      <antwoord nummer="6">Artikel 8, tweede lid, EVRM eist een wettelijke grondslag voor het verstrekken van informatie, indien daardoor een inbreuk gemaakt kan worden op de persoonlijke levenssfeer. Voor het verlenen van inzage in een dossier van de politie aan nabestaanden is derhalve een wettelijke grondslag vereist. In een dergelijk dossier bevinden zich immers (vele) gegevens van personen op wier persoonlijke levenssfeer door eventuele inzage een inbreuk kan worden gemaakt. Zolang een dossier zich nog onder de politie bevindt, is de Wet politieregisters het toepasselijke wettelijke kader. Deze wet en het daarop gebaseerde Besluit politieregisters voorzien niet in de mogelijkheid dat nabestaanden het dossier van de politie over een strafzaak kunnen inzien. Indien het dossier aan het openbaar ministerie is doorgezonden, hetgeen doorgaans alleen het geval zal zijn als er een bekende verdachte is, is de Wet persoonsregistraties (Wpr) het toepasselijke kader. Deze wet biedt wel een wettelijke grondslag voor het verstrekken van persoonsgegevens uit een strafdossier aan derden, onder wie ook nabestaanden van het slachtoffer van een strafbaar feit zijn begrepen. De verstrekking van informatie dient dan te geschieden door het openbaar ministerie, aangezien de hoofdofficier van justitie in het betreffende arrondissement de beheerder is van de persoonsregistratie waaronder de strafdossiers vallen (COMPAS). Ingevolge artikel 11, eerste lid, van de Wpr kan het openbaar ministerie aan nabestaanden echter slechts informatie verstrekken voorzover dit in overeenstemming is met het doel van de registratie, wordt vereist ingevolge een wettelijk voorschrift dan wel geschiedt met toestemming van de geregistreerde. In artikel 9, vijfde lid, onder d, van het Modelprivacyreglement COMPAS (Stcrt. 2000, 86) is bepaald dat het in overeenstemming met het doel van de registratie is dat nabestaanden informatie over een strafzaak kunnen krijgen voorzover dit noodzakelijk is voor de hulpverlening aan hen. In andere gevallen wordt in beginsel geen informatie verstrekt. Alvorens daadwerkelijk informatie te verstrekken zal het openbaar ministerie wel nagaan of de gevraagde informatie nodig is voor het doel waarvoor de verzoeker zegt haar nodig te hebben, of de informatie wellicht op een andere, minder inbreuk op de persoonlijke levenssfeer makende wijze verstrekt kan worden, of er door de verstrekking een onnodige of onevenredige inbreuk op de persoonlijke levenssfeer van de geregistreerde (vaak de verdachte) wordt gemaakt en of er eventuele andere belangen zijn die in het concrete geval aan de verstrekking van informatie in de weg staan. Die belangen zijn op voorhand niet uitputtend te beschrijven, maar er kan bijvoorbeeld gedacht worden aan de weigeringsgronden die in artikel 10, tweede lid, van de Wet openbaarheid van bestuur genoemd worden. Achtergrond van deze regeling is dat het belang van een adequate opsporing en vervolging alsmede het belang van burgers die bij de strafzaak in beeld kunnen zijn geraakt terwijl zij aan het delict onschuldig zijn (getuigen, aanvankelijke verdachten) door verstrekking van informatie kunnen worden geschaad. Tegen deze achtergrond komt de regeling mij passend voor. </antwoord>
      <noten afkomstig="antwoord"/>
   </antwoorden>
</kvr>
