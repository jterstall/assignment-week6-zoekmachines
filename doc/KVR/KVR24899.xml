<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Klaas de Vries en Waalkens (beiden PvdA) aan de minister voor Vreemdelingenzaken en Integratie over de onduidelijkheid die is ontstaan in de gemeenteraad van Vlagtwedde na gesprekken met de top van het ministerie van Buza en met de minister van VI zelf. (Ingezonden 5 januari 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24899
</item>
         <item attribuut="Inhoud">Door de top van het ministerie lijkt aan de gemeenteraad en aan de fractievoorzitters in de gemeente Vlagtwedde verschillende toezeggingen te zijn gedaan over de informatievoorziening ten aanzien van het vertrekcentrum in de gemeente.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Afghanistan Vluchtelingen Vreemdelingen</item>
         <item attribuut="Vindplaats">Kamervragen met antwoord 2005-2006, nr. 868, Tweede Kamer</item>
         <item attribuut="Vraagnr_bij_indiening">2050605930</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Klaas de Vries</persoon>
            <persoon partij="PvdA">Waalkens</persoon>
         </item>
         <item attribuut="Datum_reaktie">2006-02-08</item>
         <item attribuut="Datum_indiening">2006-01-05</item>
         <item attribuut="Document-id">KVR24899</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1841" allpagenumbers="1841 1842" vetnummer="2050606360" code="0506tkkvr868" lopendefooter="Tweede Kamer, vergaderjaar 2005–2006, Aanhangsel" filenaam="KVR24899" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="868" onderwerp="" indiendatum="2006-01-5">
         <vrager partij="PvdA" oorsprong="parlement">Klaas de Vries</vrager>
         <vrager partij="PvdA" oorsprong="parlement">Waalkens</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2006-02-8">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Is het u bekend dat de gesprekken die op 20 en 21 december 2005 hebben plaatsgevonden tussen de top van uw ministerie en de gemeenteraad van Vlagtwedde en later tussen uzelf en de fractievoorzitters van de gemeenteraad van Vlagtwedde tot verwarring hebben geleid bij de gemeenteraad van Vlagtwedde? </vraag>
      <vraag nummer="2">Kunt u aangeven waarover is gesproken door de top van uw ministerie en de gemeenteraad van Vlagtwedde en inzichtelijk maken welke afspraken zijn gemaakt en/of toezeggingen hier door de betrokken partijen zijn gedaan? </vraag>
      <vraag nummer="3">Kunt u aangeven waarover uzelf een dag later met de fractievoorzitters van de gemeenteraad van Vlagtwedde heeft gesproken en inzichtelijk maken welke afspraken hier zijn gemaakt en/of toezeggingen hier door de betrokken partijen zijn gedaan? </vraag>
      <vraag nummer="4">Kunt u de verslagen van beide bijeenkomsten aan de Kamer beschikbaar stellen? </vraag>
      <vraag nummer="5">Zijn er hetzij door uzelf, hetzij door de top van uw ministerie aan de fractievoorzitters toezeggingen gedaan met betrekking tot de door de gemeenteraad geuite wens, in de vorm van een aangenomen motie, tot het monitoren van het terugkeerproces in de gemeente? Zo ja, welke toezeggingen betreft het en op welke termijn wordt hier invulling aan gegeven? </vraag>
      <vraag nummer="6">Is het waar dat er door het ministerie vanaf oktober wekelijkse en maandelijkse rapportages over de werkzaamheden in het vertrekcentrum naar de burgemeester van de gemeente Vlagtwedde zijn gestuurd? </vraag>
      <vraag nummer="7">Is de voornoemde informatie ook aan de gemeenteraad beschikbaar gesteld? Zo neen, waarom niet? </vraag>
      <vraag nummer="8">Kunt u aangeven hoe deze informatievoorziening in andere gemeenten, waar eveneens vertrekcentra zijn gevestigd, plaatsvindt en wie toegang hebben tot deze informatie? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ik ben op de hoogte van de gesprekken die op 20en 21 december 2005 hebben plaatsgevonden in Vlagtwedde. </antwoord>
      <antwoord nummer="2">Op 20 december 2005 vond een overleg plaats tussen de burgemeester en de fractievoorzitters van de gemeenteraad van Vlagtwedde enerzijds en een ambtelijke delegatie, onder leiding van de Directeur Stafdirectie Coördinatie Vreemdelingenketen, van mijn ministerie anderzijds. Dit overleg had tot doel te bezien op welke wijze uitvoering kon worden gegeven aan de monitoring van de afspraken die zijn gemaakt bij de vestiging van het vertrekcentrum en welke zijn vastgelegd in het Bestuursakkoord van 3 juni 2004 tussen de gemeente en het COA. De wens om te monitoren is het gevolg van een motie die tijdens een spoeddebat van de gemeenteraad van Vlagtwedde is aangenomen op 12 juli 2005. Volgens de motie moet de burgemeester controleren of de afspraken, die bij het besluitvormingsproces rond het afsluiten van de bestuursovereenkomt tussen COA en Vlagtwedde zijn gemaakt, worden nagekomen. De monitoring zou verricht moeten worden door een onafhankelijk persoon en zich moeten richten op de «klachten, wensen en signalen» van asielzoekers die in het vertrekcentrum Vlagtwedde verblijven of hebben verbleven ten aanzien van het verblijf op het vertrekcentrum. Van de zijde van mijn medewerkers is in reactie hierop aangegeven dat uiteraard bereidheid bestaat mee te werken aan de monitoring van de uitvoering van de in voornoemde Bestuursovereenkomst vastgelegde afspraken, maar dat hierbij door de gemeenteraad een aantal randvoorwaarden is geuit, waarmee vanuit van mijn zijde niet kon worden ingestemd. Het ging daarbij met name om het gegeven dat de gemeente personalia en dossiergegevens van het op vertrekcentrum verblijvende vreemdelingen bij de monitoring wenste te betrekken. Aan de fractievoorzitters en de burgemeesters is te kennen gegeven dat hiermee, omwille van de privacy van de betrokken asielzoekers, niet kon worden ingestemd. Wel, zo werd aangegeven, zou gerapporteerd kunnen worden over kwantitatieve informatie met betrekking tot het vertrekcentrum (e.g. in- en uitstroomcijfers). De burgemeester heeft hierop aangegeven dat hij begrip had voor dit standpunt en heeft voorgesteld te komen tot een andere vorm van monitoring. Deze zou het volgende behelzen. Een asielzoeker beschikt over alle informatie uit het terugkeerdossier van de IND die relevant is voor het realiseren van zijn terugkeer. Als een asielzoeker aan raadsleden stukken uit zijn terugkeerdossier toont, waaruit moet blijken dat hij voldoende inspanningen heeft verricht om zijn terugkeer te bewerkstelligen, zou aan de IND gevraagd moeten worden of de asielzoeker álle stukken heeft overgelegd. Het zou immers in het belang van de asielzoeker kunnen zijn om stukken, waaruit blijkt dat hij niet voldoende aan zijn terugkeer heeft gewerkt, achter te houden. Van de zijde van mijn medewerkers is hierop aangegeven dat het in principe mogelijk zou zijn om aan te geven of een asielzoeker alle stukken heeft overgelegd, zonder hier inhoudelijk op in te gaan. Daarnaast is met het gemeentebestuur Vlagtwedde overeengekomen dat bezien zou worden of en op welke wijze de monitoring van het VC betrokken zou kunnen worden bij het door mij, naar aanleiding van de aanvaarde motie Lambrechts/Van Haersma Buma (nr. 995), aan uw Kamer toegezegde instelling van een commissie die onafhankelijk toezicht zal gaan verrichten op de nieuwe terugkeerorganisatie. Deze commissie zal op korte termijn ingesteld worden, waarna deze direct ingezet zou kunnen worden ten behoeve van de monitoring van het vertrekcentrum Vlagtwedde. De wijze waarop deze monitoring zal plaatsvinden dient nader ingevuld te worden. </antwoord>
      <antwoord nummer="3">Tijdens het overleg dat ik op 21 december 2005 had met de burgemeester en de fractievoorzitters van de gemeenteraad Vlagtwedde, zijn de afspraken van de voorgaande avond door de fracties en de Directeur van de Stafdirectie Coördinatie Vreemdelingenketen toegelicht. Hierbij heeft de fractievoorzitter van de PvdA aangegeven dat hij, naast de monitoring door de commissie van toezicht terugkeerorganisatie, nog steeds behoefte had aan monitoring van de wijze waarop begeleiding op het VC plaatsvindt door een onafhankelijke persoon. Ik heb daarop aangegeven dat ik hiertoe geen aanleiding zie en dat volstaan kan worden met monitoring door de in te stellen commissie van toezicht, die immers ook onafhankelijk is. Ik heb de gemeenteraad uitgenodigd om een voorstel te doen ten aanzien van de indicatoren waarop door de onafhankelijk commissie gemonitord kan worden. Indien de leden van de gemeenteraad het wenselijk achten kan er vanuit het managementteam van het project Terugkeer hiertoe voorlichting worden gegeven over de werkwijze van de facilitering op het vertrekcentrum. </antwoord>
      <antwoord nummer="4">Gelet op mijn gedetailleerde beantwoording van de vragen 2 en 3 zie ik hiertoe geen aanleiding. </antwoord>
      <antwoord nummer="5">Ja, ik verwijs u hiertoe naar mijn antwoord op vraag 2 en 3. </antwoord>
      <antwoord nummer="6, 7 en 8">Vanaf de opening van de vertrekcentra in Vlagtwedde (juli 2004) en Vught (mei 2005) krijgen de burgemeesters van beide gemeenten, conform hetgeen hierover is afgesproken, wekelijks van het COA een actueel bezettingsoverzicht met daarbij de in- en uitstroomcijfers gespecificeerd. Verstrekking van deze informatie aan de gemeenteraad is vervolgens ter beoordeling van de burgemeester. </antwoord>
      <noten afkomstig="antwoord"/>
   </antwoorden>
</kvr>
