<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Tonkens (GroenLinks) aan de minister van Volksgezondheid, Welzijn en Sport over medicinale wiet. (Ingezonden 17 maart 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20024
</item>
         <item attribuut="Inhoud">Vragen over de 'onnodig hoge' prijs van medicinale cannabis bij apotheken, kennelijk vanwege de monopoliepositie van de legale kwekerijen. De betrokken bedrijven hebben aangekondigd bij ongewijzigd beleid failliet te gaan. Deze vragen zijn een aanvulling op eerdere vragen terzake van het lid Joldersma (CDA), ingezonden 15 maart 2004.</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Apothekers Drugs Geneesmiddelen</item>
         <item attribuut="Vindplaats">Kamervragen met antwoord 2003-2004, nr. 1313, Tweede Kamer</item>
         <item attribuut="Vraagnr_bij_indiening">2030410770</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Tonkens</persoon>
         </item>
         <item attribuut="Datum_reaktie">2004-04-13</item>
         <item attribuut="Datum_indiening">2004-03-17</item>
         <item attribuut="Document-id">KVR20024</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2779" allpagenumbers="2779 2780" vetnummer="2030410770" code="0304tkkvr1313" lopendefooter="Tweede Kamer, vergaderjaar 2003–2004, Aanhangsel" filenaam="KVR20024" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1313" onderwerp="" indiendatum="17maart 2004">
         <vrager partij="GroenLinks" oorsprong="parlement">Tonkens</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-04-13">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met het bericht «Apotheek raakt wiet niet kwijt»? <voetnoot nummer="1"/>
      </vraag>
      <vraag nummer="2">Hoe moet medicinale marihuana worden beschouwd? Indien medicinale marihuana als receptgeneesmiddel moet worden beschouwd, waarom wordt deze dan niet vergoed? Indien bedoelde marihuana als zelfzorggeneesmiddel moet worden beschouwd, waarom is deze dan niet vrij verkrijgbaar? </vraag>
      <vraag nummer="3">Vindt u het wenselijk dat de prijs van cannabis bij de apotheker zoveel duurder is dan van de stichting Patiëntenbelangen Medicinale Marihuana (PMM)? Is dit prijsverschil niet grotendeels te verklaren door de monopoliepositie van de legale kwekerijen? </vraag>
      <vraag nummer="4">Welke conclusies trekt u uit de aankondiging van de bedrijven Stichting Institute of Medical Marjuana en Bedrocan BV dat zij bij ongewijzigd beleid failliet gaan? Op welke manier denkt u dan uw wettelijke plicht om cannabis voor medische doelen beschikbaar te maken te kunnen vervullen? </vraag>
      <vraag nummer="5">Vindt u het patiënten die medicinale marihuana nodig hebben te verwijten dat zij op zoek gaan naar goedkopere alternatieven? </vraag>
      <vraag nummer="6">Deelt u de stelling dat u uw wettelijke plicht om cannabis voor medische doelen beschikbaar te maken onvoldoende waarmaakt door medicinale cannabis alleen beschikbaar te stellen voor een onnodig hoge prijs? </vraag>
      <vraag nummer="7">Wat vindt u van het experimentele plan van de stichting PMM om namens de leden een kwekerij te openen? Bent u bereid dit experiment te steunen? Zo niet, waarom niet? </vraag>
      <vraag nummer="8">Deelt u voorts de stelling dat veel problemen opgelost worden door de legalisering van cannabis? </vraag>
      <noten afkomstig="vraag">
         <noot nummer="1" datum="2004-03-3" bron="Algemeen Dagblad">Algemeen Dagblad, 3 maart 2004</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Joldersma (CDA), ingezonden 15 maart 2004. </toelichting>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De regering heeft destijds besloten dat illegale leveranties ongewenst waren omdat het onwenselijk geacht werd dat patiënten voor het verkrijgen van cannabis voor de behandeling van sommige klachten bij bepaalde ziekten afhankelijk zouden zijn van coffeeshops en andere illegale leveranciers. Dat deze leveranciers gedoogd werden deed daar niets aan af. Daarnaast was van belang dat de kwaliteit van de cannabis van deze leveranciers wisselend was (en is). Het gehalte aan actieve bestanddelen varieert tussen de cannabis van de leveranciers onderling, maar ook bij een vaste leverancier. Deze cannabis is niet onderzocht op de aanwezigheid van micro-organismen en ook tijdens opslag en verpakking zijn er geen procedures bij deze leveranciers waardoor gegarandeerd kan worden dat deze cannabis eventueel aan farmaceutische kwaliteitseisen zou kunnen voldoen. Indien cannabis als geneesmiddel verstrekt wordt moet het minimaal aan deze voorwaarden voldoen. Met de medicinale cannabis die door apotheken wordt geleverd worden deze bezwaren ondervangen. Het Bureau Medicinale Cannabis (BMC) garandeert dat de cannabis constant is en microbiologisch en chemisch zuiver. Medicinale cannabis is echter geen geregistreerd geneesmiddel. Op mijn verzoek heeft de Commissie Farmaceutische Hulp (CFH) van het College voor zorgverzekeringen (CVZ) beoordeeld of medicinale cannabis in aanmerking zou kunnen komen voor vergoeding. De CFH is van mening dat er nog onvoldoende wetenschappelijke gegevens zijn om de therapeutische waarde van medicinale cannabis te bepalen en heeft de verzekeraars daarom geadviseerd dit middel niet te vergoeden. Verzekeraars hebben echter de mogelijkheid, onder andere via de aanvullende verzekering, om medicinale cannabis geheel of gedeeltelijk te vergoeden. Het BMC enquêteert momenteel alle verzekeraars in Nederland over hun standpunt ten aanzien van vergoeding via deze mogelijkheid. De resultaten van deze enquête zijn nog niet bekend, maar voorlopige gegevens duiden erop dat meer dan de helft van de verzekeraars in bepaalde aangeboden verzekeringspolissen de patiënten tegemoet komt en cannabis geheel of gedeeltelijk vergoedt. Bovendien is de via de apotheek verkregen medicinale cannabis aftrekbaar voor de inkomstenbelasting indien de uitgaven aan medische kosten een bepaalde grens overschrijden. Zoals bekend, is deze grens inkomensafhankelijk. Het gebruik van medicinale cannabis moet onder medische begeleiding plaatsvinden. Er moet een indicatie voor behandeling gesteld worden en er moet een juiste dosis ingesteld worden (dit kan soms enkele weken duren). Eventuele bijwerkingen moeten bijtijds herkend en adequaat behandeld worden. Medicinale cannabis is vanwege deze medische redenen geen zelfzorggeneesmiddel, het is alleen verkrijgbaar op recept. Medicinale cannabis kan ook geen zelfzorggeneesmiddel zijn omdat het valt onder de Opiumwet. </antwoord>
      <antwoord nummer="3">Een groot prijsverschil is uiteraard niet wenselijk. De prijs van de medicinale cannabis is een kostprijs. Het prijsverschil met de cannabis van andere (illegale) leveranciers wordt veroorzaakt door de maatregelen die getroffen zijn door BMC om de kwaliteit van medicinale cannabis te garanderen. Overigens (zie mijn antwoord op vraag 2) bestaan er voor patiënten mogelijkheden voor een tegemoetkoming in de kosten voor medicinale cannabis. Volgens internationale verdragen mag Nederland medicinale cannabis leveren aan patiënten, mits de staat een monopoliepositie heeft. Nederland heeft daartoe het BMC ingesteld. Het BMC heeft alleen met die telers contracten gesloten die aan bepaalde kwaliteitseisen (zie mijn antwoord op vraag 2) willen en kunnen voldoen. De monopoliepositie berust bij de Nederlandse staat. </antwoord>
      <antwoord nummer="4">Er is hier geen sprake van een wettelijke plicht. Indien er geen telers of andere leveranciers (met een opiumwetvergunning) meer zijn is er geen medicinale cannabis meer leverbaar die aan de kwaliteitseisen gesteld door het BMC voldoen. Binnenkort zullen ambtenaren van VWS overleg voeren met vertegenwoordigers van patiëntenorganisaties om deze situatie te bespreken en te bezien hoe deze verbeterd kan worden. Daarnaast heeft er op ambtelijk niveau meerdere malen overleg plaatsgevonden met het Openbaar Ministerie met het verzoek op te treden tegen illegale leveranciers. </antwoord>
      <antwoord nummer="5">Ik zou het verstandig vinden als patiënten gebruik zouden maken van de medicinale cannabis. Ik wijs daarbij op het kwaliteitsverschil tussen de medicinale cannabis en de cannabis van illegale leveranciers. Daarnaast wil ik erop wijzen dat onder bepaalde omstandigheden een tegemoetkoming in de kosten mogelijk is, waardoor het verschil tussen medicinale cannabis uit de apotheek en alle ander (illegale) vormen van cannabis minder groot is dan het lijkt. </antwoord>
      <antwoord nummer="6">Nee, deze stelling deel ik niet, er is geen sprake van een wettelijke plicht. De prijs is weliswaar hoger dan die van de illegale leveranciers, maar niet onnodig hoog. Medicinale cannabis is beschikbaar sinds september 2003. Deze prijs is een kostprijs en de opbouw ervan wordt verklaard door de kosten die gemaakt worden om een geneesmiddel van constante kwaliteit te leveren (zie mijn antwoord op vraag 2). Daarnaast worden er ook kosten gemaakt voor voorlichting aan artsen en apothekers en voor het in stand houden van het BMC. Ik heb advies gevraagd aan de CFH over de vergoeding van medicinale cannabis. De CFH heeft geoordeeld dat op basis van de huidige wetenschappelijke gegevens dit middel niet in aanmerking komt voor vergoeding (zie mijn antwoord op vraag 2). </antwoord>
      <antwoord nummer="7">Het monopolie voor de levering van medicinale cannabis aan apotheken berust, via het BMC, bij de Nederlandse staat. Dit is in overeenstemming met internationale verdragen hierover. De «International Narcotics Control Board» (INCB) van de VN in Wenen is hiervan volledig op de hoogte. Jaarlijks rapporteert de INCB over deze en andere activiteiten op het gebied van «narcotics» in de lidstaten. Het BMC sluit contracten af met en verleent een opiumwetvergunning aan telers die, als gevolg hiervan, aan bepaalde eisen moeten voldoen. Indien de stichting PMM een kwekerij opent handelt zij alleen legaal indien zij een contract met de Nederlandse staat (in casu het BMC) sluit. Het experiment heeft alleen mijn steun indien de stichting PMM in zijn kwekerij aan bepaalde kwaliteitseisen voldoet en daardoor in staat is een contract te sluiten met het BMC. Van financiële steun zou in elk geval geen sprake kunnen zijn; bij de twee eerder gecontracteerde telers is dit ook niet het geval geweest. </antwoord>
      <antwoord nummer="8">Nee. Ook indien cannabis gelegaliseerd zou worden, moet medicinale cannabis die als geneesmiddel geleverd wordt, aan bepaalde kwaliteitseisen voldoen. Waarschijnlijk zal er daarom altijd wel een prijsverschil tussen de medicinale cannabis en cannabis van illegale leveranciers blijven bestaan. </antwoord>
      <noten afkomstig="antwoord"/>
   </antwoorden>
</kvr>
