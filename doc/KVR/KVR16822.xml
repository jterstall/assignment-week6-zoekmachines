<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over Volkert v/d G. en de Penitentiaire Beginselenwet. (Ingezonden 13 september 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16822
</item>
         <item attribuut="Inhoud">Vragen over de wettelijke mogelijkheden om Volkert van der G. (verdacht van moord op P. Fortuyn) dangvoeding toe te dienen (Aanvulling op vragen van het lid Teeven, ingezonden 5 september 2002, en op die van de leden Van Heemst en Albayrak, Aanhangsel Handelingen nr. 1547h, vergaderjaar 2001-2002).</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Artsen Gedetineerden</item>
         <item attribuut="Vindplaats">Kamervragen met antwoord 2002-2003, nr. 473, Tweede Kamer</item>
         <item attribuut="Vraagnr_bij_indiening">2010215400</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2002-12-09</item>
         <item attribuut="Datum_indiening">2002-09-13</item>
         <item attribuut="Document-id">KVR16822</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="997" allpagenumbers="997 998" vetnummer="2010215400" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16822" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="473" onderwerp="" indiendatum="2002-09-13">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2002-12-9">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Kunt u bevestigen dat inmiddels twee vertrouwensartsen, de inrichtingsarts en twee forensische psychiaters, hebben verklaard dat de verdachte in de zaak van de moord op Pim Fortuyn volledig wilsbekwaam is? 1, 2 </vraag>
      <vraag nummer="2" voetnoot="3">Kunt u onderbouwen welke ruimte de Penitentiaire Beginselenwet biedt voor het toedienen van dwangvoeding aan een wilsbekwame gedetineerde? Wilt u bij uw antwoord in het bijzonder betrekken het antwoord van de regering in de Nota naar aanleiding van het verslag bij de Penitentiaire Beginselenwet op vragen van de CDA-fractie <voetnoot nummer="3"/>, te weten dat in beginsel bij een hongerstaking de eigen wil van de gedetineerde tot uitgangspunt wordt genomen? </vraag>
      <vraag nummer="3">Kunt u bevestigen dat u gezegd heeft dat het besluit tot dwangvoeding geen medische aangelegenheid is? Zo ja, hoe verhoudt deze opvatting zich met uw eerdere antwoord op Kamervragen dat de feitelijke uitvoering van de beslissing om tot dwangvoeding over te gaan bij een arts ligt? </vraag>
      <noten afkomstig="vraag">
         <noot nummer="4"/>
         <noot nummer="5"/>
         <noot nummer="1" datum="2002-09-5" bron="Aanvullende vragen op die van het lid Teeven (LN)">Aanvullende vragen op die van het lid Teeven (LN), 5 september 2002</noot>
         <noot nummer="2" datum="2002-09-9" bron="NRC">NRC, 9 september 2002</noot>
         <noot nummer="3" documenttype="Kamerstuk" kamerstuk-id="24 263" documentnummer="6">Kamerstuk 24 263, nr. 6, pag., 28 onder e, vergaderjaar 1995–1996</noot>
         <noot nummer="4" datum="2002-09-7" bron="NRC">NRC, 7 september 2002</noot>
         <noot nummer="5" documenttype="Kamervragen">Aanhangsel Handelingen, nr. 1547h, vergaderjaar 2001–2002.</noot>
      </noten>
   </vragen>
   <antwoorden aantal="2">
      <antwoord nummer="1">Nee. Ik heb hierover geen informatie ontvangen. </antwoord>
      <antwoord nummer="2 en 3">Met verwijzing naar mijn antwoord op vraag 3 van de vragen van de leden Van Heemst en Albayrak van 19 juli 2002 breng ik het volgende naar voren. Ingevolge artikel 32 van de Penitentiaire beginselenwet (Pbw) kan de directeur van de inrichting waar de gedetineerde verblijft, een gedetineerde verplichten om te gedogen dat ten aanzien van hem een geneeskundige handeling wordt verricht, indien die handeling naar het oordeel van een arts noodzakelijk is ter afwending van ernstig gevaar voor de gezondheid of veiligheid van de gedetineerde of anderen. De geneeskundige handeling wordt verricht door een arts of, in diens opdracht, door een verpleegkundige. Daarin ligt besloten dat de Wet geneeskundige behandelingsovereenkomst (WGBO) in deze situatie niet van toepassing is. De WGBO ziet op de rechten en plichten van patiënten en hulpverleners die een geneeskundige behandelingsovereenkomst hebben gesloten. De WGBO is daarnaast ook van toepassing op situaties waarin geneeskundige handelingen worden verricht anders dan krachtens een overeenkomst, voor zover de aard van de rechtsbetrekking zich daartegen niet verzet. De WGBO betreft situaties van vrijwillige althans normale behandeling en gaat daarbij uit van het toestemmingsvereiste. Met artikel 32 Pbw heeft de wetgever echter de mogelijkheid willen scheppen om zo nodig onder dwang geneeskundige handelingen te verrichten in de daar bedoelde situatie. De aard van de rechtsbetrekking, neergelegd in deze lex specialis, verzet zich derhalve tegen de toepasselijkheid van de WGBO, onder meer op het punt van het toestemmingsvereiste. De speciale regeling van artikel 32 Pbw zal, voor zover deze afwijkt van de WGBO, voor de WGBO gaan. De Pbw is niet uniek op dit punt. Ook de Beginselenwet verpleging ter beschikking gestelden en de Beginselenwet justitiële jeugdinrichtingen kennen de mogelijkheid van het verrichten van medische handelingen onder dwang. Met artikel 32 Pbw heeft de wetgever uitdrukkelijk de mogelijkheid geschapen van een medische handeling onder dwang, los van de instemming van de patiënt. Nu de wil van de patiënt daarbij geen uitgangspunt is, kan die ook niet bepalend zijn voor het kader waarbinnen daarover besloten moet worden. De bepaling zelf voorziet drie stappen in het proces. In de eerste plaats een vaststelling door een arts dat er sprake is van een situatie waarin een medische ingreep noodzakelijk is ter afwending van ernstig gevaar voor de gezondheid of veiligheid van de gedetineerde of anderen. Het gaat daarbij om een medisch deskundig oordeel, maar niet een medisch handelen. Het besluit om tot een medische handeling onder dwang over te gaan ligt vervolgens bij de gevangenisautoriteiten. Het betreft een publiek handelen dat gemotiveerd en gedragen moet worden door overwegingen van publiek belang. Bij deze besluitvorming kan het al dan niet bestaan van instemming van de patiënt geen doorslaggevende rol spelen. Een uitdrukkelijke weigering om een medische handeling te ondergaan of het ontbreken van instemming daarmee dient te worden afgewogen tegen het publiek belang. Het besluit tot toepassing van artikel 32 Pbw moet vervolgens worden uitgevoerd. Daarbij gaat het om een medische handeling. Dat handelen moet getoetst worden aan de eisen van verantwoord medisch handelen. Artikel 32 Pbw legt de arts geen verplichting op tot handelen. Uitoefening van de in artikel 32 Pbw gegeven bevoegdheid geeft de arts wel de uitdrukkelijke legitimatie om tegen de wil van de betrokkene een inbreuk te maken op diens lichamelijke integriteit. De voorgaande overwegingen gelden in het algemeen met betrekking tot een medische handeling onder dwang op grond van artikel 32 Pbw. Dwangvoeding is een medische handeling in de zin van artikel 32 Pbw. Noch uit dit artikel noch uit enige andere bepaling van de Penitentiaire beginselenwet kan worden afgeleid dat met betrekking tot dwangvoeding een ander kader van afweging zou gelden. De Grondwet en het EVRM staan niet in de weg aan dwangvoeding. Artikel 11 van de Grondwet voorziet in de mogelijkheid dat bij of krachtens de wet een inbreuk wordt gemaakt op de lichamelijke integriteit. Uit de jurisprudentie van het Europese Hof blijkt dat het geven van dwangvoeding op zich geen schending oplevert van de artikelen 3 (verbod van foltering, onmenselijke of vernederende behandeling) en 8 (recht op eerbiediging van het privé-leven, waaronder recht op lichamelijke integriteit) van het EVRM. Uit artikel 2 EVRM kan onder omstandigheden voor de autoriteiten een positieve plicht tot handelen worden afgeleid, in het bijzonder om het leven te redden van personen die aan hun zorg zijn toevertrouwd. Bij gedetineerde hongerstakers gaat het om twee verantwoordelijkheden: (1) de verantwoordelijkheid van de minister van Justitie voor de bescherming van het publiek belang, en (2) de verantwoordelijkheid van de arts voor het welzijn van de aan hem toevertrouwde patiënten. Die beide verantwoordelijkheden moeten worden onderscheiden. (1) De verantwoordelijkheid van de minister van Justitie komt tot uitdrukking in de aan de directeur van de inrichting geattribueerde bevoegdheid om de gedetineerde te verplichten een geneeskundige handeling te gedogen, in casu dwangvoeding. De bescherming van het publiek belang omvat de bescherming van de belangen van de aan de zorg van Justitie toevertrouwde gedetineerden en de bescherming van de rechtsorde. Bij de bescherming van de rechtsorde kan worden gedacht aan de verzekering van een normale rechtsgang die, gelet op de aard en de ernst van het delict en de zeer ernstige geschoktheid van de rechtsorde, van groot belang is voor herstel van de samenleving van die geschoktheid, en aan het effect van een eventuele dood van de hongerstaker op de samenleving. Bij een beslissing over dwangvoeding zijn dus meer belangen en overwegingen aan de orde dan de wil en de wilsbekwaamheid van de betrokken gedetineerde hongerstaker. Artikel 32 Pbw biedt derhalve een breder toetsingskader dan is verwoord in de nota naar aanleiding van het verslag inzake het voorstel voor een Penitentiaire beginselenwet (Kamerstukken II 1995/1996, 24 263, nr. 6, p. 28) en in de circulaire van 4 december 1985 van de toenmalige staatssecretaris van Justitie, mevrouw Korte-van Hemel, inzake gedetineerden in hongerstaking. Dit bredere toetsingskader zal worden neergelegd in een nieuwe circulaire. (2) De verantwoordelijkheid van de arts komt in tweeërlei zin tot uitdrukking: in het oordeel van de arts over de vraag of voeding nodig is ter afwending van ernstig gevaar voor de gezondheid van de gedetineerde én in de beslissing van de arts of toediening van dwangvoeding door hem volgens zijn medische standaard verantwoord is. De gevolgen van hongerstaking kunnen zodanig zijn dat alleen acuut medisch ingrijpen het intreden van ernstig gevaar voor de gezondheid van de gedetineerde kan afwenden. Dat oordeel is een medisch oordeel dat onderscheiden moet worden van de beslissing van de arts om de beslissing van de directeur jegens de gedetineerde om dwangvoeding te gedogen, al dan niet uit te voeren. Bij die beslissing zal de arts nagaan of de medische handeling verantwoord is uit te voeren en zal hij zich laten leiden door de medische standaard waaraan hij zich gebonden acht. Hierbij kunnen de verklaringen van de World Medical Association van Tokyo en Malta een rol spelen. </antwoord>
      <noten afkomstig="antwoord"/>
   </antwoorden>
</kvr>
