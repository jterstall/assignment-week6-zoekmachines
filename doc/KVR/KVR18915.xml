<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de ministers van Binnenlandse Zaken en Koninkrijksrelaties, Justitie en Vreemdelingenzaken en Integratie over het mogelijke voorstel tot oprichting van een gemeentelijke databank voor criminele Antillianen. (Ingezonden 11 september 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18915
</item>
         <item attribuut="Inhoud">Vragen over de mogelijkheden en beperking van een databank en over alternatieven voor de aanpak van criminele Antilliaanse jongeren.</item>
         <item attribuut="Rubriek">Communicatie, media en informatievoorziening (Databanken) Criminaliteit en openbare orde (Criminaliteitsbestrijding en -preventie) Welzijn (Minderheden)</item>
         <item attribuut="Trefwoorden">Criminaliteitsbestrijding Databanken Minderheden</item>
         <item attribuut="Vindplaats">Kamervragen met antwoord 2003-2004, nr. 335, Tweede Kamer</item>
         <item attribuut="Vraagnr_bij_indiening">2020317020</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS) Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2003-11-19</item>
         <item attribuut="Datum_indiening">2003-09-11</item>
         <item attribuut="Document-id">KVR18915</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="719" allpagenumbers="719 720 721" vetnummer="2020317020" code="0304tkkvr335" lopendefooter="Tweede Kamer, vergaderjaar 2003–2004, Aanhangsel" filenaam="KVR18915" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="335" onderwerp="" indiendatum="2003-09-11">
         <vrager partij="GroenLinks" oorsprong="parlement">Vos</vrager>
         <vraagt-aan>de ministers van Binnenlandse Zaken en Koninkrijksrelaties, Justitie en Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="19 november 2003), zie ook Aanhangsel Handelingen nr. 129, vergaderjaar 2003–2004">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de ministers van Binnenlandse Zaken en Koninkrijksrelaties, voor Bestuurlijke Vernieuwing en Koninkrijksrelaties en van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht <voetnoot nummer="1"/>dat Nederlandse steden waar veel Antillianen wonen, een databank willen oprichten met informatie, over «Antilliaanse draaideurcriminelen»? Zo ja, wat is de exacte strekking van het voorstel? </vraag>
      <vraag nummer="2">Wat dragen dergelijke databanken in de praktijk bij aan het voorkomen van criminaliteit onder Antilliaanse jongeren? </vraag>
      <vraag nummer="3">Hoe verhoudt zich de oprichting van een dergelijke databank tot de in Nederland geldende privacybepalingen? Is het College Bescherming Persoonsgegevens om advies gevraagd? </vraag>
      <vraag nummer="4">Hoever is de politie Rotterdam met het onderzoek naar de oprichting van een dergelijke databank? Kunt u de Kamer van dit onderzoek op de hoogte houden? </vraag>
      <vraag nummer="5">Ziet u mogelijkheden om op andere wijze bij te dragen aan vermindering van door gemeenten ondervonden overlast van Antilliaanse jongeren? Zo ja, welke? </vraag>
      <vraag nummer="6">Worden er bij de aanhouding van Antilliaanse jongeren werkelijk problemen ondervonden door een ontbrekende registratie en een ontbrekende verblijfplaats van deze jongeren? Zo ja, waaruit bestaan die problemen en hoe zijn deze problemen op te lossen? </vraag>
      <vraag nummer="7">Bent u bereid gehoor te geven aan de oproep van gemeenten om «een keiharde aanpak van de armoede op de Antillen» te bieden? Zo ja, hoe gaat u dat op de kortst mogelijke termijn vorm geven? Zo neen, waarom niet? </vraag>
      <vraag nummer="8">Hebben er al gesprekken plaatsgevonden met vertegenwoordigers van de Antilliaanse bevolking in Nederlandse gemeenten over deze voorstellen? Zo ja, wat is hun mening over deze plannen? </vraag>
      <noten afkomstig="vraag">
         <noot nummer="1" datum="2003-09-9" bron="De Telegraaf" titel="Gemeentes willen databank van Antilliaanse criminelen">De Telegraaf, 9 september 2003: «Gemeentes willen databank van Antilliaanse criminelen»</noot>
      </noten>
   </vragen>
   <antwoorden aantal="8">
      <antwoord nummer="1">Ja. Op 8 september jl. is een aantal burgemeesters en wethouders van de achttien meest bij de Antillianenproblematiek betrokken gemeenten bijeengeweest om de problematiek rond (criminele) Antillianen te bespreken. Op de bijeenkomst is afgesproken dat de mogelijkheden voor een optimale informatie-uitwisseling tussen gemeenten onderling en tussen gemeenten, politie en justitie – bijvoorbeeld in de vorm van een op te zetten informatiesysteem – zullen worden onderzocht. Daarover zijn de minister voor Bestuurlijke Vernieuwing en Koninkrijksrelaties en ondergetekende bij brief van 12 september jl. geïnformeerd. </antwoord>
      <antwoord nummer="2">Op de bijeenkomst van 8 september jl. hebben de burgemeesters geconstateerd dat landelijk de samenhang ten aanzien van de informatie-uitwisseling tussen gemeenten, politie en justitie onvoldoende is. Het vastleggen en uitwisselen van informatie op meerdere niveaus (uitwisselen operationele informatie/uitwisselen van kennis/volgsysteem criminele Antillianen) draagt bij aan het «grip» krijgen op de groep (zeer) mobiele criminele Antillianen en de groep zogenaamde «onzichtbare» Antillianen. Een betere informatiepositie draagt bij aan het voorkomen en aan beter bestrijden van criminaliteit die door een aantal Antillianen wordt gepleegd. De noodzaak van zowel een adequate informatiepositie terzake als van een goede informatie-uitwisseling tussen met name politie en bestuur wordt door ons onderkend. </antwoord>
      <antwoord nummer="3">Volgens het ingekomen ambtsbericht is er nog geen concreet voorstel tot het oprichten van een databank zoals in de vragen bedoeld, maar zal bij de uitwerking van de plannen zeker rekening gehouden worden met de in Nederland geldende privacybepalingen. Een oordeel over de privacyrechtelijke aspecten kan dus nog niet worden gevormd. Bij het College Bescherming Persoonsgegevens is thans geen adviesaanvraag bekend. </antwoord>
      <antwoord nummer="4">Tijdens de bijeenkomst op 8 september jl. heeft onder andere de korpschef van de politie Rotterdam-Rijnmond de wens uitgesproken beter zicht te willen krijgen op de groep (zeer) mobiele criminele Antillianen en de groep zogenaamde «onzichtbare» Antillianen. Hierbij is aangegeven dat het vastleggen en uitwisselen van informatie op meerdere niveaus (uitwisselen operationele informatie/uitwisselen van kennis/volgsysteem criminele Antillianen) daaraan mogelijk een bijdrage zou kunnen leveren. Op dit moment zijn de wensen nog niet nader in een onderzoek vormgegeven. Wanneer de ontwikkelingen daartoe aanleiding geven, wordt u hierover nader geïnformeerd. </antwoord>
      <antwoord nummer="5">Ja. Om de problematiek van deze groep effectief aan te pakken, is het noodzakelijk dat rijk en gemeenten duurzaam blijven investeren in een aanpak die ertoe leidt dat voor deze groep een sluitend vangnet van preventief jeugdbeleid, jeugdhulpverlening en een effectieve repressieve aanpak tot stand komt. In het kabinet is afgesproken dat onder mijn verantwoordelijkheid in december een Actieplan Antilliaanse Jongeren aan de Tweede Kamer wordt aangeboden. Dit actieplan gaat uit van bestaande beleidskaders en beschikbare instrumenten. Nagegaan wordt hoe binnen dit kader concrete maatregelen en meetbare resultaten kunnen worden geboekt. Daarnaast bieden de afspraken in het kader van het grotestedenbeleid mogelijkheden om op andere wijze bij te dragen aan vermindering van overlast door Antilliaanse jongeren. Voor de verlenging van de huidige convenantsperiode grotestedenbeleid tot eind 2004, heeft de minister voor Bestuurlijke Vernieuwing en Koninkrijksrelaties met steden afspraken gemaakt over te realiseren doelstellingen; veiligheid neemt als maatschappelijk urgent thema hierbij een belangrijke plaats in. De doelstellingen op het terrein van veiligheid sluiten aan bij het rijksbeleid en bij de staande praktijk van het lokale veiligheidsbeleid. Om ook op andere wijze bij te dragen aan vermindering van overlast van Antilliaanse jongeren, zal ondergetekende, in overleg met de minister voor Bestuurlijke Vernieuwing en Koninkrijksrelaties bezien of en zo ja hoe de uitvoering van het Actieplan Antilliaanse jongeren kan worden betrokken bij de resultaatsafspraken die in de derde convenantsperiode van het Grotestedenbeleid (2005 tot en met 2009) met steden worden gemaakt op onder meer sociaal terrein en het terrein van veiligheid. </antwoord>
      <antwoord nummer="6">Bij de voorkoming, bestrijding en vervolging van strafbare feiten is het van belang om over de juiste en actuele informatie te beschikken. In het geval van Antilliaanse jongeren is hun hoge mobiliteit een complicerende factor. In de praktijk blijkt de gegevensuitwisseling tussen gemeenten, politie en justitie die dit probleem mogelijk zou kunnen ondervangen, niet optimaal te functioneren. In het Actieplan Antiliaanse jongeren zal de problematiek nader worden geanalyseerd. Daarbij zal worden bezien welke mogelijkheden de bestaande informatiesystemen en wet- en regelgeving bieden om in de vraag naar effectievere informatie-uitwisseling te voorzien. </antwoord>
      <antwoord nummer="7">Vooropgesteld dient te worden dat de Antilliaanse regering verantwoordelijk is voor de aanpak van de armoede in haar land. De Nederlandse overheid biedt hierbij ondersteuning door het voeren van een twee sporen beleid ten behoeve van de armoedebestrijding. Enerzijds investeert Nederland in een structurele aanpak en anderzijds wordt aandacht besteed aan de leniging van de acute nood. Zoals in het Algemeen overleg van 11 september jl. en de begrotingsbehandeling van 7–9 oktober jl. door de minister voor Bestuurlijke Vernieuwing en Koninkrijksrelaties is aangegeven, is hij voornemens dit twee sporen beleid voort te zetten. Voor de aanpak van de acute nood leent de weg via de NGO-sector zich het beste. De NGO’s staan dicht bij de kwetsbare groeperingen in de Antilliaanse samenleving en kunnen derhalve goed inspringen op de bestaande behoeften. Om te komen tot structurele oplossingen van de armoede probeert Nederland door middel van de samenwerkingsprogramma’s en het beleid voor het gezond maken van de overheidsfinanciën de juiste randvoorwaarden te creëren voor onder andere economische groei en goed onderwijs. Om de exacte oorzaken van de armoede per eilandgebied in kaart te brengen heeft Nederland de Antilliaanse regering aangeboden om de Wereldbank een integrale armoede-analyse te laten uitvoeren. Dit aanbod geldt nog steeds. De minister voor BVK zal in zijn gesprekken met de Antilliaanse regering het bovenstaande beleid uitdragen. </antwoord>
      <antwoord nummer="8">In gesprekken die ondergetekende met het Overlegorgaan Caribische Nederlanders (OCAN) heeft gevoerd, heeft OCAN haar standpunt over registratie op basis van etniciteit naar voren gebracht. OCAN is geen tegenstander van een dergelijke registratie indien deze niet uitsluitend de Antilliaanse bevolkingsgroep betreft. Volgens het ontvangen ambtsbericht hebben op lokaal niveau thans nog geen gesprekken met vertegenwoordigers van de Antilliaanse bevolking in Nederland plaatsgevonden. Het voornemen is om bij de verdere uitwerking van actiepunten met vertegenwoordigers van de Antilliaanse gemeenschap te spreken. </antwoord>
      <noten afkomstig="antwoord"/>
   </antwoorden>
</kvr>
