<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rijpstra (VVD) aan de minister en staatssecretaris van Justitie, de staatssecretaris van Volksgezondheid, Welzijn en Sport, de minister van Sociale Zaken en Werkgelegenheid en de staatssecretaris van Binnenlandse Zaken en Koninkrijksrelaties over de handel in jeugdige voetballers. (Ingezonden 17 januari 2001); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13379
</item>
         <item attribuut="Inhoud">Vragen over het bericht over de handel in Zuid-Amerikaanse en Afrikaanse voetballers, om te proberen in Nederland of een ander land van de EU, een voetbalcontract bij clubs in het betaalde voetbal te verwerven. (Volkskrant, 11 januari 2001). Wat kan hier door de Nederlandse regering en in Europees verband tegen gedaan worden.</item>
         <item attribuut="Rubriek">Arbeid (Werknemers) Vrijetijdsbesteding (Sport) Welzijn (Jeugdigen) Welzijn (Vreemdelingen en asielzoekers)</item>
         <item attribuut="Trefwoorden">Buitenlandse werknemers Jeugdigen Sport</item>
         <item attribuut="Vindplaats">Kamervragen met antwoord 2000-2001, nr. 924, Tweede Kamer</item>
         <item attribuut="Vraagnr_bij_indiening">2000104700</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Rijpstra</persoon>
         </item>
         <item attribuut="Datum_reaktie">2001-03-26</item>
         <item attribuut="Datum_indiening">2001-01-17</item>
         <item attribuut="Document-id">KVR13379</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1921" allpagenumbers="1921 1922 1923" vetnummer="2000104700" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13379" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="924" onderwerp="" indiendatum="2001-01-17">
         <vrager partij="VVD" oorsprong="parlement">Rijpstra</vrager>
         <vraagt-aan>de minister en staatssecretaris van Justitie, de staatssecretaris van Volksgezondheid, Welzijn en Sport, de minister van Sociale Zaken en Werkgelegenheid en de staatssecretaris van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2001-03-26">
         <antwoorder functie="minister" ministerie="Justitie">Korthals</antwoorder>
         <mede-antwoorder>de staatssecretarissen van Justitie en van Volksgezondheid, Welzijn en Sport, de minister van Sociale Zaken en Werkgelegenheid en de staatssecretaris van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="15">
      <vraag nummer="1" voetnoot="1">Hebt u kennisgenomen van het bericht over de handel in Zuid-Amerikaanse en Afrikaanse voetballers, teneinde te proberen in Nederland dan wel in een ander land van de Europese Unie (EU), een voetbalcontract bij clubs in het betaalde voetbal te verwerven? <voetnoot nummer="1"/>
      </vraag>
      <vraag nummer="2">Wat is uw reactie op dit artikel in het licht van de op 7, 8 en 9 december 2000 te Nice uitgegeven verklaring over de specifieke kenmerken van de sport (met name de punten 12 en 13), waarin aandacht aan de bescherming van jeugdige sporters wordt besteed? </vraag>
      <vraag nummer="3">Deelt u de mening, dat de handel in jeugdige voetballers onwenselijk is? Welke mogelijkheden hebt u om een einde aan deze handel te maken? Bent u voornemens deze maatregelen te treffen teneinde te bewerkstelligen dat deze handel wordt beëindigd? Zo neen, waarom niet? </vraag>
      <vraag nummer="4">Bent u voornemens om een speciaal onderzoeksteam te formeren, dat de handel in jeugdige voetballers en de transfers van deze voetballers zal onderzoeken? Zo ja, op welke termijn zal zo’n team kunnen worden ingesteld? Zo neen, waarom niet? Wilt u de Tweede Kamer informeren over de uitkomsten van het onderzoek? </vraag>
      <vraag nummer="5">Op basis waarvan krijgen deze jeugdige voetballers een verblijfsvergunning voor Nederland en een tewerkstellingsvergunning? Wordt er voor deze spelers een paspoort van een lidstaat van de Europese Unie geregeld, opdat de bepalingen met betrekking tot de toelating worden omzeild en zij in Nederland arbeid kunnen verrichten? </vraag>
      <vraag nummer="6">Hoeveel verblijfsvergunningen en tewerkstellingsvergunningen, uitgesplitst naar land, zijn er in 2000 aan sporters verstrekt, en hoeveel sporters waren minderjarig? </vraag>
      <vraag nummer="7">Hoeveel sporters/voetballers van buiten de EU zijn er momenteel in Nederland, uitgesplitst naar land van herkomst en naar minder-/meerderjarigheid? Kan worden uiteengezet hoeveel van hen op basis van een vals paspoort een verblijfsvergunning en een tewerkstellingsvergunning hebben gekregen? </vraag>
      <vraag nummer="8">Voldoen de regels, aan de hand waarvan wordt bepaald of sporters van buiten de Europese Unie in dienst van Nederlandse sportclubs arbeid mogen verrichten, naar uw mening nog steeds? Zo ja, waarom? Zo neen, op welke punten bent u voornemens de regels te veranderen? </vraag>
      <vraag nummer="9">Op welke manier wordt controle uitgeoefend als contracten niet worden verlengd en sporters Nederland dienen te verlaten? </vraag>
      <vraag nummer="10">Hoe beoordeelt u de uitspraken van hoogleraar Kalmthout, waarin hij stelt dat er wat hem betreft geen verschil is tussen de praktijken van mensensmokkelaars en de handelaren in jonge voetballers? </vraag>
      <vraag nummer="11">Bent u bereid om met NOC*NSF, maar ook met de KNVB, over de in vraag 2 gestelde bescherming van de jeugdige sporters te spreken, teneinde te bereiken dat er ook van die kant alles aan wordt gedaan om de onwenselijke handel in jeugdige voetballers tegen te gaan? </vraag>
      <vraag nummer="12">Bent u voornemens om op de eerstvolgende JBZ-Raad de praktijken van voetbalmakelaars ten aanzien van met name jeugdige spelers uit landen van buiten de Europese Unie aan de orde te stellen, teneinde te bewerkstelligen dat er een eind aan deze praktijken komt? Zo neen, waarom niet? </vraag>
      <vraag nummer="13">Bent u bereid om met de Europese ministers van Sport afspraken te maken over de aanpak van de handel in jeugdige, veelal minderjarige, spelers? Zo neen, waarom niet? </vraag>
      <vraag nummer="14">Wat is de rol van de autoriteiten op Aruba bij de komst, van de in het artikel genoemde, jeugdige voetballers uit Brazilië naar Nederland? </vraag>
      <vraag nummer="15">Hebben de Braziliaanse autoriteiten de Nederlandse regering benaderd teneinde Nederland te betrekken bij een onderzoek naar de handel en transfers van jeugdige Braziliaanse voetballers? Zo ja, wat was daarop uw reactie? </vraag>
      <noten afkomstig="vraag">
         <noot nummer="1" datum="2001-01-11" bron="De Volkskrant">De Volkskrant, 11 januari 2001</noot>
      </noten>
   </vragen>
   <antwoorden aantal="13">
      <antwoord nummer="1">Ja. </antwoord>
      <antwoord nummer="2">Naar mijn mening kan er in het onderhavige geval niet gesproken worden van mensenhandel zoals strafbaar gesteld in artikel 197a respectievelijk 250a van het Wetboek van Strafrecht. De Verklaring van Nice spreekt slechts in algemene termen over de bescherming van jeugdige sporters. In het algemeen is het ook zo dat in het sportbeleid rekening wordt gehouden met de positie van jeugdige sporters zowel met betrekking tot training en coaching als bijvoorbeeld met betrekking tot sportmedische begeleiding. In het geval van jeugdige voetballers houden de KNVB en de betaald voetbal organisaties (bvo’s) zich ook aan de wettelijke regels op dit punt. Ik verwijs u verder naar het antwoord op vraag 5. </antwoord>
      <antwoord nummer="3">Commerciële transacties met jeugdige voetbaltalenten vind ik onwenselijk en keur ik af. Voorzover er sprake is van procedures die in overeenstemming zijn met de wettelijke regels zie ik geen problemen. Bovendien is het zo dat contacten met bvo’s uitsluitend tot stand komen via gelicentieerde makelaars. Wat zich evenwel in het «voortraject» afspeelt, daarop bestaat geen zicht. Voorts memoreer ik dat in het onderhavige geval van de Braziliaanse voetballers het spelers betrof, die met hun volledige instemming de reis naar Europa hebben gemaakt. </antwoord>
      <antwoord nummer="4">Naar aanleiding van uw vragen heb ik een ambtelijke werkgroep opdracht gegeven om na te gaan hoe het traject van transfer van jeugdig talent van buiten de Europese Unie/Europese Economische Ruimte (EU/EER) tot stand komt. Ik zal uw Kamer over de bevindingen van de werkgroep inlichten. </antwoord>
      <antwoord nummer="5">Op grond van de Wet arbeid vreemdelingen wordt ten behoeve van personen jonger dan 18 jaar uit niet EU/EER in beginsel geen tewerkstellingsvergunning afgegeven. Dit geldt ook voor sporters/voetballers. Alleen indien sprake is van een uitzonderlijk talent kan voor een minderjarige sporter een tewerkstellingsvergunning worden afgegeven. Voor de voetbalsector is in het verleden incidenteel een tewerkstellingsvergunning verstrekt voor een speler die de leeftijd van 18 jaar nog niet had bereikt. Aangezien voor een vergunning tot verblijf in het kader van het verrichten van arbeid in loondienst een tewerkstellingsvergunning vereist is, komen jeugdige sporters/voetballers (jonger dan 18 jaar) derhalve in beginsel niet in aanmerking voor een vergunning tot verblijf onder die beperking. Indien zij een vergunning tot verblijf met een ander doel krijgen, hangt het van de daaraan verbonden arbeidsmarktaantekening af of, en zo ja in hoeverre, het verrichten van arbeid is toegestaan. Ingevolge artikel 28, zesde lid, Vreemdelingenbesluit moet bij de aanvraag om toelating een geldig document voor grensoverschrijding worden overgelegd. Indien er op enig moment aanwijzingen zijn dat een document voor grensoverschrijding van een lidstaat van de Europese Unie op onrechtmatige wijze is verkregen, kan het openbaar ministerie hiernaar een onderzoek instellen. Het niet beschikken over een geldig document voor grensoverschrijding zal in het algemeen leiden tot weigering van een vergunning tot verblijf. Er kunnen geen paspoorten van Europese lidstaten worden verkregen anders dan volgens de bestaande regels. </antwoord>
      <antwoord nummer="6 en 7" voetnoot="1">In bijgevoegde tabel <voetnoot nummer="1"/>is aangegeven hoeveel tewerkstellingsvergunningen ten behoeve van sporters zijn afgegeven sinds 1997 naar tak van sport en land van herkomst. Behoudens justitiële weigeringsgronden, zoals gevaar voor de openbare orde, zal in die gevallen een vergunning tot verblijf voor het verrichten van arbeid in loondienst zijn verleend. Voor een goede interpretatie van de gegevens is het volgende van belang. De geldigheidsduur van een tewerkstellingsvergunning is gelijk aan de (beoogde) periode van tewerkstelling. Het is mogelijk om de geldigheidsduur van een tewerkstellingsvergunning na afloop te verlengen. Dit onderscheid is niet zichtbaar in deze tabel. Over de jaren heen is, in personen gerekend, sprake van dubbeltellingen. Nadat een vreemdeling drie jaar op basis van een tewerkstellingsvergunning in Nederland arbeid heeft verricht, is hij vrij op de arbeidsmarkt. Dat betekent dat er geen tewerkstellingsvergunning meer nodig is. Op basis van de bijgevoegde gegevens kan dus niet worden vastgesteld hoeveel vreemdelingen op dit moment in de sportsector tewerkgesteld zijn. Op 7 maart 2001 is een machtiging tot voorlopig verblijf verleend aan de Braziliaanse voetballer Leonardo Vitor Santiago en op dezelfde datum een vergunning voor zijn tewerkstelling aan Feyenoord. Op 9 maart 2001 bereikte de speler de leeftijd van 18 jaar. Er zijn mij verder geen gevallen bekend van sporters jonger dan 18 jaar die sinds 1997 een vergunning tot verblijf hebben gekregen of ten behoeve van wie een tewerkstellingsvergunning is afgegeven. Evenmin zijn mij in Nederland gevallen bekend waarin op basis van een (ver)vals(t) paspoort een tewerkstellingsvergunning is afgegeven. </antwoord>
      <antwoord nummer="8">Ja. Voor sporters geldt, net als voor andere vreemdelingen, het restrictieve toelatingsbeleid zoals dat is neergelegd in de Vreemdelingenwet en de Wet arbeid vreemdelingen. Voor tewerkstelling op een geregelde basis in de sportsector is steeds een tewerkstellingsvergunning vereist. Belangrijkste voorwaarde voor afgifte van een tewerkstellingsvergunning is dat er geen sporters in Nederland en de EU/EER zijn die de functie kunnen vervullen. Aangezien het in de sportsector vaak moeilijk is om te bepalen of er Nederlands of EU/EER-aanbod aanwezig is, nu het veelal gaat om individuele kwaliteiten van sporters, zijn in de Uitvoeringsregels behorende bij het Delegatie- en uitvoeringsbesluit Wet arbeid vreemdelingen enkele objectieve criteria neergelegd waaraan zal moeten worden voldaan bij afgifte van een tewerkstellingsvergunning voor beroepssporters. Een van deze criteria betreft het inkomen dat uit de werkzaamheden als sporter moet worden gegenereerd. Voor het betaald voetbal bedraagt die beloning 150% van de gemiddelde beloning in de eredivisie in het voorgaande seizoen. Voor spelers van 18 en 19 jaar geldt een bedrag ter grootte van 75% van dat gemiddelde. Deze criteria zijn vastgesteld in overleg met de sociale partners. Er is geen aanleiding deze regels aan te passen. </antwoord>
      <antwoord nummer="9">Wanneer het contract op grond waarvan de vreemdeling voor het verrichten van arbeid in loondienst in Nederland verblijft, niet wordt verlengd, komt daarmee de grondslag van het verblijf te vervallen. Ook de geldigheid van de tewerkstellingsvergunning (gedurende de periode van 3 jaar zoals bij antwoord 6 en 7 vermeld) vervalt bij beëindiging van het contract. Dit is voor buitenlandse sporters niet anders. Op grond van artikel 12 van de Vreemdelingenwet (nader uitgewerkt in paragraaf A4/6.14 van de Vreemdelingencirculaire) kan de vergunning tot verblijf worden ingetrokken, indien niet meer wordt voldaan aan de beperking waaronder deze was verleend. Dit is onder meer het geval indien het doel waarvoor de vergunning was verleend, is komen te vervallen, zoals na afloop van het contract. De korpschef is in dit geval op grond van artikel 22 van het Voorschrift Vreemdelingen bevoegd tot intrekking van de vergunning tot verblijf. In artikel 63 van het Vreemdelingenbesluit staat bovendien dat vreemdelingen die houder zijn van een vergunning tot verblijf welke onder beperkingen is verleend (zoals bij arbeid in loondienst), verplicht zijn om, indien het doel waarvoor aan hen verblijf is toegestaan is komen te vervallen, dit onverwijld bij de vreemdelingendienst te melden. Het verblijfsrecht komt evenwel pas te vervallen nadat de vergunning tot verblijf is ingetrokken. </antwoord>
      <antwoord nummer="10">Elke vorm van mensensmokkel met winstoogmerk of -handel wijs ik af. De delictsomschrijvingen van mensensmokkel en -handel in het Wetboek van strafrecht zijn niet op deze onderhavige zaak van toepassing. Ik verwijs u hiervoor ook naar mijn antwoord op vraag 2. Er zitten echter ook ethische kanten aan deze zaak. Dit aspect zal door de ambtelijke werkgroep worden meegenomen. </antwoord>
      <antwoord nummer="11">Ja. Op 14 februari 2001 heeft ambtelijk overleg plaatsgevonden met de KNVB. De KNVB onderschrijft de bestaande regels en procedures voor het verlenen van tewerkstellingsvergunningen en de regels met betrekking tot jeugdige voetballers van buiten de EU/EER. De KNVB controleert bij de betaald voetbal organisaties of ten behoeve van de profvoetballers een tewerkstellingsvergunning is afgegeven. De KNVB heeft dit punt recent via een brief van 16 februari jongstleden nog eens onder de aandacht gebracht van de clubs. De mogelijkheid van vervolgoverleg wordt tevens bezien binnen de werkzaamheden van de ingestelde werkgroep. </antwoord>
      <antwoord nummer="12 en 13">Vooralsnog wacht ik de bevindingen van de ambtelijke werkgroep af, waarin de uitkomsten meegenomen zullen worden van de besprekingen tussen de EU en de UEFA en FIFA betreffende de positie van jeugdige voetballers. </antwoord>
      <antwoord nummer="14">Op Aruba is een stichting Cross Border Foundation gevestigd. Doel van de stichting is volgens de statuten het bevorderen van mondiale vriendschapsbanden tussen landen en bevolkingen, in het bijzonder op sport- en cultureel gebied. Dit doel tracht de stichting onder meer te bereiken door commerciële activiteiten die de sport ten dienste staan. Deze stichting heeft de contacten gelegd met betrekking tot de komst van de Braziliaanse voetballers. Volgens de statuten van de stichting hebben ambtenaren van het land Aruba zitting in het bestuur. De minister van Economische Zaken en Toerisme van Aruba wordt in de statuten de bevoegdheid toegekend een bestuurslid voor te dragen. De bestuursleden met een ambtelijke status zijn volgens de statuten voorgedragen door de Aruba Tourism Authority en de Arubaanse voetbalbond. Mij is geen directe bemoeienis van de Arubaanse autoriteiten bij de onderhavige zaak bekend. Volgens een brief van de betreffende stichting is er van een dergelijke bemoeienis ook geen sprake. </antwoord>
      <antwoord nummer="15">Het Braziliaanse Parlement heeft een onderzoek in eigen land ingesteld, waarbij Nederland niet is betrokken. Er is mij geen verzoek bekend van de Braziliaanse autoriteiten aan de Nederlandse regering om betrokken te worden bij dit onderzoek naar de handel en transfer van jeugdige Braziliaanse voetballers. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
