<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Herben (LPF) aan de ministers van Binnenlandse Zaken en Koninkrijksrelaties, van Buitenlandse Zaken en van Defensie over de mogelijkheid van een terroristische aanval op een Nederlandse haven met behulp van een gekaapt schip. (Ingezonden 7 november 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19241
</item>
         <item attribuut="Inhoud">Vragen naar aanleiding van het artikel 'Peril on the sea' in The Economist van 4 oktober 2003, waarin melding wordt gemaakt van een toenemend aantal kapingen van schepen met als schijnbaar enige doel het leren besturen van dergelijke schepen.</item>
         <item attribuut="Rubriek">Criminaliteit en openbare orde (Veiligheid)</item>
         <item attribuut="Trefwoorden">Havens Terrorisme</item>
         <item attribuut="Vindplaats">Kamervragen met antwoord 2003-2004, nr. 615, Tweede Kamer</item>
         <item attribuut="Vraagnr_bij_indiening">2030402710</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Buitenlandse Zaken (BUZA) Defensie (DEF)</item>
         <item attribuut="Indiener">
            <persoon partij="LPF">Herben</persoon>
         </item>
         <item attribuut="Datum_reaktie">2004-01-15</item>
         <item attribuut="Datum_indiening">2003-11-07</item>
         <item attribuut="Document-id">KVR19241</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1309" allpagenumbers="1309 1310" vetnummer="2030402710" code="0304tkkvr615" lopendefooter="Tweede Kamer, vergaderjaar 2003–2004, Aanhangsel" filenaam="KVR19241" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="615" onderwerp="" indiendatum="2003-11-7">
         <vrager partij="LPF" oorsprong="parlement">Herben</vrager>
         <vraagt-aan>de ministers van Binnenlandse Zaken en Koninkrijksrelaties, van Buitenlandse Zaken en van Defensie</vraagt-aan>
      </vraagdata>
      <antwoorddata antwoorddatum="2004-01-15">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de ministers van Buitenlandse Zaken en van Defensie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het artikel waarin melding wordt gemaakt van een toenemend aantal kapingen van schepen met als schijnbaar enige doel het leren besturen van dergelijke schepen; dit naar analogie van de kapers van 11 september die vooraf vlieglessen hebben gevolgd? <voetnoot nummer="1"/>
      </vraag>
      <vraag nummer="2">Wat is naar uw mening het uiteindelijke doel van dergelijke kapingen? Is het denkbaar dat terroristen schepen zullen gebruiken om belangrijke vaarroutes te blokkeren, of om ze, in geval van een met chemicaliën geladen tanker, tot ontploffing te brengen in een havengebied? </vraag>
      <vraag nummer="3">Acht u het mogelijk dat, nu Nederland vanwege zijn aanwezigheid in Irak ook wordt genoemd als mogelijk doelwit van terroristische aanslagen, een dergelijke aanslag kan plaatsvinden op Nederlands grondgebied – in het bijzonder ’s werelds grootste haven Rotterdam? </vraag>
      <vraag nummer="4">Welke maatregelen kan Nederland nemen om een aanslag als deze te voorkomen? </vraag>
      <vraag nummer="5">Welke maatregelen worden thans genomen? </vraag>
      <noten afkomstig="vraag">
         <noot nummer="1" datum="2003-10-4" bron="The Economist" titel="Peril on the sea">The Economist, 4 oktober 2003: «Peril on the sea»</noot>
      </noten>
   </vragen>
   <antwoorden aantal="4">
      <antwoord nummer="1">Ja, wij zijn bekend met het artikel in The Economist. </antwoord>
      <antwoord nummer="2">Het doel van kapingen kan divers zijn. Er hoeft niet direct gedacht te worden aan het kapen van een schip met als doel een terroristische aanslag te plegen. Kapingen zijn al langer een probleem in de scheepvaart, ook nu nog. Periodiek worden schepen, met name in het Verre Oosten, alsmede in Afrika en Zuid-Amerika belaagd door vormen van «piraterij». Meestal gaat het om roof of pogingen daartoe van lading, of kostbaarheden. Incidenteel wordt een schip gestolen. Het is weliswaar niet onmogelijk om met schepen routes te blokkeren of incidenten te veroorzaken in een havengebied, maar via nationale en internationale maatregelen voor betere controles op schepen en havens wordt getracht de kans op terroristische aanslagen te beperken (zie verder het antwoord op vraag 4 en 5). </antwoord>
      <antwoord nummer="3">In Nederland worden in voorkomende gevallen voorzorgs- en veiligheidsmaatregelen genomen om de kans op dergelijke aanslagen te verkleinen. Over operationele aspecten daarvan kunnen geen nadere mededelingen gedaan worden. De haven van Rotterdam is een vitaal knooppunt vanuit haar economische functie. Het ministerie van Verkeer en Waterstaat heeft de haven zo bestempeld in het kader van het interdepartementale project Bescherming Vitale Infrastructuur dat wordt gecoördineerd door het ministerie van Binnenlandse Zaken en Koninkrijksrelaties. Het project beoogt de kwetsbaarheid van de vitale infrastructuur in Nederland in kaart te brengen en waar nodig te verminderen. Op dit moment wordt er gewerkt aan de kwetsbaarheidanalyses van de vitale sectoren en knooppunten. De verschillende vitale sectoren en knooppunten zullen op drie aandachtsgebieden worden doorgelicht: technische en organisatorische kwetsbaarheid, kwetsbaarheid als gevolg van bewust en onbewust menselijk handelen en kwetsbaarheid als gevolg van natuurrampen. Ook voor de Rotterdamse haven zal een dergelijke kwetsbaarheidanalyse worden gemaakt. Daarnaast is er bij het ministerie van Verkeer en Waterstaat aandacht voor transport als wapen. Transportmiddelen kunnen als wapen worden misbruikt, met name bij transport van gevaarlijke stoffen is hiervoor aandacht nodig. </antwoord>
      <antwoord nummer="4 en 5">Na de terreuraanslagen in de VS op 11 september 2001 is in internationaal verband een nieuw beveiligingsregiem voor de maritieme sector (havens en zeeschepen) tot stand gekomen. De Internationale Maritieme Organisatie (IMO) heeft een bestaand verdrag («Safety of Life at Sea») aangepast en uitgebreid met een nieuwe «International Ship Port Facility Security Code» (ISPS-Code). Het nieuwe verdrag treedt op 1 juli 2004 in werking. De Europese Unie heeft door middel van een Verordening betreffende de verbetering van de beveiliging van schepen en havenfaciliteiten, de nieuwe ISPS-Code overgenomen en gaat op onderdelen zelfs verder. De Verordening en de bijbehorende ISPS-Code voorzien in een systeem van maatregelen, waardoor de beveiliging van de Europese zeehavenfaciliteiten en de zeeschepen onder de vlag van een van de EU-lidstaten structureel op een hoger niveau zal worden gebracht. Zo zal elke havenfaciliteit waar door zeeschepen boven 500 GT in de internationale vaart goederen worden geladen of gelost, dan wel waar passagiers aan of van boord gaan, met ingang van 1 juli 2004 dienen te zijn gecertificeerd. Dit zal geschieden door middel van een beoordeling door de overheid van de veiligheidsrisico’s van de bewuste terminal, gevolgd door een beslissing omtrent de goedkeuring van een beveiligingsplan voor die havenfaciliteit. Tevens moet voorzien worden in handhaving. Nederlandse zeeschepen zullen op overeenkomstige wijze worden gecertificeerd. Voorts dient elke havenfaciliteit een beveiligingsfunctionaris aan te stellen en is elke in Nederland gevestigde reder verplicht ervoor te zorgen dat zijn rederij beschikt over een beveiligingsfunctionaris en dat op elk van diens zeeschepen onder Nederlandse vlag een scheepsofficier wordt aangesteld die belast is met de beveiliging van het schip. Ter implementatie van de EU-Verordening is er voor de Nederlandse zeehavens een nieuwe uitvoeringswet, de zgn. «Havenbeveiligingswet» nodig die speciaal voor dit doel is opgesteld. Het ontwerp van deze wet is op 28 november jl. door de Ministerraad goedgekeurd. Tenslotte kunnen wij melden dat een bij het ministerie van Verkeer en Waterstaat ingestelde Task Force Security in nauwe samenwerking met andere betrokken partijen als havenbedrijven en reders nieuwe producten ontwikkeld heeft voor een efficiënte implementatie van de EU-Verordening en de IMO ISPS-Code. Vermeldenswaard zijn een handboek voor het opstellen van scheepsbeveiligingsplannen, een interactief programma voor het opstellen van havenbeveiligingsplannen, alsmede een «Leidraad voor havenbeveiliging». </antwoord>
      <noten afkomstig="antwoord"/>
   </antwoorden>
</kvr>
