<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Geluk (VVD) aan de minister van Economische Zaken en de staatssecretaris van Landbouw, Natuurbeheer en Visserij over de uitspraak van de NMa over de garnalenvisserij. (Ingezonden 31 januari 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17341
</item>
         <item attribuut="Inhoud">Vragen over een uitspraak van de NMa-zaak 2269 over de Noordzeegarnalen, waarbij een boete wordt opgelegd bij regulering en afspraken voor vangstbeperking, terwijl de regering en de EU bevorderen dat er duurzaam wordt gevist.</item>
         <item attribuut="Rubriek">Visserij (Zeevisserij)</item>
         <item attribuut="Trefwoorden">Zeevisserij</item>
         <item attribuut="Vindplaats">Kamervragen met antwoord 2002-2003, nr. 901, Tweede Kamer</item>
         <item attribuut="Vraagnr_bij_indiening">2020306430</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="VVD">Geluk</persoon>
         </item>
         <item attribuut="Datum_reaktie">2003-03-12</item>
         <item attribuut="Datum_indiening">2003-01-31</item>
         <item attribuut="Document-id">KVR17341</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1885" allpagenumbers="1885 1886" vetnummer="2020306430" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17341" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="901" onderwerp="" indiendatum="2003-01-31">
         <vrager partij="VVD" oorsprong="parlement">Geluk</vrager>
         <vraagt-aan>de minister van Economische Zaken en de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2003-03-12">
         <antwoorder functie="minister" ministerie="Landbouw, Natuurbeheer en Visserij">Veerman</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Zijn de bewindslieden op de hoogte van de uitspraak van de NMa-zaak 2269 over de Noordzeegarnalen? </vraag>
      <vraag nummer="2">Is het de bewindslieden bekend dat met deze uitspraak de duurzame visserij wordt gefrustreerd, omdat juist vangstbeperking en bijbehorende afspraak daarover tussen vissers en handel een kenmerk is om doordraai te voorkomen? </vraag>
      <vraag nummer="3">Hoe kan het zijn dat de regering en de Europese Unie enerzijds bevorderen dat er duurzaam wordt gevist, terwijl anderzijds de NMa door het beleid van dezelfde regering boetes oplegt bij regulering en afspraken voor vangstbeperking? </vraag>
      <vraag nummer="4">Is hier sprake van verschillend beleid tussen de Europese Unie en de Nederlandse overheid? Zo ja, wat zijn de verschillen? </vraag>
      <vraag nummer="5">Is het waar dat de toekenning van subsidie van 350.000 gulden verstrekt in 2002 door de Europese Commissie voor een trilaterale samenwerking tussen producentenorganisaties in Denemarken, Duitsland en Nederland aan deze organisaties, haaks staat op het Nederlandse beleid betreffende de NMa? </vraag>
      <vraag nummer="6">Waarom geeft de Nederlandse regering telkenmale een goedkeurende verklaring af aan de producenten organisaties, dat zij hun werk naar behoren verrichten, terwijl nu uit een uitspraak van de NMa het tegendeel blijkt? </vraag>
      <vraag nummer="7">Is de Nederlandse regering in samenwerking met de Europese Unie bereid op korte termijn met oplossingen te komen en een keuze te maken tussen òf duurzame visserij met daarbij behorende vangstbeperkingsafspraken òf een totaal vrijgelaten visserij die voldoet aan de regels van vrije mededinging? </vraag>
      <vraag nummer="8">Wat moet er na deze uitspraak gebeuren met de inrichting en werking van de producenten-organisaties en wanneer gaat vernieuwde regelgeving voor hen duidelijk worden, zodat zij weten waar zij aan toe zijn? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1" voetnoot="1">Ja. Een openbare versie van het besluit van 14 januari 2003 is te vinden op de website van de NMa, http://www.nmanet.nl. Een exemplaar van deze openbare versie treft u hierbij aan. <voetnoot nummer="1"/>
      </antwoord>
      <antwoord nummer="2, 3, 4 en 7">Anders dan geacht kamerlid veronderstelt, staat de uitspraak van de NMa niet aan duurzame visserij in de weg. Er is mijns inziens geen sprake van een keuze tussen duurzame visserij of een totaal vrijgelaten visserij. Ik acht het namelijk zeer wel mogelijk dat vissers binnen de grenzen van het mededingingsrecht duurzame visserij kunnen bewerkstelligen. Vissers onderling mogen immers, verenigd in een erkende producentenorganisatie, op grond van de Europese marktordening (Verordening (EG) nr. 104/2000, PbEG L017, 2000, blz. 22) vangst- en prijsregulerende afspraken maken om onder andere doordraai als gevolg van bijvoorbeeld overvloedige aanvoer te voorkomen. Deze regulerende bevoegdheid betreft echter uitsluitend de aanbodzijde van de markt en dient door de producentenorganisaties zelfstandig te worden uitgeoefend. De bevoegdheid strekt niet tot het maken van afspraken waarbij alle producentenorganisaties samen met de handel – de volgende schakel in de keten – betrokken zijn. Deze afspraken zijn door de NMa in strijd met het Nederlandse en Europese mededingingsrecht verklaard en dáárop richten zich dan ook de boetes die door de NMa zijn opgelegd. Er is geen sprake van verschillend beleid van de Europese Unie en de Nederlandse overheid, noch op het gebied van de mededinging, noch op het gebied van de visserij. </antwoord>
      <antwoord nummer="5">Nee. Voor zover de Nederlandse regering bekend is, heeft de Europese Commissie geen subsidie toegekend aan bedoelde trilaterale samenwerking («Trilateral co-operation and Networking for North Sea Shrimp-PO’s» ). Er is slechts sprake van een voorlopige goedkeuring van de subsidieaanvraag waaraan niet het vertrouwen kan worden ontleend dat de Commissie had ingestemd met afspraken over vangstbeperkingen en minimumprijzen. In het boetebesluit van de NMa (randnummers 261–266) staat hierover vermeld dat de Commissie een definitieve beslissing over de toekenning van subsidie heeft opgeschort naar aanleiding van het onderzoek door de NMa. Bovendien wordt daarin ook vermeld dat de Commissie aan de aanvragers (de betrokken producentenorganisaties) heeft medegedeeld dat zij geen definitieve goedkeuring kan verlenen, totdat zekerheid is verkregen dat de subsidie voor voornoemde trilaterale samenwerking niet is gebruikt voor activiteiten die zijn gerelateerd aan de door de NMa gewraakte vangst- en prijsafspraken. </antwoord>
      <antwoord nummer="6">Van goedkeurende verklaringen door de Nederlandse regering, zoals bedoeld in vraag 6, is geen sprake. De rol van de Nederlandse regering met betrekking tot producentenorganisaties beperkt zich tot de erkenning van producentenorganisaties en de goedkeuring van hun werkprogramma’s. Hierbij wordt er getoetst aan de criteria van de raadsverordening (EG) nr. 104/2000 en de commissieverordeningen (EG) nr. 2318/2001 en (EG) nr. 2508/2000. Vangst- en prijsafspraken tussen producentenorganisaties en groothandelaren maken geen deel uit van de activiteiten in het kader van voornoemde verordeningen, zodat ze evenmin ter goedkeuring aan de regering worden voorgelegd. </antwoord>
      <antwoord nummer="8">Op grond van de uitspraak van de NMa mogen er in elk geval geen vangst- en prijsafspraken gemaakt worden tussen producentenorganisaties en groothandelaren. Ook mogen zij toetreding tot de markt door nieuwe handelaren niet belemmeren. Mocht er bij de producentenorganisaties nog onduidelijkheid bestaan over taken en bevoegdheden in het kader van de marktordening, dan ben ik uiteraard bereid te bevorderen dat deze onduidelijkheid wordt weggenomen. Hiertoe zal ik op korte termijn met de sector en eventueel met de Europese Commissie in overleg treden. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
