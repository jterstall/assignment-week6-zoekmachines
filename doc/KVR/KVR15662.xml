<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Schimmel en Van Walsem (beiden D66) aan de minister van Sociale Zaken en Werkgelegenheid over handhaving van de Arbeidsomstandighedenwet. (Ingezonden 16 april 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15662
</item>
         <item attribuut="Inhoud">Vragen over niet-naleving van de Arbeidsomstandighedenwet in ruimtes met magazijnstellingen.</item>
         <item attribuut="Rubriek">Arbeid (Arbeidsbescherming)</item>
         <item attribuut="Trefwoorden">Arbeidsbescherming</item>
         <item attribuut="Vindplaats">Kamervragen met antwoord 2001-2002, nr. 1144, Tweede Kamer</item>
         <item attribuut="Vraagnr_bij_indiening">2010209240</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="D66">Schimmel</persoon>
            <persoon partij="D66">Van Walsem</persoon>
         </item>
         <item attribuut="Datum_reaktie">2002-05-21</item>
         <item attribuut="Datum_indiening">2002-04-16</item>
         <item attribuut="Document-id">KVR15662</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2417" allpagenumbers="2417 2418" vetnummer="2010209240" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15662" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1144" onderwerp="" indiendatum="2002-04-16">
         <vrager partij="D66" oorsprong="parlement">Schimmel</vrager>
         <vrager partij="D66" oorsprong="parlement">Van Walsem</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2002-05-21">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het u bekend dat in ruimtes met magazijnstellingen, waartussen heftrucks met relatief hoge snelheden opereren en waarin vele tientallen tonnen goederen worden opgeslagen met hoogten van ca. 5 tot 12 meter, geregeld kleinere, maar soms ook serieuze, instortingen plaatsvinden? </vraag>
      <vraag nummer="2">Is het u eveneens bekend dat het in de huidige marktsituatie niet eenvoudig, zo niet onmogelijk is, om het minimaal vereiste veiligheidsniveau voor de gebruikswijze en constructie-ontwerp van magazijnstellingen ingevoerd te krijgen? </vraag>
      <vraag nummer="3">Is het u bekend dat de industrie recent het initiatief heeft genomen om in Nen-verband de bestaande normenserie Magazijnstellingen te actualiseren en te complementeren? Waarom heeft het Directoraat-generaal van de Arbeid gesteld hier niet meer bij betrokken te mogen zijn? </vraag>
      <vraag nummer="4">Bent u van mening dat, aangezien veiligheidseisen in de Arbeidsomstandighedenwet en het Arbeidsomstandighedenbesluit in kwalitatieve zin zijn gesteld, de overheid minstens betrokken moet zijn bij het vaststellen van toetsingscriteria en -methoden voor concrete arbeidsmiddelen en arbeidssituaties? </vraag>
      <vraag nummer="5">Wanneer de wetgever niet direct betrokken is bij de door de industrie opgestelde invulling van de Arbeidsomstandighedenwet, hoe geeft de overheid dan uitvoering aan handhaving van de wet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Nee, de door u specifiek beschreven situatie volgens welke regelmatig instortingen zouden plaatsvinden is mij niet bekend. Het is mij wel bekend dat in magazijnen ongevallen voorkomen waarbij een transportmiddel betrokken is. </antwoord>
      <antwoord nummer="2">Nee. Hoewel het mij niet duidelijk is waar u met de aanduiding «huidige marktsituatie» op doelt, zal in elke marktsituatie moeten worden voldaan aan het minimaal vereiste veiligheidsniveau. </antwoord>
      <antwoord nummer="3">Het realiseren van goede arbeidsomstandigheden en het maken van afspraken daarover is uitgaande van de door de overheid gestelde kaders, vooral een taak van marktpartijen. Op deze marktpartijen berust niet de plicht mij hierover in te lichten. Derhalve ben ik niet bekend met dit door de industrie genomen initiatief. Het is het beleid van mijn ministerie dat het opstellen, dan wel het actualiseren van NEN-normen primair een vrijwillig proces is dat berust op consensus tussen de belanghebbende partijen. Deelname van de overheid in een dergelijk proces leidt tot een mogelijke belangenverstrengeling van de overheid en marktpartijen en acht ik daarom onwenselijk. </antwoord>
      <antwoord nummer="4">Ik ben van mening dat vooral eerst werkgevers en werknemers zelf, ondersteund door Arbodiensten, invulling moeten geven aan hun verantwoordelijkheid voor goede arbeidsomstandigheden. De arbeidsomstandighedenwetgeving schept daartoe de kaders. Ik acht het de taak van de overheid om er op toe te zien of partijen op een juiste wijze invulling geven aan deze verantwoordelijkheid. Soms geschiedt dit toezicht door het toetsen van arbeidsmiddelen en arbeidssituaties en soms door het toetsen van gevoerd beleid. Ik hecht aan het tot stand brengen van normen voor arbeidsmiddelen en -situaties door belanghebbenden zelf, onder meer vanwege het draagvlak en de aansluiting bij de praktijk. Dit betekent evenwel niet dat elke tot stand gebrachte norm door de Arbeidsinspectie wordt gehanteerd als toetsingscriterium of -methode voor wettelijke voorschriften. Bij haar verantwoordelijkheid voor het toezicht op de naleving kan de overheid in NEN-verband tot stand gekomen normen hanteren als toetsingscriteria; zij kan echter daar ook van afzien en eigen toetsingscriteria formuleren. Alleen op die wijze kan de overheid invulling geven aan haar eigen verantwoordelijkheid voor het toezicht op naleving van wetgeving. </antwoord>
      <antwoord nummer="5">Bij de beantwoording van vraag 4 ben ik hier reeds op ingegaan. Met het toezicht op de naleving van de Arbeidsomstandighedenwet is de Arbeidsinspectie belast. De Arbeidsinspectie controleert in de praktijk, hetzij projectmatig hetzij naar aanleiding van meldingen of incidenten, of de bedrijven aan de wettelijke vereisten voldoen, c.q. of zij op een juiste wijze invulling geven aan de wet. De criteria die zij hierbij hanteert zijn gebaseerd op de wet, de eigen expertise en wat voor de bedrijfstak wordt beschouwd als stand der techniek. Met name de in NEN-, of CEN-verband tot stand gekomen normen kunnen een juiste weergave zijn van de stand der techniek. Maar normen worden niet primair opgesteld als een nadere uitwerking van wettelijke voorschriften en doen dit ook lang niet altijd. In die gevallen formuleert de overheid haar eigen toetsingscriteria. </antwoord>
      <noten afkomstig="antwoord"/>
   </antwoorden>
</kvr>
