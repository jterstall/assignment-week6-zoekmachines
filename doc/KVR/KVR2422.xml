<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Nieuwenhoven (PvdA) over regels voor hulparbeid van 13/14-jarigen. (Ingezonden 16 januari 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2422
</item>
         <item attribuut="Rubriek">Arbeid (Arbeidsmarkt) Welzijn (Jeugdigen)</item>
         <item attribuut="Trefwoorden">Arbeid Jeugdigen</item>
         <item attribuut="Vindplaats">Kamervragen met antwoord 1995-1996, nr. 479, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Van Nieuwenhoven</persoon>
         </item>
         <item attribuut="Datum_reaktie">1996-01-23</item>
         <item attribuut="Datum_indiening">1996-01-16</item>
         <item attribuut="Document-id">KVR2422</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="973" allpagenumbers="973 974" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="479" onderwerp="" indiendatum="1996-01-16">
         <vrager partij="PvdA" oorsprong="parlement">Van Nieuwenhoven</vrager>
         <vraagt-aan/>
      </vraagdata>
      <antwoorddata antwoorddatum="1996-01-23">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Kent u de reactie van de Onderwijsbonden en de Dienstenbonden op de regels voor hulparbeid van 13/14-jarigen? </vraag>
      <vraag nummer="2">Is deze regeling tot stand gekomen in overeenstemming met de SER en de Raad voor het Jeugdbeleid? </vraag>
      <vraag nummer="3">Zou er onderscheid gemaakt kunnen worden tussen verschillende vormen van hulparbeid voor 13- en 14-jarigen, bijvoorbeeld in structurele en incidentele vormen? </vraag>
      <vraag nummer="4">Welk effect zou de nieuwe Winkeltijdenwet naar verwachting kunnen hebben op hulparbeid van 13- en 14-jarigen? </vraag>
      <vraag nummer="5">Wilt u in het licht van de laatste ontwikkelingen en commentaren bezien of de regeling aanpassing behoeft? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2" voetnoot="1 2">Ja. Op 14 juni 1990 is zowel aan de SER als aan de Raad voor het Jeugdbeleid een nadere uitwerking voorgelegd van de jongerenparagraaf uit de Hoofdlijnennota Arbeidstijdenwet, welke vanaf 1989 voor advies bij o.m. de SER lag. Deze nadere uitwerking was mede gebaseerd op een eerste advies van de Raad voor het Jeugdbeleid. («Komt tijd, komt raad»). Op 25 oktober 1990 heeft de Raad voor het Jeugdbeleid advies uitgebracht over deze uitwerking. De Raad voor het Jeugdbeleid zegt in dit advies met tevredenheid geconstateerd te hebben dat de jongerenparagraaf op weloverwogen wijze nader is uitgewerkt en dat de uitgangspunten en argumenten van de Raad uit het eerdere advies hierbij een rol hebben gespeeld. Voor wat betreft de 13- en 14-jarigen stemde de Raad in met de gekozen uren en weekmaxima. De SER bracht advies uit op 24 april 1992. Daaruit blijkt dat eenstemmig gedacht werd over de voorstellen ten aanzien van kinderen met betrekking tot differentiatie naar leeftijdsgroepen, inclusief het mogelijk maken van het verrichten van niet-industrie¨le arbeid van lichte aard voor 13- en 14-jarigen. Wel was een meerderheid van de SER van mening, dat voor 13- en 14-jarigen in de schoolperiode naast het aantal uren per schooldag (2) en per week (12) het aantal uren op een vrije dag (zaterdag of zondag) beperkt moest worden omdat anders een kind na 5 schooldagen nog een gehele dag (van 8 uur) zou kunnen werken. Men stelde daarbij een aantal van 4 uur voor. Een ander deel van de SER stemde in met het voorstel, dat een dag-maximum voor school- en vakantieperiode van 8 uur inhield. In het wetsvoorstel is een maximum van 6 uur opgenomen terwijl op zondag niet gewerkt mag worden. Op een ander is in de memorie van toelichting bij het wetsvoorstel Arbeidstijdenwet <voetnoot nummer="1"/>ingegaan; daarbij zijn de uitzonderingen op het arbeidsverbod, zowel naar de aard van de werkzaamheden als naar de normering (per dag en per week) en het onderscheid tussen school- en vakantieweken nader uitgewerkt (blz. 90 e.v.). Deze normering is vervolgens vastgesteld in een concept-nadere regeling kinderarbeid, die als bijlage meegezonden is met de memorie van antwoord bij het wetsvoorstel Arbeidstijdenwet <voetnoot nummer="2"/>. Ten opzichte van de door mijn ambtsvoorganger ingediende concept-regeling is in de definitieve regeling zoals die op 19 december jl. is gepubliceerd, het begrip «lichte arbeid» voor de 13- en 14-jarigen nader aangescherpt door de toegestane werkzaamheden te omschrijven als «hulparbeid». Mijn afweging daarbij was om duidelijk te markeren dat zelfstandige reguliere arbeid in een bedrijfsmatige omgeving niet is toegestaan. </antwoord>
      <antwoord nummer="3">In de toelichting bij de Nadere regeling kinderarbeid is een niet-limitatieve opsomming van soorten niet-industrie¨le hulparbeid van lichte aard gegeven. Hiermee wordt de reikwijdte van het begrip aangegeven. Daarbij gaat het om niet-zelfstandige arbeid in een bedrijfsmatige omgeving of om lichte arbeid die zich afspeelt in de directe leefomgeving van het kind. In beginsel geldt voor alle voorbeelden dat deze arbeid zowel incidenteel als structureel kan worden verricht. Het is echter wel mogelijk om werkzaamheden aan te geven die naar hun aard niet of nauwelijks tot een structurele inzet van kinderen zullen leiden. Daarbij kan men denken aan: oppassen, klusjes rond het huis en in de buurt (bv. auto’s wassen, incidenteel helpen bij folders e.d. rondbrengen of bij werkzaamheden in een gezinshuishouding), hulpwerkzaamheden op een kinderboerderij. Deze werkzaamheden zijn beperkt van aard en veelal incidenteel van karakter en leiden niet tot een dagelijkse inzet van kinderen gedurende een langere periode. Bovendien is er bij deze soorten van arbeid niet of nauwelijks sprake van een verdringingseffect. Daarnaast zijn er werkzaamheden, vooral in een bedrijfsmatige omgeving, die naar hun aard potentieel meer mogelijkheid bieden voor een structurele inzet van kinderen, ook op schooldagen. Bij dit type werkzaamheden kan men denken aan: lichte hulpwerkzaamheden in winkels, in de landbouw, de horeca, bij een manage, in een speeltuin, pretpark, bowlingcentrum, en museum. </antwoord>
      <antwoord nummer="4">Er bereikten mij signalen dat bijvoorbeeld supermarkten van plan zouden zijn structureel 13- en 14-jarigen te werven voor 12 uurs-contracten voor het verrichten van werkzaamheden. Op basis van de huidige openingstijden is het niet waarschijnlijk dat 13- en 14-jarigen op grote schaal worden ingezet bij het helpen bij het vakken vullen omdat de werkzaamheden veelal plaatsvinden buiten de toegestane dagbegrenzing voor de 13- en 14-jarigen (zij mogen alleen werken tussen 8.00 en 19.00 uur). Wel zullen de ruimere openingstijden waarschijnlijk leiden tot andere bevoorradingsmomenten die binnen de dagbegrenzing van die kinderen kunnen liggen en derhalve kunnen leiden tot extra vraag naar lichte arbeid. Daarnaast kunnen door de Winkeltijdenwet werkgevers geconfronteerd worden met hogere personeelskosten. Werkgevers in deze sector zouden met het aannemen van kinderen de personeelskosten willen drukken. In de praktijk zou daarmee het onderscheid tussen hulparbeid en zelfstandige arbeid onder druk kunnen komen te staan. In het geval dit daadwerkelijk plaats zou vinden, betekent dit een verdringingseffect voor laaggeschoolde arbeidskrachten. Naast bovengenoemde signalen bereiken mij vanuit de levensmiddelenbranche signalen dat zij om een aantal redenen niet van plan zijn om op enige schaal 13- en 14-jarigen aan te stellen. Genoemd worden het feit dat het type werk, zoals vakken vullen, voor deze leeftijdscategorie te zwaar is en dat de kinderen zelf nog te speels zijn om aantrekkelijke arbeidskrachten te kunnen zijn voor werkgevers in deze branche. Hoewel op dit moment niet met zekerheid is vast te stellen welk effect de Winkeltijdenwet en de Nadere regeling kinderarbeid op elkaar zullen hebben, is het wel aannemelijk dat de kans op ongewenste gedragseffecten, zowel aan de aanbod- als de vraagzijde groter is dan in de oude situatie. </antwoord>
      <antwoord nummer="4">Ik stel vast dat mede naar aanleiding van het nieuwe feit van de Winkeltijdenwet door diverse betrokkenen op heroverweging is aangedrongen van de regeling die overigens mede op basis van hun instemming tot stand was gekomen. Ik acht het gewenst dat ook dit onderdeel van de regeling op brede maatschappelijke steun mag rekenen. Hoofdregel is: de school gaat voor. Derhalve ben ik voornemens de regeling zodanig aan te passen dat voor 13- en 14-jarigen op schooldagen een verbod op het verrichten van niet-industrie¨le hulparbeid van lichte aard van toepassing zijn. In overeenstemming met uit onderzoeken gebleken brede maatschappelijke acceptatie zal op niet-schooldagen tot een maximum van 6 uur per dag, en 12 uur per week, niet-industrie¨le hulparbeid van lichte aard mogen worden verricht. Op schooldagen zal slechts, tot een maximum van 2 uur per dag, het verrichten van hulpdiensten zijn toegestaan, voor zover deze betrekking hebben op oppassen, klusjes rond het huis en in de buurt (bv. auto’s wassen, incidenteel helpen bij folders e.d. rondbrengen of bij werkzaamheden in een gezinshuishouding) en hulpwerkzaamheden op een kinderboerderij. Het verbod van alle arbeid op zondag door 13- of 14-jarigen blijft gehandhaafd. Voor 13- en 14-jarige kinderen van winkeliers, landbouwers e.d. waarbij het bedrijf e´e´n geheel vormt met het woonhuis, zou ik soorten niet-industrie¨le hulparbeid van lichte aard voor zover deze plaatsvinden in het eigen bedrijf van de ouders, wel toe willen staan op schooldagen (max. 2 uur per dag en 12 uur per week), zodat daarmee voor hen de oude situatie gehandhaafd wordt. Voor alle duidelijkheid wil ik hieraan toevoegen dat de regeling voor het meewerken aan uitvoeringen door 13- en 14-jarigen, niet zal worden gewijzigd. Dat wil zeggen dat zij maximaal 3 keer per week en 15 keer per jaar mee mogen werken aan een uitvoering. De maximale arbeidstijd per week is eveneens 12 uur. Zowel de uitvoering zelf, als de wachttijden en de repetities worden daarbij als arbeidstijd gerekend. </antwoord>
      <noten afkomstig="antwoord">
         <noot nummer="1">TK, 1993–94, 23 646, nr. 3, blz. 58–60</noot>
         <noot nummer="2" documenttype="Kamerstuk" kamerstuk-id="23 646" documentnummer="6">Kamerstuk 23 646, nr. 6</noot>
      </noten>
   </antwoorden>
</kvr>
