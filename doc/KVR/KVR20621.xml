<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de minister van Volkshuisvesting, Ruimtelijke Ordening en Milieubeheer over de vermogensovermaat van woningcorporaties. (Ingezonden 26 mei 2004); Antwoord</item>
         <item attribuut="Bestand">26Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20621
</item>
         <item attribuut="Inhoud">Vragen over de groeiende vermogensoverschotten van woningcorporaties, in aanvulling op de eerdere aangenomen motie Van Gent c.s. (Kamerstuk 28600 XI, nr. 38), waarin minister Dekker (VROM) werd opgeroepen om met een wettelijke regeling te komen voor de afroming van de corporatievermogens.</item>
         <item attribuut="Rubriek">Volkshuisvesting (Huurwoningen)</item>
         <item attribuut="Trefwoorden">Woningbouwverenigingen</item>
         <item attribuut="Vindplaats">Kamervragen met antwoord 2003-2004, nr. 1842, Tweede Kamer</item>
         <item attribuut="Vraagnr_bij_indiening">2030414770</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2004-07-05</item>
         <item attribuut="Datum_indiening">2004-05-26</item>
         <item attribuut="Document-id">KVR20621</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3901" allpagenumbers="3901 3902 3903" vetnummer="2030414770" code="0304tkkvr1842" lopendefooter="Tweede Kamer, vergaderjaar 2003–2004, Aanhangsel" filenaam="KVR20621" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1842" onderwerp="" indiendatum="2004-05-26">
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-07-5">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="14">
      <vraag nummer="1" voetnoot="1">Heeft u kennisgenomen van de artikelen <voetnoot nummer="1"/>over de steeds rijker wordende woningcorporaties? </vraag>
      <vraag nummer="2">Kunt u bevestigen dat het vermogen van de corporaties in 2003 met één miljard euro is gegroeid en dat het vermogen de komende tien jaar groeit tot 23 miljard? Wat vindt u van deze enorme vermogenstoename? </vraag>
      <vraag nummer="3">Beseft u dat, bij een vermogensgroei van 1 miljard euro per jaar, de corporaties dagelijks bijna drie miljoen euro bijschrijven? Oftewel, dat ieder hurend huishouden een euro per dag bijdraagt aan de overschotten? Wat is hierover uw mening? </vraag>
      <vraag nummer="4">Wat is uw oordeel over het feit dat huurders, waarvan meer dan 1 miljoen huishoudens met een inkomen onder de huursubsidiegrens, ondanks deze vermogensgroei tientallen euro’s per jaar extra aan huur moeten gaan betalen? Vindt u dit rechtvaardig? Overtuigen deze cijfers u van de noodzaak om de huren te bevriezen? Zo neen, waarom niet? </vraag>
      <vraag nummer="5">Kunt u daarnaast bevestigen dat de woningcorporaties in 2003 slechts 500 miljoen euro hebben geïnvesteerd in nieuwbouw, renovatie en leefbaarheid? Hoe beoordeelt u deze inspanningen in verhouding tot de vermogensaanwas met 1 miljard euro per jaar? </vraag>
      <vraag nummer="6">Kunt u zich voorstellen dat huurders steeds meer het gevoel krijgen water naar de zee te dragen? Deelt u de mening dat de – in verhouding – beperkte investeringen van corporaties aan dit gevoel bijdragen? </vraag>
      <vraag nummer="7">Wat gaat u doen om ervoor te zorgen dat corporaties hun vermogensoverschotten gaan investeren in betaalbare huur- en koopwoningen voor jongeren, senioren, starters, gehandicapten en mensen met een lager inkomen? </vraag>
      <vraag nummer="8">Herinnert u zich de aangenomen motie Van Gent c.s. (28 600 XI, nr. 38) waarin u werd opgeroepen om met een wettelijke regeling te komen voor de afroming van de corporatievermogens? Waarom treuzelt u zo lang met het uitvoeren van de motie, waardoor jaren van noodzakelijke investeringen verloren zijn gegaan? </vraag>
      <vraag nummer="9">Kunt u bevestigen dat de uitgaven van verhuurders aan zichzelf de afgelopen vier jaar jaarlijks met tien procent zijn gestegen? Klopt het dat de uitgaven voor pensioenen, salarissen, projectontwikkeling en kantoorruimte sinds 1998 anderhalf maal zo hoog zijn? Kunt u uw antwoord cijfermatig onderbouwen? </vraag>
      <vraag nummer="10">Vindt u deze kostenstijgingen, welke betaald moet worden door de huurders, redelijk en billijk? Zo ja, waarom? </vraag>
      <vraag nummer="11">Wat is uw oordeel over de hoogte van de salarissen van de corporatie-directeuren, waarover de Volkskrant eveneens berichtte? Herkent u het beeld dat de directeuren hoge salarissen hebben, zeer riante secundaire arbeidsvoorwaarden en dat hun inkomen bovendien flink is gestegen in 2002? </vraag>
      <vraag nummer="12">Vindt u de stijging van de salarissen te rechtvaardigen in een tijd alle huurders, en met name die met huursubsidie, fors moeten inleveren? </vraag>
      <vraag nummer="13">Wat vindt u ervan dat veel corporatiedirecteuren meer verdienen dan u en uw collega-ministers? </vraag>
      <vraag nummer="14">Bent u van mening dat een corporatie-directeur niet méér zou mogen verdienen dan een minister? Zo neen, waarom niet? Zo ja, bent u bereid om Aedes aan te spreken op de bovenmatige salarissen? </vraag>
      <noten afkomstig="vraag">
         <noot nummer="1" datum="2004-05-15" bron="de Volkskrant, 14 en">de Volkskrant, 14 en, 15 mei 2004</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Informatie over de vermogensgroei over 2003 is eerst na 1 juli beschikbaar. Daarover kunnen derhalve nog geen definitieve uitspraken gedaan worden. Over het jaar 2002 lag het minimaal benodigde weerstandsvermogen op € 14 miljard en het niet direct benodigde weerstandsvermogen op € 12 miljard. Het CFV raamt dat dit niet direct benodigde weerstandsvermogen in de periode tot 2011 bij ongewijzigd investerings- en verkoopbeleid van woningcorporaties kan oplopen tot € 23 miljard. Deze ontwikkeling van de omvang van dit niet direct benodigde weerstandsvermogen is sterk afhankelijk van de aantallen nieuw te bouwen huurwoningen, de investeringen in de herstructurering, de verkopen van huurwoningen en van het huurbeleid. Deze vermogensgroei wordt vooral veroorzaakt doordat woningcorporaties rendement maken over dit (weerstands)vermogen. De verhuur van de huurwoningen zelf levert een relatief laag rendement op, waardoor een deel van het rendement op dit vermogen ingezet moet worden om de verhuur mogelijk te maken. Ik ben van mening dat het overblijvende rendement op het weerstandsvermogen aangewend dient te worden voor het uitvoeren van maatschappelijke, onrendabele, werkzaamheden als bedoeld in het Besluit beheer sociale-huursector (Bbsh). De huidige vermogenspositie in de corporatiesector als totaal is adequaat tot meer dan adequaat, alhoewel bij een beperkt aantal individuele woningcorporaties nog wel sprake is van een onvoldoende vermogenspositie. </antwoord>
      <antwoord nummer="3">De vermogensgroei in de corporatiesector van circa € 1 miljard per jaar komt voort uit het rendement dat woningcorporaties maken op hun (weerstands)vermogen. De huurniveaus zelf laten een renderende exploitatie, uitgaande van een normaal financieringsrendement, niet toe. Woningcorporaties kunnen alleen tegen de huidige relatief lage huurniveaus verhuren door het rendement op hun weerstandsvermogen. Gezien deze huurniveaus en de maatschappelijke bestemming van het rendement op het vermogen vind ik het niet bezwaarlijk, dat huurders – omgerekend – circa € 1 per dag bijdragen aan de opbouw van dat weerstandsvermogen. Zoals in het antwoord op vraag 2 reeds is gesteld, ontstaat de vermogensgroei vooral door het rendement op dat vermogen. Juist woningcorporaties die reeds een omvangrijk vermogen hebben en relatief beperkte opgaven hebben voeren veelal een gematigd huurbeleid. </antwoord>
      <antwoord nummer="4">Het beleid met betrekking tot de betaalbaarheid van het wonen wordt gevoerd via het huurbeleid en voor de lagere inkomensgroepen aanvullend via het huursubsidiebeleid. In het huurprijsbeleid wordt mijnerzijds een afweging gemaakt tussen een redelijke huurprijsbescherming van de woonconsument enerzijds en de investerings- en verhuurconditities voor verhuurders en een evenwichtig functionerende woningmarkt anderzijds. Vanuit die afweging acht ik een huurbevriezing niet de juiste keuze. </antwoord>
      <antwoord nummer="5 en 6">De gegevens betreffende de investeringen in 2003 zijn nog niet bij VROM ingediend. Er bestaat dan ook nog geen inzicht in de investeringen in het verslagjaar 2003 aangezien de jaarstukken en kerngegevens per 1 juli aanstaande bij VROM en het CFV worden ingediend. In 2002, het vorige verslagjaar, hebben de woningcorporaties gezamenlijk voor ruim 4,9 miljard euro geïnvesteerd in nieuwbouw, aankoop, verbetering en overige zaken. Daarnaast werd aan onderhoud 2,6 miljard euro uitgegeven, alsmede 157 miljoen euro aan leefbaarheid. Van deze in totaal ruim 7,5 miljard euro werd ongeveer een half miljard euro onrendabel geïnvesteerd, met name in nieuwbouw ( € 344 miljoen) en in verbetering ( € 116 miljoen). Zoals ik al aangaf in mijn toezichtsbrief van 2 maart jongstleden (TK, 2003–2004, 29 453, nr. 1) groeide in 2002 het aandeel onrendabele investeringen met ruim € 100 miljoen ten opzichte van 2001. Hoewel er aldus naar mijn mening sprake is van omvangrijke inspanningen door de corporatiesector, is mijn beleid er op gericht woningcorporaties aan te sporen meer te investeren in herstructurering en nieuwbouw, zowel via het huurbeleid, de stedelijke vernieuwing als de 50 wijken aanpak. Zoals bekend staan woningcorporaties voor grote opgaven waarvoor investeringen, zowel in de voorraad, in de herstructurering als in de nieuwbouw nodig zijn, waar zowel de zittende als toekomstige huurders nadrukkelijk belang bij hebben. </antwoord>
      <antwoord nummer="7 en 8">Ik ben bezig om met de regio’s rond de G30 zo concreet mogelijk invulling te geven aan de woningbouwafspraken. Gemeenten geven via de ISV-mop’s een kwalitatieve invulling aan het woningbouwprogramma. Dit vormt het kader voor de benodigde investeringen. Gemeenten en woningcorporaties maken vervolgens prestatieafspraken ter nadere invulling en realisatie van het programma. Naar aanleiding van het in de motie gedane verzoek is door mijn ambtsvoorganger en mij de corporatie-sector opgeroepen om te komen tot voorstellen voor het activeren van vermogensoverschotten bij rijke woningcorporaties. Vervolgens heeft de corporatiesector een aantal initiatieven tot vermogensactivering ontwikkeld. Deze initiatieven worden op dit moment door die sector geïmplementeerd. Overeenkomstig de aanpak zoals omschreven in mijn brief van 6 november 2003 (TK 2003–2004, 29 200 XI, nr. 17) met betrekking tot het Actieprogramma herstructurering zal ik, zodra bij mij een verzoek wordt ingediend door een woningcorporatie die niet via de vrijwillige weg bij collega woningcorporaties financiële steun heeft weten te verwerven, rijke corporaties aanspreken op hun verantwoordelijkheid. Het aantal daartoe strekkende verzoeken is overigens tot op heden zeer beperkt. Wel wordt opgemerkt dat bij de vormgeving van een eventueel benodigd wettelijk instrumenten tot individuele matching – voor een aanwijzing hiertoe ontbreekt nu een wettelijke basis – in ieder geval rekening gehouden moet worden met de beperkingen die het Eerste protocol van het EVRM oplegt in het kader van de algemene bescherming van eigendom. </antwoord>
      <antwoord nummer="9">Uit de berekeningen van het CFV komt inderdaad een stijging van lasten naarvoren. Dit is uitgesplitst naar afschrijvingen, waardeveranderingen van de vaste activa, erfpacht, personele lasten, onderhoudslasten en overige bedrijfslasten. Daarnaast wordt gevraagd naar de sociale lasten en overige personeelslasten. De stijging is de afgelopen jaren nominaal en relatief als volgt geweest 1998 1999 2000 2001 2002 Personele lasten Index: 100 index: 110 € 919 mil- joen stijging t.o.v. 1998 10% index: 118 € 986 mil- joen stijging t.o.v. 1999 7% index: 131 € 1.101 mil- joen stijging t.o.v. 2000 11% index: 146 € 1.222 mil- joen stijging t.o.v. 2001 11,5% Overige bedrijfsla- sten Index: 100 index: 95 € 1.463 mil- joen daling t.o.v. 1998 5% index: 107 € 1.648 mil- joen stijging t.o.v. 1999 12,5% index: 120 € 1.843 mil- joen stijging t.o.v. 2000 11,8% index: 142 € 2.183 mil- joen stijging t.o.v. 2001 18,3% Op basis van de gegevens over 2002 heeft het CFV bij 127 woningcorporaties nader gekeken naar de stijging van de lasten ten opzichte van het voorgaande jaar en geconstateerd dat de pensioenlasten met 22% zijn gestegen, de salarissen met 12% terwijl de sociale lasten zijn toegenomen met 11%. De algemene organisatiekosten (kantoorkosten, huisvestingkosten, kosten voor adviseurs, communicatie, accountant en Raad van Commissarissen) zijn toegenomen met 18,2%. Over de voorgaande jaren is deze analyse niet gemaakt. Ik heb het CFV gevraagd een nader onderzoek te starten naar de stijging van de lasten en de specifieke onderdelen daarvan. </antwoord>
      <antwoord nummer="10">Hoewel ik met u van mening ben dat de kosten drastisch gestegen zijn, wil ik toch het nadere onderzoek van het CFV afwachten alvorens mij een oordeel aan te meten over de redelijkheid en billijkheid ervan. </antwoord>
      <antwoord nummer="11 en 12">Allereerst dient vermeld te worden, dat in de jaarverslagen slechts gewag wordt gemaakt van de post salarissen als geheel. De salarissen van de directeuren worden niet als apart onderdeel vermeld. Daar heb ik dus geen inzicht in. Zoals ik in mijn mondelinge reactie op een door uw Kamer aangenomen motie (TK 2003–2004, 21 062, nr. 120) heb aangegeven, acht ik het de taak van de raden van commissarissen/raden van toezicht van de betrokken woningcorporaties om een oordeel te geven over de hoogte van de salarissen van de individuele corporatiedirecteuren. Het betreft immers private instellingen. Een relatie met de inkomens van de huurders is naar mijn mening niet aan de orde. Eén en ander neemt overigens niet weg dat ik in algemene zin van mening ben, dat bij de maatschappelijke doelstelling van deze instellingen een maatschappelijk verantwoord salarisniveau past. Onderzoek dat de toenmalige bewindspersoon in 2002 liet doen naar de salarissen van directeuren en bestuurders van woningcorporaties liet in dit verband overigens zien, dat dit salarisniveau in de corporatiesector over het algemeen weinig extreem te noemen is. Gemiddeld genomen bleken de salarissen in deze sector zelfs iets lager dan in qua zwaarte vergelijkbare functies in de zorg- en vastgoedsectoren. Wél bleek er ook toen al sprake te zijn van enige forse uitschieters naar boven. </antwoord>
      <antwoord nummer="13 en 14">Zoals ik in het antwoord op de vragen 11 en 12 al aangaf, is het oordeel welk salarisniveau in individuele gevallen als geëigend en verantwoord is te beschouwen niet primair aan mij, maar aan de betrokken interne toezichthouders. Naar aanleiding van het hiervoor gememoreerde salarisonderzoek van de heer Remkes zijn de toezichthouders door mijn ambtsvoorganger uitdrukkelijk gevraagd de betreffende salarisniveaus te bewaken en terughoudend te zijn bij het maken van beloningsafspraken die het gemiddelde niveau van vergelijkbare instellingen overstijgen. Daarbij werd tevens het voornemen kenbaar gemaakt woningcorporaties eventueel te verplichten de salarissen van individuele directeuren en bestuurders in de jaarverslagen op te nemen om zo een volledige transparantie van de topinkomens in de sector te bereiken. In verband met dit laatste is een tweetal ontwikkelingen van belang. Zo heeft het kabinet recent besloten dat ondernemingen (ook woningcorporaties) met meer dan honderd werknemers de ondernemingsraden (en eventuele aandeelhouders) moeten informeren over de beloningsverhoudingen binnen hun organisatie. Inmiddels heeft het kabinet ook besloten de openbaarmaking van topinkomens, dat wil zeggen inkomens die uitstijgen boven een ministerssalaris, in de publieke en semi-publieke sector via een generieke wet te gaan verplichten. Hierover zult u nader door mijn collega van Binnenlandse Zaken en Koninkrijksrelaties worden geïnformeerd. Zoals ik Aedes inmiddels ook heb gemeld, zijn bij deze openbaarmakingsplicht de woningcorporaties uitdrukkelijk in beeld. Ik meen, dat op deze manier materieel invulling wordt gegeven aan de in het antwoord op de vragen 11 en 12 bedoelde motie. </antwoord>
      <noten afkomstig="antwoord"/>
   </antwoorden>
</kvr>
