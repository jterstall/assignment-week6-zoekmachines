<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de ministers van Volksgezondheid, Welzijn en Sport en van Justitie over de toename van het aantal overleden baby's aan wiegendood. (Ingezonden 16 januari 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17181
</item>
         <item attribuut="Inhoud">Vragen over onder meer het vermoeden van de Stichting Wiegendood dat de stijging van het aantal overleden baby's het gevolg is van gewoontes bij Marokkaanse en Turkse ouders, zoals het te warm kleden van baby's en het zelf roken van ouders.</item>
         <item attribuut="Rubriek">Welzijn (Jeugdigen)</item>
         <item attribuut="Trefwoorden">Jeugdigen Minderheden</item>
         <item attribuut="Vindplaats">Kamervragen met antwoord 2002-2003, nr. 781, Tweede Kamer</item>
         <item attribuut="Vraagnr_bij_indiening">2020305790</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2003-02-14</item>
         <item attribuut="Datum_indiening">2003-01-16</item>
         <item attribuut="Document-id">KVR17181</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1643" allpagenumbers="1643 1644" vetnummer="2020305790" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17181" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="781" onderwerp="" indiendatum="2003-01-16">
         <vrager partij="PvdA" oorsprong="parlement">Arib</vrager>
         <vraagt-aan>de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="2003-02-14">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het bericht over de toename van het aantal overleden baby’s als gevolg van wiegendood? <voetnoot nummer="1"/>
      </vraag>
      <vraag nummer="2">Klopt het dat het aantal baby’s dat is overleden door wiegendood voor het eerst sinds vijftien jaar is gestegen van 25 in 2000 naar 34 gevallen in 2001? Wat is de verklaring hiervan? Op welke wijze worden gegevens verzameld over wiegendood? Wordt wiegendood geregistreerd? Zo ja, op basis van welke criteria? Wanneer komt men tot de conclusie dat er sprake is van wiegendood? Waarop wordt deze conclusie gebaseerd? </vraag>
      <vraag nummer="3">Klopt het vermoeden van Stichting wiegendood dat de stijging van het aantal overleden baby’s te maken zou hebben met het feit dat Marokkaanse en Turkse ouders baby’s te warm kleden en vaak roken? Waarop is dit vermoeden gebaseerd? </vraag>
      <vraag nummer="4">Bent u bereid een onderzoek in te stellen naar de precieze oorzaken van de stijging van het aantal overleden baby’s als gevolg van wiegendood en specifiek onder Marokkaanse en Turkse baby’s? Zo ja, op welke termijn? Zo neen, waarom niet? </vraag>
      <vraag nummer="5">Welke concrete maatregelen gaat u nemen om het aantal overleden baby’s terug te dringen en op welke termijn? </vraag>
      <noten afkomstig="vraag">
         <noot nummer="1" datum="2003-01-13" bron="ANP">ANP, 13 januari 2003</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het CBS heeft vergeleken met het jaar 2000 voor 2001 een toename geconstateerd van 25 naar 34. Gezien dit – ook internationaal – lage niveau kan zich een dergelijke schommeling voordoen zonder dat gesproken moet worden van een verontrustende toename. Voor deze toename is geen eenduidige verklaring te geven. Strikt genomen is wiegendood geen doodsoorzaak. Men spreekt van wiegendood als geen specifieke oorzaak van een plotseling overlijden op kinderleeftijd kan worden gegeven. In die zin is de kwalificatie wiegendood het product van uitsluitingscriteria. De Landelijke Werkgroep Wiegendood (LWW, een werkgroep van de sectie Intensive Care Kinderen van de Nederlandse Vereniging voor Kindergeneeskunde) verzamelt en registreert nauwgezet kwantitatieve en kwalitatieve gegevens over de incidentie van wiegendood in Nederland. De diagnose berust idealiter op een volledige anamnese, onderzoek ter plaatse van het overlijden, pediatrisch postmortaal onderzoek en een volledige obductie. De nadere indeling van wiegendood wordt bepaald door de kwaliteit van het verrichte postmortale onderzoek en door de aard van daarbij vastgestelde lichamelijke afwijkingen. Uit een recent rapport van de LWW (2002) blijkt dat de belangrijkste risicofactoren zijn: op de buik te slapen leggen, gebruik van een dekbed, te warm toedekken en passief roken. Daarnaast noemt de LWW als risicofactoren: het ontberen van borstvoeding, het in de eerste twee maanden samen met een volwassene in één bed slapen en tijdens kinderopvang. </antwoord>
      <antwoord nummer="3">Uit het eerder genoemde rapport van de LWW (2002) blijkt dat de prevalenties van risicofactoren voor wiegendood in allochtone gezinnen onder meer worden bepaald door de gewoonten van babyverzorging in het land van herkomst, de psychosociale problemen van immigranten en asielzoekers, hun rookgewoonten en hun toegankelijkheid voor voorlichting over het Nederlandse preventieprogramma. Turkse en Marokkaanse gezinnen scoorden ongunstig voor onveilig bedmateriaal en voor primaire zijligging. Een zeer hoog percentage Turkse mannen rookt. </antwoord>
      <antwoord nummer="4">De LWW heeft in haar rapport een gedegen analyse gegeven over mogelijke oorzaken van wiegendood onder Turkse en Marokkaanse baby’s. De wiegendoodincidenties in Turkse en Marokkaanse gezinnen waren in de periode 1996–2000 hoger dan die in Nederlandse gezinnen, maar laten een voortgaande afname zien. Een nader onderzoek acht ik dan ook niet nodig. </antwoord>
      <antwoord nummer="5">Betrouwbare preventievoorlichting is het belangrijkste middel voor het terugdringen van wiegendood. Dankzij met name de voorlichting via kraamzorg en consultatiebureaus over de buikligging nam de wiegendoodsterfte in Nederland met 85% af. Daarnaast hebben ook verloskundigen, (wijk)verpleegkundigen, artsen werkzaam in de jeugdgezondheidszorg, huisartsen en kinderartsen een belangrijke voorlichtende rol, temeer daar zij een laagdrempelige toegang hebben tot (potentiële) risicomoeders. Ik wil dan ook via het in december 2002 opgerichte Platform Jeugdgezondheidszorg bevorderen dat deze beroepsbeoefenaren deze voorlichtende taak zo optimaal mogelijk uitoefenen. Bij de verloskundigen loopt een traject (V-MIS) waarmee aanstaande ouders gemotiveerd worden om te stoppen met roken en het voorkomen van terugval na de zwangerschap wordt beoogd. Veel consultatiebureaus werken al jaren met het stappenplan «Roken/Niet waar de kleine bij is», waardoor zowel rokende als niet-rokende ouders geïnformeerd worden over de gevaren van blootstelling van hun kind aan passieve rook (van henzelf en/of anderen) en geadviseerd worden hoe dit te voorkomen. Sinds kort werkt ook de kraamzorg met dit stappenplan. </antwoord>
      <noten afkomstig="antwoord"/>
   </antwoorden>
</kvr>
