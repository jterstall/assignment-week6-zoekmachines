<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Herben (LPF) aan de minister van Economische Zaken over lange termijn onderzoek naar (kern)energie. (Ingezonden 7 oktober 2004); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21715
</item>
         <item attribuut="Inhoud">Vragen naar berichten dat EZ in de langetermijnstudie naar energie in Nederland kernergie zal negeren omdat er 'te weinig voorstanders van kernergie' bleken te zitten in de commissie die het programma heeft opgesteld. Indiener wijst op uitlatingen van de Belgische minister van energie Verwilghen en de president van de Britse Royal Society, Lord May, die kernenergie (weer) als optie willen bespreken.</item>
         <item attribuut="Rubriek">Energie, water en grondstoffen (Kernenergie)</item>
         <item attribuut="Trefwoorden">Kernenergie</item>
         <item attribuut="Vindplaats">Kamervragen met antwoord 2004-2005, nr. 475, Tweede Kamer</item>
         <item attribuut="Vraagnr_bij_indiening">2040501290</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="LPF">Herben</persoon>
         </item>
         <item attribuut="Datum_reaktie">2004-11-26</item>
         <item attribuut="Datum_indiening">2004-10-07</item>
         <item attribuut="Document-id">KVR21715</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="995" allpagenumbers="995 996" vetnummer="2040501290" code="0405tkkvr475" lopendefooter="Tweede Kamer, vergaderjaar 2004–2005, Aanhangsel" filenaam="KVR21715" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="475" onderwerp="" indiendatum="2004-10-7">
         <vrager partij="LPF" oorsprong="parlement">Herben</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2004-11-26">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met de inhoud van het artikel «52 miljoen voor langetermijnonderzoek energie»? <voetnoot nummer="1"/>
      </vraag>
      <vraag nummer="2">Klopt het dat het ministerie van Economische Zaken, in zijn langetermijnstudie naar energie in Nederland, de Energie Onderzoek Strategie (EOS), helemaal geen aandacht zal besteden aan een mogelijke rol van kernenergie, omdat er «te weinig voorstanders» bleken te zijn in de commissie die het programma heeft opgesteld? </vraag>
      <vraag nummer="3">Acht u het verantwoord, om in een langetermijnstudie naar energievoorziening in Nederland, bepaalde opties al bij voorbaat om ideologische redenen uit te sluiten? </vraag>
      <vraag nummer="4" voetnoot="2">Hoe reageert u op de stelling van uw Belgische collega, minister van energie Marc Verwilghen, die stelt <voetnoot nummer="2"/>«dat het ongerijmd zou zijn om de zeven Belgische kernreactoren te sluiten en vervolgens energie in te voeren die is geproduceerd in kerncentrales in Frankrijk» en dat in een langetermijnbeleid heroverweging van een in 2002 genomen besluit om de zeven Belgische kernreactoren vóór 2025 te sluiten «geen taboe mag zijn»? </vraag>
      <vraag nummer="5">Kunt u aangeven hoeveel energie Nederland importeert die in het buitenland in kerncentrales is opgewekt, in absolute getallen en als percentage van de Nederlandse energieconsumptie? </vraag>
      <vraag nummer="6" voetnoot="3">Hoe reageert u op de stelling <voetnoot nummer="3"/>van Lord May, de president van de Britse Royal Society, die beweert dat klimaatverandering vereist dat Groot-Brittannië zou moeten overwegen om nieuwe kerncentrales te bouwen, en dat politici dapper zouden moeten zijn en weer zouden moeten durven praten over «het onpopulaire kind in de energiefamilie»? </vraag>
      <vraag nummer="7" voetnoot="2">Deelt u de mening, dat het in gebruik nemen van nieuwe kerncentrales in Nederland en daarbuiten, een serieuze invloed kan hebben op het terugdringen van CO <voetnoot nummer="2"/>-emissies, een speerpunt in het tegengaan van klimaatverandering? </vraag>
      <vraag nummer="8">Bent u bereid, de optie kernenergie alsnog serieus te laten onderzoeken in het EOS onderzoeksprogramma waarvoor ongeveer € 52 miljoen wordt gebudgetteerd voor 2005? Zo neen, waarom niet? </vraag>
      <noten afkomstig="vraag">
         <noot nummer="1">Het Technisch Weekblad, 20augustus 2004</noot>
         <noot nummer="2" datum="2004-09-2" bron=", www.nu.nl " titel="België wil kerncentrales misschien toch openhouden">«België wil kerncentrales misschien toch openhouden», www.nu.nl , 2 september 2004</noot>
         <noot nummer="3" datum="2004-09-15" bron=", http://news.bbc.co.uk/" titel="UK needs more nuclear stations">«UK needs more nuclear stations», http://news.bbc.co.uk/, 15 september 2004</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De prioriteiten van de Energie Onderzoek Strategie zijn vastgesteld na een consultatie van specialisten van zowel de onderzoeksorganisaties als het bedrijfsleven in ons land. De uiteindelijke rangschikking is gemaakt op basis van de volgende criteria: • de bijdrage die aan de duurzame energievoorziening in 2030 wordt geleverd; • de Nederlandse kennispositie op onderzoekgebied ten opzichte van die in het buitenland. Op basis van de scores van de kernenergieopties bleek het niet mogelijk betrouwbare conclusies te trekken. Met name was het uiterst moeilijk een eenduidig oordeel te geven over de bijdrage van kernenergie aan de duurzame energiehuishouding in 2030. Dit is aanleiding geweest om kernenergie niet aan te merken als speerpunt binnen de Energie Onderzoek Strategie en om te besluiten om de ingediende kernenergieonderwerpen niet bij een van de vijf te programmeren aandachtsgebieden van EOS in te delen. Om onze nucleaire competentie voor de toekomstige energievoorziening in Nederland wel in stand te kunnen houden, is tevens besloten om het bestaande onderzoek ten bedrage van ongeveer € 9 miljoen per jaar te continueren. Het kernenergieonderzoek is er vooral op gericht om de optie kernenergie voor de toekomst open te houden en negatieve aspecten van kernenergie te verminderen, zoals levensduurverkorting van het radioactieve afval. </antwoord>
      <antwoord nummer="3">Nee. Van uitsluiting bij voorbaat van bepaalde opties was geen sprake, omdat alle onderwerpen getoetst zijn aan de hierboven genoemde criteria. </antwoord>
      <antwoord nummer="4">Ik laat het aan de Belgische regering over om te bepalen of, en zo ja, wanneer, er in België nieuwe kerncentrales moeten worden gebouwd. Wel meen ik dat het onderwerp van de brandstofmix vooral op Europese schaal dient te worden bezien, nu steeds meer sprake is van een Europese elektriciteitsmarkt. </antwoord>
      <antwoord nummer="5">Omdat geen inzicht bestaat in de importcontracten die marktpartijen hebben gesloten, is het niet mogelijk de hoeveelheid geïmporteerde kernstroom exact vast te stellen. Ik heb het Energieonderzoekscentrum Nederland (ECN) gevraagd of bij benadering kan worden aangegeven uit welk land de geïmporteerde grijze stroom afkomstig is. ECN geeft aan dat de import van grijze stroom (inclusief de nog lopende contracten van de voormalige Sep) vermoedelijk vrijwel geheel uit Duitsland, België of Frankrijk komt. De hoeveelheid kernstroom kan worden bepaald op basis van het aandeel kernstroom in de brandstofmix in deze landen. In onderstaande tabel is per land weergegeven welk deel van de elektriciteitsproductie uit kernenergie bestaat. Tabel 3 Aandeel van kernenergie in de brandstofmix per land (IEA) Land van herkomst 2000 2001 2002 2003 Duitsland 30,1% 29,4% 28,3% 27,9% Frankrijk 76,8% 76,5% 78,0% 77,6% België 57,4% 58,1% 57,7% 56,2% Afhankelijk van de herkomst van de geïmporteerde kernstroom (bandbreedtes) wordt de totale hoeveelheid geïmporteerde kernstroom in Nederland voor 2003 geschat op 4,8 tot 6,6 TWh. Dit is 4% tot 6% van de Nederlandse energieconsumptie. </antwoord>
      <antwoord nummer="6" voetnoot="2">Het betreft hier een debat tussen Lord May en de Britse regering. Lord May vindt dat de Britse regering nu al nieuwe kerncentrales moet gaan bouwen om de gewenste lange termijn reducties in CO <voetnoot nummer="2"/>-emissies te kunnen realiseren, terwijl de Britse regering aangeeft in haar «White Paper – Our energy future, creating a low carbon economy» dat de nucleaire energie voor de lange termijn energievoorziening zeker een belangrijke optie blijft, maar dat er nu geen binnenlands draagvlak is om nieuwe kerncentrales te bouwen. Ik laat het aan de Britse regering over om te bepalen of, en zo ja wanneer, er daar nieuwe kerncentrales gebouwd moeten worden. </antwoord>
      <antwoord nummer="7">Ja, kerncentrales emitteren geen broeikasgassen in tegenstelling tot centrales die op de huidige wijze fossiele brandstoffen verbranden. Maar naast kerncentrales zijn er andere opties voor handen, waarmee klimaatverandering kan worden tegengegaan, zoals hernieuwbare energie, besparingsopties en het klimaatneutraal maken van fossiele energiebronnen. Om het klimaatprobleem echt onder de knie te krijgen zal een breed spectrum van maatregelen noodzakelijk zijn. Voor de gekozen maatregelen zal dan wel draagvlak binnen de samenleving moeten zijn. </antwoord>
      <antwoord nummer="8">Het ligt niet in mijn bedoeling om alsnog de optie kernenergie in het huidige EOS onderzoeksprogramma op te nemen. De prioriteiten voor EOS voor de komende jaren zijn vastgesteld. Over enkele jaren zal er een nieuwe consultatie plaatsvinden. Immers, het vaststellen van de prioriteiten is een momentopname. Bij deze nieuwe consultaties zullen alle opties weer meedoen. Zoals overigens is vermeld onder het antwoord op vraag 2, wordt het bestaande nucleaire onderzoek wel gecontinueerd. </antwoord>
      <noten afkomstig="antwoord"/>
   </antwoorden>
</kvr>
