<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de ministers van Buitenlandse Zaken en van Defensie over executie van gevangenen in Afghanistan. (Ingezonden 10 oktober 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29908
</item>
         <item attribuut="Inhoud">Vragen over de gevolgen van deze executie van 15 gevangenen voor de overdracht van gevangenen door Nederlandse ISAF-troepen aan de Afghaanse autoriteiten. Nederland kan niet het risico lopen dat door Nederland overgedragen gevangenen de doodstraf krijgen.</item>
         <item attribuut="Rubriek">Staats- en bestuursrecht (Grondrechten) Veiligheidsbeleid en defensie (NAVO) Veiligheidsbeleid en defensie (Oorlogen en conflicten) Veiligheidsbeleid en defensie (Oorlogsstrafrecht)</item>
         <item attribuut="Trefwoorden">Afghanistan Mensenrechten NAVO Oorlogsrecht</item>
         <item attribuut="Vindplaats">Kamervragen met antwoord 2007-2008, nr. 446, Tweede Kamer</item>
         <item attribuut="Vraagnr_bij_indiening">2070802070</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2007-11-01</item>
         <item attribuut="Datum_indiening">2007-10-10</item>
         <item attribuut="Document-id">KVR29908</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="953" allpagenumbers="953" vetnummer="2070802070" code="0708tkkvr446" lopendefooter="Tweede Kamer, vergaderjaar 2007–2008, Aanhangsel" filenaam="KVR29908" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="446" onderwerp="" indiendatum="2007-10-10">
         <vrager partij="SP" oorsprong="parlement">Van Bommel</vrager>
         <vraagt-aan>de ministers van Buitenlandse Zaken en van Defensie</vraagt-aan>
      </vraagdata>
      <antwoorddata antwoorddatum="2007-11-1">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het waar dat 15 gevangenen in Afghanistan zijn geëxecuteerd? <voetnoot nummer="1"/>Voor welke misdaden zijn deze mensen gevangen gestraft? Deelt u mijn mening dat deze executies niet in overeenstemming zijn met het Nederlandse standpunt tegen de doodstraf? Indien neen, waarom niet? Zo ja, waarom? </vraag>
      <vraag nummer="2">Wat zijn de gevolgen van deze executies voor het Memorandum of Understanding dat Nederland met de Afghaanse regering is overeengekomen? Kunt u dat toelichten? </vraag>
      <vraag nummer="3">Deelt u de mening dat het onaanvaardbaar is dat nog langer gevangenen door Nederlandse ISAF-troepen aan de Afghaanse autoriteiten worden overgedragen, omdat Nederland niet het risico mag lopen dat door Nederlandse troepen overgedragen gevangenen de doodstraf krijgen? Kunt u dat toelichten? </vraag>
      <vraag nummer="4">Bent u bereid in NAVO-verband te protesteren tegen de opstelling van de Afghaanse regering zeker in het licht van een goede behandeling van gevangenen? </vraag>
      <noten afkomstig="vraag">
         <noot nummer="1" datum="2007-10-9" bron="Trouw" titel="Kritiek op executie vijftien gevangenen in Afghanistan">Trouw, 9 oktober 2007: «Kritiek op executie vijftien gevangenen in Afghanistan»</noot>
      </noten>
   </vragen>
   <antwoorden aantal="3">
      <antwoord nummer="1">Ja. Volgens de Afghaanse autoriteiten zijn op 7 oktober jongstleden 15 gevangenen in Kabul geëxecuteerd. De misdrijven waarvoor deze personen zijn gestraft betroffen moord, kidnapping, verkrachting en ernstige verminking. Nederland is tegen de doodstraf. </antwoord>
      <antwoord nummer="2 en 3">In sectie 7 van het Memorandum of Understanding (MoU) inzake detentie van november 2005 tussen Nederland en Afghanistan is de bepaling opgenomen dat Afghanistan geen doodstraf ten uitvoer zal leggen ten aanzien van personen die door de Nederlandse krijgsmacht aan de Afghaanse autoriteiten zijn overgedragen. De 15 geëxecuteerde personen waren niet door Nederland gevangen en/of overgedragen. Het MoU werd nogmaals bevestigd door de Afghaanse minister van Buitenlandse Zaken tijdens een démarche van de Nederlandse ambassadeur als lokaal EU-voorzitter over de executies op 11 oktober jongstleden. De afspraken uit het MoU zullen worden nageleefd. De executies hebben dus geen gevolgen voor de werking van het MoU. </antwoord>
      <antwoord nummer="4">In de dialoog tussen de NAVO en de Afghaanse regering is een goede behandeling van gedetineerden die door ISAF-troepen zijn overgedragen aan de Afghaanse autoriteiten een belangrijk aandachtspunt. Op 6 oktober jongstleden hebben Nederland en enkele belangrijke ISAF-partners (Canada, Denemarken, Noorwegen, Verenigd Koninkrijk en de Verenigde Staten) in een gezamenlijke brief aan de Afghaanse regering aandacht gevraagd voor toegang van de Onafhankelijke Afghaanse Mensenrechtencommissie (AIHRC) en het ICRC tot deze groep gevangenen. De Nederlandse ambassadeur heeft op 11 oktober jongstleden als lokaal EU-voorzitter samen met de Franse ambassadeur, vertegenwoordigers van het kantoor van de EU Speciaal Vertegenwoordiger en de Europese Commissie, namens de EU en Noorwegen een démarche uitgevoerd waarbij is geprotesteerd tegen de uitgevoerde executies. Ook is aangedrongen op het opnieuw invoeren van een moratorium op de doodstraf. </antwoord>
      <noten afkomstig="antwoord"/>
   </antwoorden>
</kvr>
