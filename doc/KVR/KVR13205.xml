<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stellingwerf (RPF), aan de staatssecretaris van Landbouw, Natuurbeheer en Visserij over het ontheffingenbeleid. (Ingezonden 8 februari 2001); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13205
</item>
         <item attribuut="Inhoud">Vragen naar aanleiding van het vernietigen door de Raad van State van een tweetal ontheffingen van de Natuurbeschermingswet ten behoeve van de vestiging van bedrijfsterreinen in Zuid-Limburg in het leefgebied van de hamster.</item>
         <item attribuut="Rubriek">Bedrijfsleven en industrie (Vestigingsbeleid) Natuur (Fauna) Natuur (Natuurmonumenten) Ruimtelijke ordening en infrastructuur (Industrieterreinen)</item>
         <item attribuut="Trefwoorden">Beschermde diersoorten Industrieterreinen Natuurbescherming Natuurmonumenten</item>
         <item attribuut="Vindplaats">Kamervragen met antwoord 2000-2001, nr. 767, Tweede Kamer</item>
         <item attribuut="Vraagnr_bij_indiening">2000106200</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="RPF">Stellingwerf</persoon>
         </item>
         <item attribuut="Datum_reaktie">2001-03-01</item>
         <item attribuut="Datum_indiening">2001-02-08</item>
         <item attribuut="Document-id">KVR13205</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1587" allpagenumbers="1587 1588 1589" vetnummer="2000106200" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13205" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="767" onderwerp="" indiendatum="2001-02-8">
         <vrager partij="RPF" oorsprong="parlement">Stellingwerf</vrager>
         <vraagt-aan>de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2001-03-1">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Welke conclusie trekt u uit de uitspraak van de Afdeling bestuursrechtspraak van de Raad van State van 15 januari jl., waarbij uw beslissing om de bezwaren, die zijn ingediend tegen de door u verleende ontheffing van de Natuurbeschermingswet van 6 augustus 1998, ten behoeve van de inrichting van twee bedrijventerreinen in Zuid-Limburg, ongegrond te verklaren, voor de tweede maal is vernietigd? <voetnoot nummer="1"/>
      </vraag>
      <vraag nummer="2" voetnoot="2">Is het gevolg van deze uitspraak dat u de ingebrachte bezwaren opnieuw moet behandelen en daarover een nieuw besluit dient te nemen? Zo ja, wat voegt een dergelijk nieuw besluit dan (nog) toe aan het oorspronkelijke doel van de bezwaarden namelijk de bescherming van (het leefgebied van) de hamster ter plaatse? <voetnoot nummer="2"/>
      </vraag>
      <vraag nummer="3">Laat de jarenlange juridische procedure omtrent het onderhavige ontheffingenbeleid van de rijksoverheid niet vooral zien dat van daadwerkelijke en geloofwaardige bescherming van met uitsterven bedreigde soorten op grond van internationale verdragen en nationale wetgeving geen sprake is? Is het beleid niet te zeer gericht geweest op het faciliteren van de ontwikkeling van bedrijfsterreinen? Bent u bereid de door u verleende ontheffing, nadat de Raad van State tot twee keer toe uw besluit heeft geschorst en vervolgens heeft vernietigd, alsnog in te trekken? </vraag>
      <vraag nummer="4" voetnoot="3">Is het besluit van 6 augustus 1998 gebaseerd op onvoldoende kennis van de hamsterpopulatie in Nederland in het algemeen en van die populatie op de betreffende locatie in het bijzonder? Heeft het daarbij tevens ontbroken aan voldoende kennis van de hamsterpopulatie in de ons omringende landen? <voetnoot nummer="3"/>Zo nee, hoe verklaart u dan de recente uitspraak van de Afdeling bestuursrechtspraak? Zo ja, hoe kan dan nog worden volgehouden dat serieus invulling wordt gegeven aan de uitvoering van de relevante internationale regels en nationale wetgeving? </vraag>
      <vraag nummer="5">Kunnen de voorziene «compenserende maatregelen» in het betreffende gebied nog wel een rol spelen in het kader van de instandhouding van de voor de hamster noodzakelijke habitat? Als dat niet zo is of als daar gerede twijfel over bestaat, kunnen de voor de compenserende maatregelen beschikbaar komende middelen dan niet beter op alternatieve locaties worden ingezet, zodat op die manier alsnog een daadwerkelijke bijdrage kan worden geleverd aan het voortbestaan of aan de herintroductie van de hamster? Bent u bereid contact op te nemen met de gemeente Heerlen om het daartoe te leiden? </vraag>
      <noten afkomstig="vraag">
         <noot nummer="4"/>
         <noot nummer="1" datum="1998-08-6" bron="Kenmerk TRCJZ/2000/9693, 9630 en 9596. Het betreft hier een beslissing op bezwaren tegen het primaire besluit over de ontheffing. Op 27 april 2000 en op 15 januari 2001 heeft de Afdeling bestuursrechtspraak het besluit om de bezwaren, ingediend tegen de ontheffing">Kenmerk TRCJZ/2000/9693, 9630 en 9596. Het betreft hier een beslissing op bezwaren tegen het primaire besluit over de ontheffing. Op 27 april 2000 en op 15 januari 2001 heeft de Afdeling bestuursrechtspraak het besluit om de bezwaren, ingediend tegen de ontheffing, 6 augustus 1998, ongegrond te verklaren vernietigd</noot>
         <noot nummer="2">Sinds aanvang van de procedure is het aantal hamsters ter plaatse drastisch gedaald, overeenkomstig de situatie in andere gebieden in Limburg. Erkende onderzoeksbureaus hebben sinds 1999 geen hamsterburchten meer aangetroffen in het betreffende gebied</noot>
         <noot nummer="3">De Afdeling bestuursrechtspraak stelt in haar overwegingen dat zij niet heeft kunnen vaststellen of de staatssecretaris over relevante populatiedynamische gegevens beschikt</noot>
         <noot nummer="4" datum="2001-01-25" bron="Forum">Forum, 25 januari 2001</noot>
      </noten>
   </vragen>
   <antwoorden aantal="5">
      <antwoord nummer="1">In de beslissing van 21 juli 2000 ben ik, na raadpleging van deskundigen, tot de conclusie gekomen dat het onwaarschijnlijk is dat in de delen van de plangebieden Grensoverschrijdend Bedrijventerrein (GOB) en Beitel-Zuid waar sinds 1 januari 1997 geen hamsters of burchten meer zijn aangetroffen nog hamsters voor zullen komen. Deze gebieden zijn dan niet meer aan te merken als leefgebied voor hamsters. Voor die gebieden is geen ontheffing meer nodig. In de uitspraak van 15 januari 2001 heeft de Afdeling bestuursrechtspraak van de Raad van State dit uitgangspunt niet onredelijk geacht. Zowel in een deel van het plangebied Grensoverschrijdend Bedrijventerrein (GOB) als in een deel van het plangebied Beitel-Zuid zijn in 1998 nog enkele burchten gevonden. In mijn besluit van 21 juli 2000 heb ik aangegeven dat voor die gebieden nog wel een ontheffing noodzakelijk was en vervolgens die ontheffing verleend. De bedoelde gebieden zijn gearceerd op bijgaande kaart en omschreven in de beslissing van 21 juli 2000. In de uitspraak van 15 januari 2001 heeft de Afdeling bestuursrechtspraak van de Raad van State onderschreven dat voor de – kort gezegd – gearceerde gebieden nog wel de verplichting om ontheffing te vragen gold. Mijn besluit om voor de gearceerde delen wel de ontheffing te verlenen werd echter vernietigd omdat naar het oordeel van de Afdeling onvoldoende was aangetoond dat aan de daarvoor geldende voorwaarden werd voldaan. De conclusies die ik uit de uitspraak trek zijn de volgende. De Afdeling bestuursrechtspraak van de Raad van State wil vastgesteld zien op grond van welke criteria een bepaald gebied al dan niet als leefgebied voor een beschermde diersoort dient te worden aangemerkt. Verder blijkt uit de uitspraak dat, eenmaal vastgesteld zijnde dat het om een dergelijk leefgebied gaat, een ontheffing slechts verleend mag worden na een zeer zware toets. Hierbij dient onderzocht te worden of er alternatieven zijn, niet alleen voor de locatie, maar ook voor de oplossing van het probleem, in dit geval dus de werkgelegenheid. Voor de beantwoording van de vraag of er een zwaarwegend maatschappelijk belang is dat de verlening van een ontheffing vergt, mag niet worden aangesloten bij hetgeen al is vastgelegd in het kader van de ruimtelijke ordening, maar dient een eigen toets te worden uitgevoerd aan de hand van de stand van zaken per de datum van de beslissing op de aanvraag dan wel de beslissing op bezwaar. </antwoord>
      <antwoord nummer="2" voetnoot="1">Ik heb op 14 februari 2001 een nieuw besluit genomen. Daarin is, in vervolg op mijn eerdere beslissing en gelet op de uitspraak van de Afdeling bestuursrechtspraak Raad van State, bepaald dat voor het niet-gearceerde gedeelte op bijgaande kaart een ontheffing niet nodig is, en dat voor de wel-gearceerde gedeelten de ontheffing wordt geweigerd, onder gegrondverklaring van de bezwaren. <voetnoot nummer="1"/>
      </antwoord>
      <antwoord nummer="3">Het antwoord op het eerste onderdeel van deze vraag luidt ontkennend. Ik wijs u erop dat in de afgelopen periode het Beschermingsplan Hamster 2000–2004 totstandgekomen is, waarin voorzien is in een netwerk van hamster(kern)leefgebieden met verbindingszones die tezamen de ruggegraat gaan vormen van het met prioriteit te beschermen hamsterkernleefgebied in Nederland. Het onderhavige gebied is daarin opgenomen als verbindingszone naar Duitsland, maar niet als hamsterkernleefgebied omdat het niet voldoet aan de kwalificaties die daaraan gesteld zijn in het hamsterbeschermingsplan. Naar aanleiding van de aanvraag van Heerlen is een afweging gemaakt tussen het belang van het gebied voor het behoud van de hamsters, als verbindingszone voor de hamsters, en de maatschappelijke belangen die gemoeid waren met de ontwikkeling van de bedrijventerreinen. Toen door middel van het verbinden van voorwaarden aan de eventueel te verlenen ontheffing een situatie bewerkstelligd kon worden die zowel voor het behoud van de verbindende functie voor de hamster als voor het maatschappelijk belang gunstige perspectieven bood, is de ontheffing verleend. Ter toelichting van mijn stelling dat de ontheffing van 6 augustus 1998 door middel van de daaraan verbonden voorwaarden in het voordeel van de hamster werkte het volgende. Op grond van de ontheffing was aan de gemeente de verplichting opgelegd een omvangrijk compensatieplan te realiseren. Ik ben nog steeds van mening dat dit plan zeer goede mogelijkheden voor het behoud van de hamster in zich had. Voorts waren de voorwaarden erop gericht dat bij de werkzaamheden niet door toeval een hamster gevangen of gedood zou worden en bevatten ze alle waarborgen dat, zo een hamster zou worden aangetroffen, deze op een ecologisch verantwoorde wijze naar een andere omgeving zou worden overgebracht. Het antwoord op de vraag of het beleid niet te zeer gericht is geweest op het faciliteren van de ontwikkeling van bedrijfsterreinen luidt dan ook ontkennend. Tenslotte wordt gevraagd of ik bereid ben de ontheffing alsnog in te trekken. Deze vraag is onder 2 beantwoord. </antwoord>
      <antwoord nummer="4">Ten tijde van het besluit van 6 augustus 1998 was de hamsterstand in de gebieden GOB en Beitel-Zuid onderzocht. Zoals eerder gemeld waren er op dat moment in het grootste deel van de gebieden al sinds de voorjaartelling 1997 (waarna nog de najaartelling 1997 en de voorjaartelling 1998 gevolgd zijn) geen hamsters meer gevonden en evenmin burchten. In de gedeelten die op de kaart gearceerd zijn waren in het voorjaar van 1998 nog enkele burchten gevonden. Daarna zijn in die gebieden ook geen burchten of hamsters meer gevonden. Anders dan de noot bij vraag twee suggereert was er van een hamsterpopulatie die achteruit is gegaan door de werkzaamheden geen sprake. Hierbij valt nog op te merken dat nog slechts op tien procent van de totale oppervlakte van de gebieden werkzaamheden hebben plaatsgevonden. Voorafgaand aan de werkzaamheden is steeds gecontroleerd of in het betreffende gebied hamsters dan wel burchten waren. Dit is nimmer het geval geweest. Ook liep ten tijde van de ontheffing van 6 augustus 1998 onderzoek, waaruit bleek dat er in Limburg nog enkele gebieden waren waar de hamster zich leek te kunnen handhaven en dat er daarnaast nog aanzienlijke gebieden in Limburg waren waar de hamster in lage dichtheden en diffuus verspreid voorkwam. Onder deze laatste categorie viel het gebied ten zuiden van Heerlen, dat overigens veel ruimer is dan de gebieden Beitel-Zuid en GOB. Het gebied heeft op basis van die gegevens in het Beschermingsplan hamster de functie gekregen van verbindingszone tussen hamsterpopulaties in Limburg en de aangrenzende delen van Duitsland. Door middel van de aan de ontheffing verbonden voorwaarden was het behoud van die functie gegarandeerd. Ter behoud van de hamster heb ik verder andere maatregelen genomen, zoals beschreven in het Beschermingsplan Hamster 2000–2004. Dit plan is door de Verdragspartijen van de Conventie van Bern met instemming ontvangen. Zoals uit het voorgaande blijkt heeft het mij niet aan kennis ontbroken om de beslissing van 6 augustus 1998 te nemen. Anders dan de Afdeling bestuursrechtspraak heeft geoordeeld, heb ik op grond van die kennis gemeend een juiste invulling te geven aan de relevante internationale regels. </antwoord>
      <antwoord nummer="5">De functie van verbindingszone voor de hamster met Duitsland moet behouden blijven. Ik zal daartoe dan ook alle mogelijke middelen inzetten, in overleg met alle betrokkenen, waaronder de gemeente Heerlen en Duitsland. De gemeente Heerlen heeft reeds te kennen gegeven daaraan mee te willen werken. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
