<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Smits (CDA) over doorlopende zekerheid bij extern communautair douanevervoer. (Ingezonden 14 februari 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2686
</item>
         <item attribuut="Inhoud">Het gebruik van doorlopende zekerheid bij extern communautair douanevervoer zou tijdelijk door de Europese Commissie worden verboden voor vervoer van sigaretten.</item>
         <item attribuut="Rubriek">Consument (Overig) Handel en economie (Douane) Handel en economie (Export) Verkeer, vervoer en waterstaat (Goederenvervoer)</item>
         <item attribuut="Trefwoorden">Douane Export Goederenvervoer Tabak</item>
         <item attribuut="Vindplaats">Kamervragen met antwoord 1995-1996, nr. 738, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">Smits</persoon>
         </item>
         <item attribuut="Datum_reaktie">1996-03-08</item>
         <item attribuut="Datum_indiening">1996-02-14</item>
         <item attribuut="Document-id">KVR2686</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1493" allpagenumbers="1493 1494" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="738" onderwerp="" indiendatum="1996-02-14">
         <vrager partij="CDA" oorsprong="parlement">Smits</vrager>
         <vraagt-aan/>
      </vraagdata>
      <antwoorddata antwoorddatum="1996-03-8">
         <antwoorder functie="staatssecretaris" ministerie="Financie¨n">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met de beschikking van de Europese Commissie waardoor het gebruik van de doorlopende zekerheid bij extern communautair douanevervoer tijdelijk wordt verboden voor het vervoer van sigaretten? <voetnoot nummer="1"/>
      </vraag>
      <vraag nummer="2" voetnoot="2">Bent u bekend met de beschikking van de Europese Commissie waardoor het gebruik van doorlopende zekerheid bij extern communautair douanevervoer tijdelijk wordt verboden voor het vervoer van onder meer alcoholische dranken, bepaalde vleesprodukten, melkprodukten, tarwe, suiker en bananen? <voetnoot nummer="2"/>
      </vraag>
      <vraag nummer="3">Acht u het in het belang van de Nederlandse producenten en exporteurs van deze goederen, dat nu per vervoersdocument voor de goederen waarop de maatregelen betrekking hebben 100% incidentele zekerheid dient te worden gesteld? </vraag>
      <vraag nummer="4">Maken deze beschikkingen de extracommunautaire export van deze goederen voor Nederlandse bedrijven nagenoeg onmogelijk? Zo ja, bent u dan bereid alle maatregelen te treffen om deze beschikkingen zo spoedig mogelijk te doen intrekken? </vraag>
      <noten afkomstig="vraag">
         <noot nummer="1" datum="1995-12-12" bron="95/521/EG, Pb. nr. L. 299">95/521/EG, Pb. nr. L. 299, 12 december 1995</noot>
         <noot nummer="2" datum="1996-01-13" bron="96/37/EG, Pb. nr. L. 10/45">96/37/EG, Pb. nr. L. 10/45, 13 januari 1996</noot>
      </noten>
   </vragen>
   <antwoorden aantal="4">
      <antwoord nummer="1">Ja. Het verbod tot het gebruik van doorlopende zekerheid voor het vervoer van sigaretten is per 1 februari jl. ingegaan. </antwoord>
      <antwoord nummer="2">Ja. De ingangsdatum van het verbod voor de onderhavige goederen is 1 april a.s. </antwoord>
      <antwoord nummer="3">Het voortbestaan van de regeling communautair douanevervoer staat onder steeds grotere druk door de toenemende fraude in het goederenvervoer. In samenspraak met de lid-staten zoekt de Commissie van de Europese Unie dan ook naar maatregelen ter bestrijding van deze fraude. In dat kader zijn de onderhavige maatregelen genomen om voor de onmiddellijke toekomst het goederenvervoer onder opschorting van de betaling van rechten en heffingen te waarborgen. De maatregelen brengen extra financie¨le en administratieve lasten voor het bedrijfsleven, ook voor het bonafide, met zich mee. Nog minder aantrekkelijk lijkt evenwel dat voor de betrokken goederen gebruikmaking van de regeling communautair douanevervoer geheel wordt uitgesloten. Onder meer Nederland heeft in het Brusselse overleg op de gevolgen van de maatregelen voor het bonafide bedrijfsleven gewezen. Het is evenwel niet mogelijk gebleken voor de toepassing van het verbod tot het gebruik van de doorlopende zekerheid een onderscheid te maken tussen bonafide en andere bedrijven. </antwoord>
      <antwoord nummer="4">Teneinde het bedrijfsleven zo min mogelijk met de gevolgen van de genomen maatregelen te belasten, is in communautair verband voorzien in een administratieve afspraak voor een versnelde zuivering. De gestelde zekerheid kan daardoor in een zo vroeg mogelijk stadium, vooruitlopend op de formele zuivering van het vervoersdocument, worden vrijgegeven. Voorts heb ik in nationaal verband een tegemoetkoming geboden door de zogenaamde «gecumuleerde incidentele zekerheid». Deze faciliteit omvat de mogelijkheid onder dekking van een enkele akte, tot een zekere limiet meerdere zendingen tegelijk te vervoeren, hetgeen de administratieve lasten voor het bedrijfsleven vermindert. Ik kan voorts meedelen dat de regeling ten aanzien van de elf landbouwgoederen alleen zal gelden voor transporten boven bepaalde hoeveelheden. De regeling geldt voorts alleen voor derde landen goederen en niet voor goederen uit het vrije verkeer die bijvoorbeeld in verband met uitvoer onder de regeling communautair douanevervoer worden gebracht. In het Brusselse overleg is recent ook ruimte gebleken voor een uitzondering voor het vervoer van kleine hoeveelheden sigaretten. Dit moet nog formeel worden bevestigd. Ik bezie thans in hoeverre daarop kan worden vooruitgelopen. Meer in het algemeen zal ik blijven bezien in hoeverre voor de praktijk binnen de kaders van de genomen maatregelen verdere vereenvoudigingen kunnen worden aangebracht. De ontwikkelingen in de andere lid-staten zal ik daarbij nauwlettend volgen. Het geheel overziende kom ik tot de conclusie dat het douanevervoer voor de Europese en derhalve Nederlandse bedrijven als gevolg van de genomen communautaire maatregelen weliswaar extra lasten met zich meebrengt, maar dat het daarmee niet nagenoeg onmogelijk is geworden. Het verbod tot het gebruik van doorlopende zekerheid voor de sigaretten en de landbouwgoederen betreft tijdelijke maatregelen, die na een half jaar worden gee¨valueerd. Nederland zal dan de ervaringen, ook de negatieve, naar voren brengen. Het betreft maatregelen in het kader van fraudebestrijding in een sector van hoogbelaste goederen. Nederland werkt aan die fraudebestrijding loyaal mee. Zoals hiervoor aangegeven zal ik daar waar dit binnen de kaders van de maatregelen nog mogelijk blijkt, verdere vereenvoudigingen aanbrengen. Ik geef er de voorkeur aan eerst de evaluatie in Brussel af te wachten en pas op basis daarvan eventueel initiatieven te nemen om de getroffen maatregelen te doen intrekken of aanpassen. </antwoord>
      <noten afkomstig="antwoord"/>
   </antwoorden>
</kvr>
