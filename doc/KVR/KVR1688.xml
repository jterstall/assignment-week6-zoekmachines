<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Klein Molekamp en Voûte-Droste (beiden VVD) over saneringskosten van het Cindu-terrein te Uithoorn. (Ingezonden 20 juni 1995); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1688
</item>
         <item attribuut="Rubriek">Milieu (Bodemsanering) Ruimtelijke ordening en infrastructuur (Industrieterreinen)</item>
         <item attribuut="Trefwoorden">Bodemsanering Industrieterreinen</item>
         <item attribuut="Vindplaats">Kamervragen met antwoord 1994-1995, nr. 1035, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="VVD">Klein Molekamp</persoon>
            <persoon partij="VVD">Voûte-Droste</persoon>
         </item>
         <item attribuut="Datum_reaktie">1995-07-17</item>
         <item attribuut="Datum_indiening">1995-06-20</item>
         <item attribuut="Document-id">KVR1688</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2133" allpagenumbers="2133 2134" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1035" onderwerp="" indiendatum="1995-06-20">
         <vrager partij="VVD" oorsprong="parlement">Klein Molekamp</vrager>
         <vrager partij="VVD" oorsprong="parlement">Voûte-Droste</vrager>
         <vraagt-aan/>
      </vraagdata>
      <antwoorddata antwoorddatum="1995-07-17">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Is op 28 februari 1990 een overeenkomst gesloten tussen de Staat der Nederlanden en de Cindu B.V. betreffende de saneringskosten van het Cindu-terrein te Uithoorn? </vraag>
      <vraag nummer="2">Heeft Cindu haar aandeel in de uitvoering voldaan en is de Staat der Nederlanden haar verplichtingen nog niet nagekomen? </vraag>
      <vraag nummer="3">Zijn namens Cindu brieven naar de Landsadvocaat gestuurd (maart 1992 en december 1994)? Is hier nog steeds niet op gereageerd? </vraag>
      <vraag nummer="4">Heeft de provincie Noord-Holland in februari 1992 het ministerie van Volkshuisvesting, Ruimtelijke Ordening en Milieu verzocht in te stemmen met de gekozen saneringsvariant en de gelden voor het uitwerken van het saneringsplan ter beschikking te stellen? Heeft zij dit verzoek herhaald op 6 juni 1993? </vraag>
      <vraag nummer="5">Wanneer denkt u gelden beschikbaar te stellen, zodat de sanering van het Amstel-Drechtkanaal daadwerkelijk kan worden gerealiseerd? </vraag>
      <vraag nummer="6">Deelt u de mening, dat aanzienlijke vertraging is ontstaan bij het ontwikkelen van het bedrijvenexploitatiegebied van de gemeente Uithoorn, omdat de gemeente geen bouwvergunning kan verlenen hangende de sanering? </vraag>
      <vraag nummer="7">Is hierdoor werkgelegenheid voor de gemeente Uithoorn verloren gegaan? </vraag>
      <vraag nummer="8" voetnoot="1">Maakt dit het verzoek van de Kamer – gedaan in het algemeen overleg met de minister op 7 februari 1995 <voetnoot nummer="1"/>– niet nog actueler om de bodemsanering verder te decentraliseren? Kunt u uiteenzetten hoe het met deze decentralisatie staat? </vraag>
      <vraag nummer="9">Wilt u de minister uiteenzetten waardoor deze vertraging is ontstaan en hoe u zo snel mogelijk uitvoering aan het convenant met Cindu B.V. denkt te geven? Bent u bereid hierbij een tijdschema te overleggen? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="22 727" documentnummer="14">Kamerstuk 22 727, nr. 14</noot>
      </noten>
   </vragen>
   <antwoorden aantal="7">
      <antwoord nummer="1" voetnoot="2">Ja, op 28 februari 1990 is een overeenkomst gesloten tussen de Staat der Nederlanden en Cindu b.v. De overeenkomst heeft betrekking op de verontreinigde Cindu-terreinen te Utrecht en te Uithoorn (inclusief de omgeving daarvan en de bodem van het Amstel-Drechtkanaal te Uithoorn), alsmede het EMK-terrein te Krimpen aan de IJssel. Kort gezegd komt de overeenkomst erop neer dat Cindu onder andere een directe bijdrage van de kosten van sanering van fase I van het terrein te Uithoorn aan de overheid betaalt en voorts om niet aan de overheid 35.000 m <voetnoot nummer="2"/>grond ten behoeve van het toekomstige Amstelbaggerdepot ter beschikking zal stellen. In de overeenkomst is bepaald dat, wanneer Cindu aan haar overeengekomen verplichtingen heeft voldaan, de Staat in het kader van toepassing van de Interimwet Bodemsanering, geen verdere vordering meer op Cindu heeft ten aanzien van de terreinen te Uithoorn (inclusief de aan het terrein grenzende waterbodem), Utrecht en Krimpen aan de IJssel, voor welke verontreinigingen de Staat Cindu eerder aansprakelijk had gesteld c.q. zijn rechten had voorbehouden. In de overeenkomst is te dien aanzien een vrijwaring opgenomen. </antwoord>
      <antwoord nummer="2">Blijkens een brief van de provincie Noord-Holland van 16 mei 1995 heeft Cindu, tot op heden, voldaan aan haar verplichtingen uit hoofde van de overeenkomst. Voor wat betreft uw vraag, of de Staat al dan niet haar verplichtingen uit hoofde van de overeenkomst nakomt verwijs ik u naar het antwoord op vraag 3. Over de uitvoering van de sanering kan ik u als volgt berichten: primair bepaalt de provincie, welke saneringsprojekten de prioriteit hebben. VROM weegt vervolgens wanneer het projekt, afgezet tegen saneringsprojekten in andere provincies en de beschikbare financie¨le middelen, voor WBB-projektfinanciering in aanmerking komt. Deze procedure is in gang gezet. </antwoord>
      <antwoord nummer="3">De Landsadvocaat heeft een brief van de advocaat van Cindu ontvangen, gedateerd 4 maart 1992. Een brief van Cindu van december 1994, waarnaar in uw vraag wordt verwezen, is niet bij de Landsadvocaat bekend. Voor wat betreft de brief van 4 maart 1992 het volgende: in deze brief dringt de advocaat van Cindu aan op uitvoering van de beoogde saneringswerkzaamheden binnen een redelijk termijn. Reeds ten tijde van de onderhandelingen, die hebben geleid tot de eerdergenoemde overeenkomst, is dit onderwerp ter sprake geweest. Cindu stelde voor om onder andere in de overeenkomst te laten bepalen, dat de overheid zorg zou dragen voor tijdige uitvoering van de werkzaamheden. Namens de Staat is door de Landsadvocaat aangegeven dat deze voorwaarde onaanvaardbaar was. Cindu heeft zich hierbij vervolgens (schriftelijk) neergelegd. De uitvoering van de sanering binnen een bepaalde termijn door de overheid maakt dus geen deel uit van de overeenkomst. Derhalve was er geen aanleiding om op de eerdere afspraken terug te komen. </antwoord>
      <antwoord nummer="4 en 5">Uit uw vragen 4 en 5 leid ik af dat deze betrekking hebben op de sanering van de (water)bodem van het Amstel-Drechtkanaal. Ik zal deze vragen derhalve gecombineerd behandelen. Ook de uitvoering binnen een bepaalde termijn van deze sanering door de overheid maakt geen onderdeel uit van de overeenkomst tussen de Staat en Cindu. Bij brief van 18 februari 1992 heeft de provincie het onderzoek gepresenteerd aan VROM en gevraagd in te stemmen met de gekozen saneringsvariant. Hierop is in de brief van 24 juni 1992 namens mijn voorganger aan de provincie geantwoord dat, bij het onderzoek een aantal belangrijke gegevens nog ontbrak en is om aanvullende informatie gevraagd. Deze informatie is door de provincie, bij haar brief van 14 juli 1993, aan VROM verstrekt. Bij brief van 1 augustus 1994 is namens mijn voorganger ingestemd met de door de provincie gekozen saneringsvariant en is de provincie verzocht in een saneringsplan deze variant verder uit te werken. Hiermee zijn de nodige financie¨le middelen ter beschikking gesteld voor opstelling van het saneringsplan en bestek. Wanneer het plan en het bestek door de provincie zijn uitgewerkt zal, mede aan de hand van de begrote saneringskosten, worden bezien wanneer de middelen voor uitvoering van de sanering ter beschikking worden gesteld. Omtrent het tijdstip, waarop deze gelden beschikbaar zullen zijn, kan ik derhalve op dit moment geen uitspraak doen. </antwoord>
      <antwoord nummer="6 en 7">Voor zover vertraging zou zijn ontstaan bij de realisatie van een bedrijventerrein waardoor werkgelegenheid verloren zou zijn gegaan in Uithoorn, hangt dit samen met de mate waarin de onderhavige bodemverontreiniging in de planvorming van de gemeente is betrokken. </antwoord>
      <antwoord nummer="8">Nee. Voor wat betreft de stand van zaken met betrekking tot decentralisatie, kan ik u als volgt berichten: Rijk, IPO en VNG voeren momenteel intensief overleg over optimalisatie van de bodemsanering. Decentralisatie is hiervan een onderdeel. Ik zal, zodra ik in een Algemeen Overleg op 7 februari jl. met betrekking tot dit onderwerp heb aangegeven, in het najaar de uitkomsten daarvan aan u presenteren. </antwoord>
      <antwoord nummer="9">Het antwoord op vraag 9 is reeds gegeven in de antwoorden op de eerdere vragen. Zoals daarin aangegeven doorlopen de projectfasen momenteel de normale WBB-procedures. </antwoord>
      <noten afkomstig="antwoord"/>
   </antwoorden>
</kvr>
