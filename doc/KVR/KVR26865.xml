<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Smeets (PvdA) aan de minister-president, minister van Algemene Zaken, de minister van Sociale Zaken en Werkgelegenheid en de staatssecretaris van Economische Zaken over de opvang en re-integratie van met werkloosheid bedreigde werknemers van NedCar. (Ingezonden 27 september 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26865
</item>
         <item attribuut="Inhoud">Vragen naar aanleiding van artikel in De Limburger van 19 september 2006, waarin wethouder Meekels van Sittard/Geleen zijn verontwaardiging uitspreekt over het niet nakomen van afspraken (toezeggingen minister-president over verdeling van de kosten van het mobiliteitscentrum automotive tussen Rijk, provincie en gemeente).</item>
         <item attribuut="Rubriek">Arbeid (Arbeid- en beroepsmobiliteit) Arbeid (Arbeidsbemiddeling) Arbeid (Arbeidsmarkt) Bedrijfsleven en industrie (Industrie) Handel en economie (Regionale ontwikkeling) Overheidsfinanciën (Gemeentelijke financiën) Overheidsfinanciën (Overheidsuitgaven)</item>
         <item attribuut="Trefwoorden">Arbeidsbemiddeling Automobielindustrie Gemeentefinanciën Limburg Overheidsuitgaven Regionale ontwikkeling Werkgelegenheid</item>
         <item attribuut="Vindplaats">Kamervragen met antwoord 2006-2007, nr. 420, Tweede Kamer</item>
         <item attribuut="Vraagnr_bij_indiening">2060700310</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Smeets</persoon>
         </item>
         <item attribuut="Datum_reaktie">2006-12-01</item>
         <item attribuut="Datum_indiening">2006-09-27</item>
         <item attribuut="Document-id">KVR26865</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="905" allpagenumbers="905 906" vetnummer="2060700310" code="0607tkkvr420" lopendefooter="Tweede Kamer, vergaderjaar 2006–2007, Aanhangsel" filenaam="KVR26865" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="420" onderwerp="" indiendatum="2006-09-27">
         <vrager partij="PvdA" oorsprong="parlement">Smeets</vrager>
         <vraagt-aan>de minister-president, minister van Algemene Zaken, de minister van Sociale Zaken en Werkgelegenheid en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2006-12-1">
         <antwoorder functie="staatssecretaris" ministerie="Economische Zaken">Van Gennip</antwoorder>
         <mede-antwoorder>de minister-president, minister van Algemene Zaken en de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Bent u op de hoogte van de opening van het mobiliteitscentrum automotive in Sittard/Geleen, waarin ketenpartners, overheden en bedrijfsleven op een voor Nederland unieke wijze samenwerken in de opvang en re-integratie van met werkloosheid bedreigde werknemers van NedCar en de toeleveranciers in de automotive? </vraag>
      <vraag nummer="2" voetnoot="1">Kent u het bericht <voetnoot nummer="1"/>waarin wethouder Meekels van Sittard/Geleen zijn verontwaardiging uitspreekt over het niet nakomen van afspraken? </vraag>
      <vraag nummer="3">Is het waar dat de minister-president tijdens het crisisberaad over NedCar toezeggingen heeft gedaan over de verdeling van de kosten van het mobiliteitscentrum? Zo ja, zijn deze toezeggingen nagekomen? </vraag>
      <vraag nummer="4">Bent u nog steeds van oordeel dat de toekomst van NedCar en de toeleveranciers een thema is van landelijk belang, en dat niet mag worden verwacht dat de regio deze problematiek alleen kan oplossen? </vraag>
      <vraag nummer="5">Op welke wijze ondersteunt de landelijke overheid de initiatieven gericht op compenserende werkgelegenheid en sociale mobiliteit? </vraag>
      <vraag nummer="6">Is het waar dat de provincie Limburg en de gemeente Sittard/Geleen 600.000 euro moeten meebetalen aan het mobiliteitscentrum? Zo ja, kan worden aangegeven op grond van welke argumenten men van oordeel is deze provincie c.q. gemeente zo’n substantiële financiële bijdrage moet leveren? </vraag>
      <noten afkomstig="vraag">
         <noot nummer="1" datum="2006-09-19" bron="De Limburger">De Limburger, 19 september 2006</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Op 22 april jl. hebben de Minister-President en ik in een aantal gesprekken met diverse stakeholders ons laten informeren over de ontstane situatie bij NedCar en de gevolgen daarvan voor de betrokken medewerkers. In deze gesprekken zijn geen toezeggingen gedaan over de verdeling van de kosten van het mobiliteitscentrum. </antwoord>
      <antwoord nummer="4">Het kabinet volgt de situatie bij NedCar actief. De toekomst van NedCar is net als die van iedere andere onderneming primair afhankelijk van de eigen specifieke bedrijfseconomische omstandigheden. De overheid kan daarbij in sommige gevallen een faciliterende rol spelen. In het geval van NedCar hebben de direct betrokken stakeholders op 26 april jl. gezamenlijk afspraken gemaakt om strategische alternatieven te onderzoeken en te werken aan een concurrerende uitgangspositie voor de toekomst. Momenteel wordt door een werkgroep onder leiding van de heer Baan onderzocht welke strategische alternatieven er zijn om de mogelijkheden van NedCar beter te benutten. De overheid faciliteert dit proces waar mogelijk met kennis en contacten. Het is primair aan de werkgroep om te beoordelen of bepaalde alternatieve scenario’s kunnen leiden tot een concrete en solide business case. Mede op basis daarvan zal de overheid bezien welke mogelijkheden er zijn om eventueel ondersteuning te kunnen bieden. </antwoord>
      <antwoord nummer="5" voetnoot="1">Voor het vinden van een (andere) baan is het van groot belang dat de competenties van de werkzoekende aansluiten bij de vraag van werkgevers. Scholing en erkenning van eerder verworven competenties (EVC) kunnen hierbij een belangrijke rol spelen. Het rijk ondersteunt en faciliteert dit op diverse wijzen. Onlangs is er in Zuid-Limburg een intentieverklaring Leerwerkloket gesloten tussen diverse lokale partijen en de Ministeries van SZW en OCW, waarin afspraken zijn gemaakt over het oprichten van een leerwerkloket, het realiseren van 500 extra duale trajecten en minimaal 500 extra EVC-trajecten. Dit initiatief is tot stand gekomen met behulp van subsidieregeling Leren en Werken van de Projectdirectie Leren en Werken. Er zijn diverse fiscale faciliteiten zoals de Wet vermindering afdracht onderwijs (WVA onderwijs) waarmee het Rijk bijdraagt aan scholing en EVC. Per 1 januari 2007 wordt de WVA onderwijs op diverse punten nog eens verder uitgebreid of verruimd. In aanvulling op het voorgaande beschikken CWI, UWV en gemeenten over een instrumentarium en daarbij behorende financiële middelen gericht op de re-integratie van werknemers die werkloos zijn of met werkloosheid bedreigd worden. In het kader van Pieken in de Delta is samen met de gehele regio Zuidoost- Nederland een meerjarige investeringsagenda uitgewerkt met als doel Zuidoost-Nederland te doen uitgroeien tot een vooraanstaande toptechnologieregio in Europa <voetnoot nummer="1"/>. De Versnellingsagenda Limburg, een initiatief van de Provincie Limburg, het Limburgse bedrijfsleven en kennisinstellingen, vormt één van de pijlers voor deze investeringsagenda. Jaarlijks wordt een tender uitgeschreven voor projecten die passen binnen die investeringsagenda. Vorig jaar werd ondermeer het automotive cluster versterkt door een bijdrage aan het Automotive Technology Center (ATC). De tender 2006 is onlangs gesloten. Begin volgend jaar zullen projecten worden gecommitteerd, waaronder naar verwachting ook economische structuurversterkende projecten in Limburg. Daarnaast heeft de FES-ronde voor Zuidoost-Nederland een tot nu toe gunstig resultaat gehad. Zo is onlangs het Centre for Translational Molecular Medicine (CTMM) gehonoreerd met een bedrag van € 150 miljoen. Dit is een project dat naar verwachting 450 directe arbeidsplaatsen oplevert. Daarnaast zitten het project Biomedische Materialen en het project rond de integrale gebiedsopgave Klavertje Vier Venlo nog in de pijplijn. Eerder werd door FES-middelen ondermeer de verhuizing van TNO Automotive naar Helmond mede mogelijk gemaakt. Op dit moment wordt hard gewerkt aan het ontwikkelen van een inhoudelijk programma voor de nieuwe periode voor de Europese Structuurfondsen (2007–2013). Zowel het doelstelling 2 programma voor Zuid-Nederland, als het grensoverschrijdende doelstelling 3 programma MaasRijn bieden voor Limburg vanaf 2007 weer volop kansen om economische structuurversterkende projecten in te dienen. Voor deze initiatieven moeten de randvoorwaarden op orde zijn. Het kabinet werkt daarom aan een concurrerend ondernemingsklimaat waarin knelpunten worden weggenomen en kansen gestimuleerd. </antwoord>
      <antwoord nummer="6">Het mobiliteitscentrum automotive (MCA) is onlangs geopend. De totstandkoming van het mobiliteitscentrum is een initiatief van CWI, UWV, de gemeente Sittard-Geleen, de provincie Limburg, Kenteq en NedCar. Het MCA heeft onder meer als doel het van baan naar baan begeleiden en bemiddelen van alle met ontslag bedreigde werknemers. CWI en UWV spelen hiermee, in samenwerking met regionale partijen, actief in op ontwikkelingen op de regionale arbeidsmarkt. CWI en UWV zijn als zelfstandige bestuursorganen binnen de grenzen van wet- en regelgeving, jaarplan en budget zelf verantwoordelijk voor het maken van afspraken met regionale partners. De Minister van Sociale Zaken en Werkgelegenheid treedt daar niet in. De provincie Limburg en de gemeente Sittard-Geleen hebben op basis van hun eigen afweging bijgedragen aan de totstandkoming van het mobiliteitscentrum. Op het moment dat besloten werd tot opening van het mobiliteitscentrum was de financiering nog niet geheel rond. Het is aan de partijen in de regio om afspraken te maken over de financiering van het mobiliteitscentrum. Uiteraard zullen de provincie Limburg en de gemeente Sittard-Geleen daarbij hun eigen afweging maken. </antwoord>
      <noten afkomstig="antwoord">
         <noot nummer="1">Zie ook Brief van de Staatssecretaris van Economische Zaken, 21 april 2006 (30 300 XIII, nr. 80)</noot>
      </noten>
   </antwoorden>
</kvr>
