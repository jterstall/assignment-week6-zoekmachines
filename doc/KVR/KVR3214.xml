<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dijksma (PvdA) over de renovatie van de Amsterdamse Rietveld Academie. (Ingezonden 24 mei 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3214
</item>
         <item attribuut="Inhoud">Vragen naar aanleiding van het artikel 'Rietveld Academie kiest voor milieuonvriendelijke renovatie' in het Parool van 20 mei 1996. Het gaat hierbij met name om de gevel van het gebouw.</item>
         <item attribuut="Rubriek">Bouw (Renovatie)</item>
         <item attribuut="Trefwoorden">Gebouwen Woningverbetering</item>
         <item attribuut="Vindplaats">Kamervragen met antwoord 1995-1996, nr. 1253, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">Dijksma</persoon>
         </item>
         <item attribuut="Datum_reaktie">1996-06-10</item>
         <item attribuut="Datum_indiening">1996-05-24</item>
         <item attribuut="Document-id">KVR3214</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2547" allpagenumbers="2547 2548" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1253" onderwerp="" indiendatum="1996-05-24">
         <vrager partij="PvdA" oorsprong="parlement">Dijksma</vrager>
         <vraagt-aan/>
      </vraagdata>
      <antwoorddata antwoorddatum="1996-06-10">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Tommel</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Zal de Amsterdamse Rietveld Academie op milieuonvriendelijke wijze worden gerenoveerd? <voetnoot nummer="1"/>
      </vraag>
      <vraag nummer="2">Hangen de onaanvaardbaar hoog geachte kosten van een milieuvriendelijke renovatie mede samen met de bedoeling, koste wat kost, de sfeer van het gebouw te bewaren? </vraag>
      <vraag nummer="3">Weegt de kostenbesparing ten opzichte van milieuvriendelijker alternatieven, op tegen de extra stookkosten die de gekozen wijze van renovatie gedurende vele jaren met zich mee zal brengen? </vraag>
      <vraag nummer="4">Hoe beoordeelt u de prioriteitstelling bij deze renovatiewijze mede in het licht van de beleidsdoelstelling duurzaam bouwen te bevorderen? </vraag>
      <vraag nummer="5">Acht u het in het algemeen acceptabel dat duurzaamheid bij renovaties ondergeschikt wordt gemaakt aan cultuurhistorische waarden? </vraag>
      <noten afkomstig="vraag">
         <noot nummer="1" titel="Rietveld Academie kiest voor milieuonvriendelijke renovatie">«Rietveld Academie kiest voor milieuonvriendelijke renovatie» Het Parool, 20</noot>
      </noten>
   </vragen>
   <antwoorden aantal="1">
      <antwoord nummer="1 t/m 5">Bij de renovatie van een gebouw is het vanuit milieu-optiek van groot belang om gebruik te maken van de kansen om energiebesparende maatregelen te nemen. Naast energiebesparing zijn er evenwel ook nog andere maatregelen die het milieu kunnen dienen. Te denken is daarbij aan de hoeveelheid en aard van het materiaalgebruik, verwijdering van schadelijke materialen (zoals asbest), andere maatregelen ter verbetering van het binnenmilieu en waterbesparende maatregelen. Naast deze concrete maatregelen geldt bij gebouwen met een unieke architectonische kwaliteit, zoals de Rietveld Academie, ook dat het in stand houden van die architectonische kwaliteit het milieu kan dienen. De kans dat het gebouw in de volgende generaties eveneens in stand zal worden gehouden en er dus minder materiaal wordt verspild, neemt daarmee immers toe. Bij elk renovatieproject zal door de eigenaar en gebruiker een afweging moeten worden gemaakt tussen aspecten van geheel verschillend karakter, zoals energiebesparing en behoud van cultuurhistorische waarden in relatie tot de kosten en (milieu)baten van de maatregelen. De mate waarin die afwegingen in een bepaalde richting doorslaan is afhankelijk van het gewicht dat aan de verschillende aspecten bij zo’n project wordt toegekend. Eenduidige criteria hiervoor zijn niet te geven. De renovatie van de Rietveld Academie betreft een pakket maatregelen, dat grotendeels een conserverend karakter heeft. De renovatie wordt zeer materiaalextensief uitgevoerd; waar in «doorsnee gebouwen» bouwdelen al snel worden vervangen wordt hier maximaal gekeken naar mogelijkheden van reparatie, ook als dat meer kost. Daarnaast wordt bijvoorbeeld asbest verwijderd en wordt in de klimaatinstallatie een warmtewisselaar aangebracht. Dit zijn milieuvriendelijke maatregelen. Het artikel in Het Parool, waarnaar in de vragen wordt verwezen, spitst zich vooral toe op de renovatie van de gevel. Sprake is daarbij van een keus uit twee alternatieven: a. De nog in goede staat verkerende stalen profielen worden gehandhaafd, het glas wordt daar uitgehaald en zoveel mogelijk wordt hetzelfde glas weer kierdicht teruggeplaatst. Deze optie betreft een conserveringsmaatregel, waarbij sprake is van hergebruik van grondstoffen (kosten ca. 1,2 miljoen gulden) en b. De bestaande gevel wordt gesloopt en er wordt een nieuwe gevel geplaatst, zodat daarin dubbel (hoogrendements-) glas kan worden opgenomen (kosten ca. 3,5 miljoen gulden). Een goedkoper alternatief voor een thermisch isolerende gevel dan alternatief b. is niet gevonden. Ook indien er geen belang zou worden gehecht aan het handhaven van de sfeer van het gebouw, dan zou dat niet of nauwelijks kostenbesparing hebben opgeleverd. Berekend is, dat pas na 30 a` 40 jaar het moment is bereikt, dat de extra stookkosten even hoog zijn als de meerinvestering voor de isolerende gevel. De rijksoverheid hanteert in het Energie Efficiencyprogramma Rijkshuisvesting (EER) als uitgangspunt een terugverdientijd van maximaal ca. 15 jaar. Dat is al aanzienlijk langer dan in de markt als uitgangspunt wordt gehanteerd. Bij nog langere periodes wordt de kosten/batenverhouding natuurlijk steeds onvoordeliger. Er is dan ook alleszins begrip voor op te brengen als bij een terugverdientijd tussen 30 en 40 jaar de gebouweigenaar besluit om bij deze renovatie af te zien van deze maatregel. Voor alle duidelijkheid merk ik tot slot op dat het gebouw van de academie in 1994 door het ministerie van OCW is overgedragen aan de Rietveld Academie. De Rijksoverheid heeft sindsdien noch zeggenschap, noch verantwoordelijkheid voor de huisvesting van de academie. </antwoord>
      <noten afkomstig="antwoord"/>
   </antwoorden>
</kvr>
