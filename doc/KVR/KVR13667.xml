<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kortram en Dijksma (beiden PvdA) aan de staatssecretaris van Onderwijs, Cultuur en Wetenschappen, mw. Adelmund, over agressie in het voortgezet onderwijs. (Ingezonden 18 april 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13667
</item>
         <item attribuut="Inhoud">Betreft onderzoek van het KPC naar ervaringen van docenten (agressieve benadering door collega's en leerlingen).</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Veiligheid) Voortgezet onderwijs (Onderwijspersoneel) Voortgezet onderwijs (Overig)</item>
         <item attribuut="Trefwoorden">Mishandeling Openbare orde en veiligheid Voortgezet onderwijs</item>
         <item attribuut="Vindplaats">Kamervragen met antwoord 2000-2001, nr. 1176, Tweede Kamer</item>
         <item attribuut="Vraagnr_bij_indiening">2000109590</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Kortram</persoon>
            <persoon partij="PvdA">Dijksma</persoon>
         </item>
         <item attribuut="Datum_reaktie">2001-05-14</item>
         <item attribuut="Datum_indiening">2001-04-18</item>
         <item attribuut="Document-id">KVR13667</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2451" allpagenumbers="2451 2452" vetnummer="2000109590" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13667" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1176" onderwerp="" indiendatum="2001-04-18">
         <vrager partij="PvdA" oorsprong="parlement">Kortram</vrager>
         <vrager partij="PvdA" oorsprong="parlement">Dijksma</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="2001-05-14">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennis genomen van het KPC onderzoek naar de ervaringen van docenten met agressie in het voortgezet onderwijs? <voetnoot nummer="1"/>
      </vraag>
      <vraag nummer="2">Hoe beoordeelt u de constatering dat een groot deel van de docenten wordt geconfronteerd met een zodanige mate van agressie dat hun welbevinden er onder leidt? Bent u van mening dat deze situatie verbetering behoeft? Zo ja, hoe wilt u deze verbetering realiseren Zo neen, waarom niet? </vraag>
      <vraag nummer="3" voetnoot="2">Hoe beoordeelt u de constatering dat ruim 40% van de docenten aangeeft (verbaal) agressief benaderd te zijn door collega’s? <voetnoot nummer="2"/>Voert u beleid gericht op het tegengaan van het verbaal agressief benaderen van collega’s? Zo neen, waarom niet? Zo ja, waaruit bestaat dat beleid? Is deze uitkomst aanleiding tot aanpassing van uw beleid? Zo neen, waarom niet? </vraag>
      <vraag nummer="4">Hoe beoordeelt u dat 31% van de docenten het eens is met de stelling dat de school onvoldoende mogelijkheden biedt om effectief om te gaan met agressie? Bent u van mening dat deze situatie verbetering behoeft? Zo ja, hoe wilt u deze verbetering realiseren? Zo neen, waarom niet? </vraag>
      <vraag nummer="5" voetnoot="3">Vindt u het niet zorgelijk dat eerst uit onderzoek blijkt dat één derde van de voortijdig schoolverlaters uit het VBO de school verlaten in verband met het schoolklimaat <voetnoot nummer="3"/>, terwijl anderzijds uit KPC onderzoek blijkt dat op ditzelfde schooltype 63% van de docenten aangeeft zich agressief bejegend te voelen door leerlingen? Kunt u verklaren hoe dit komt? Welke acties overweegt u op dit punt? </vraag>
      <vraag nummer="6">Is het naar uw mening noodzakelijk dat scholen gestimuleerd worden tot het maken van een draaiboek voor gevallen van ernstig geweld? Hoe wilt u dit stimuleren? Zo neen, waarom niet? </vraag>
      <noten afkomstig="vraag">
         <noot nummer="1" titel="Agressie in het voortgezet onderwijs, onderzoek naar ervaringen van docenten">«Agressie in het voortgezet onderwijs, onderzoek naar ervaringen van docenten», door: KPC-groep, maart 2001</noot>
         <noot nummer="2" weblink="http://www.kpcgroep.nl">http://www.kpcgroep.nl</noot>
         <noot nummer="3" titel="Voor wie is de school?">«Voor wie is de school?», door: het Kohnstamm Instituut, 2000</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het is zondermeer ongewenst dat docenten geconfronteerd worden met een zodanige mate van agressie dat hun welbevinden eronder lijdt. Het rapport constateert dat het welbevinden van een derde van de ondervraagde docenten in beperkte dan wel in hoge mate daar onder lijdt. Tegelijkertijd geeft het rapport aan dat bijna niemand zegt machteloos te staan tegenover de agressie waarmee ze te maken krijgen. Dat is een belangrijk gegeven, omdat leerkrachten in staat moeten zijn een veilig pedagogisch klimaat in de school te realiseren. Zo geeft het rapport ook aan dat 92% van de ondervraagden zich zelf in staat acht om te gaan met agressie die anderen bij hen oproepen. Daarnaast denken de meeste docenten dat ze in staat zijn agressief gedrag van leerlingen in goede banen te leiden (90%), terwijl minder docenten denken dat te kunnen bij agressief gedrag van ouders (81%). Tevens geeft een grote meerderheid aan dat ze door het scheppen van een goed klassenklimaat agressief gedrag kunnen voorkomen (96%) en dat ze door hun eigen optreden kunnen voorkomen dat in hun klas agressie optreedt (90%). Docenten verdienen goede ondersteuning bij de opdracht een veilig pedagogisch klimaat te realiseren. Het gaat daarbij om ondersteuning in methodische zin, door beschikbaarheid van goed (voorlichtings)materiaal, van meetinstrumenten en van protocollen, e.d. Daarvoor is het Transferpunt jongeren, school en veiligheid van groot belang, dat is ondergebracht bij het APS. Daarnaast is ondersteuning vanuit de eigen schoolorganisaties van docenten van groot belang, hetgeen eisen stelt aan het pedagogisch beleid in de school, maar ook aan het personeelsbeleid, waar het gaat om ondersteuning (scholing en begeleiding), maar ook arbeidsomstandigheden, medezeggenschap en klachtbehandeling. </antwoord>
      <antwoord nummer="3">Het gegeven dat collega’s elkaar onderling (verbaal) agressief benaderen is ernstig. Uit het onderzoek blijkt, dat leerkrachten voor het grootste deel (92%) in staat zijn om met agressie om te gaan. Niettemin zijn er waarborgen nodig, om problemen in goede banen te kunnen leiden. Die waarborgen moeten met name op schoolniveau worden aangebracht. Daartoe is de opdracht en de verantwoordelijkheid bij schoolbesturen gelegd om te zorgen voor een veilig schoolklimaat. Het schoolbestuur is verantwoordelijk voor het regelen van arbeidsomstandigheden, medezeggenschap en het instellen van een klachtencommissie. Deze verplichtingen geven een goede basis voor een verantwoord personeelsbeleid waarbij er voldoende mogelijkheden zijn om (verbaal) agressief gedrag te voorkomen en zonodig te bestrijden. Desgewenst kunnen bevoegde gezagsorganen die van mening zijn dat er verbeteringen nodig zijn in individuele onderwijssituaties een beroep doen op deskundige instellingen of de eigen besturenorganisaties. Het onderzoek door de KPC-groep, dat uitgevoerd is ter voorbereiding op een door de KPC-groep georganiseerd congres op 21 maart jl. «De kracht van agressie», diende er tevens toe om docenten meer bewust te maken van het feit dat het bevoegd gezag van een school aanspreekbaar is op een effectief en verantwoord personeelsbeleid. </antwoord>
      <antwoord nummer="4 en 5">Het onderzoek trekt de conclusie dat het op scholen ontbreekt aan structurele aandacht voor agressie. In het onderzoek van het ITS over de veilige school, dat op 27 maart 2001 (kenmerk VO/TAB/2001/12989) aan uw Kamer is gestuurd is aangegeven dat structurele aandacht voor veiligheid opgenomen moet zijn in de pedagogisch didactische kernstructuur. Een veilig en uitdagend schoolklimaat waarin leerlingen zich serieus genomen en ondersteund voelen is immers van essentieel belang. Uit het in de vragen aangehaalde onderzoek blijkt dat het schoolklimaat verbetering behoeft en dat blijvende inspanningen nodig zijn om een goed en veilig schoolklimaat tot stand te brengen. De inspanningen van het transferpunt jongeren, school en veiligheid dienen daarom gericht te blijven op ondersteuning bij het totstandbrengen van structurele aandacht voor veiligheid in de scholen. De inspectie ziet voorts toe op de wijze waarop scholen aandacht besteden aan een veilig schoolklimaat. Overigens is het verband tussen voortijdig schoolverlaten in het VBO en het gegeven dat 63% van de docenten zich agressief bejegend voelt door leerlingen in de onderzoeken niet specifiek te leggen. Het is dus niet mogelijk het één uit het ander te verklaren. </antwoord>
      <antwoord nummer="6">Het beschikbaar hebben van een draaiboek voor gevallen van ernstig geweld alsmede ernstige incidenten acht ik een goede zaak. In het kader van de campagne de Veilige School is een calamiteitenwijzer ontwikkeld. Deze calamiteitenwijzer is voor elke school beschikbaar. Daar zijn alle scholen uitvoerig over geïnformeerd. De calamiteitenwijzer omvat uitgebreide instructies hoe om te gaan met ernstige vormen van geweld. Mede aan de hand van dit instrumentarium kan elk bevoegd gezag een op de schoolsituatie toegesneden draaiboek tot zijn beschikking krijgen. Zonodig kan het Algemeen Pedagogisch Studiecentrum (APS) hierbij ondersteuning bieden. </antwoord>
      <noten afkomstig="antwoord"/>
   </antwoorden>
</kvr>
