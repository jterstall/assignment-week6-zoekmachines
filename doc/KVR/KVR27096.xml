<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Özütok (GroenLinks) aan de minister van Justitie over internettaps. (Ingezonden 19 oktober 2006); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27096
</item>
         <item attribuut="Inhoud">Vragen naar aanleiding van een bericht op Teletekst, 19 oktober 2006 over cijfers van het NBIP (de beheerorganisatie voor internetproviders) inzake het aantal internettaps dit jaar en de kosten die daarmee gemoeid zijn. Vragensteller verzoekt een overzicht van het aantal taps sinds 2002, wat deze hebben opgeleverd en in hoeveel gevallen na afloop van de tap voldaan is aan de notiticatieverplichting.</item>
         <item attribuut="Rubriek">Communicatie, media en informatievoorziening (Netwerken) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Internet Opsporingen</item>
         <item attribuut="Vindplaats">Kamervragen met antwoord 2006-2007, nr. 617, Tweede Kamer</item>
         <item attribuut="Vraagnr_bij_indiening">2060701680</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Özütok</persoon>
         </item>
         <item attribuut="Datum_reaktie">2007-01-18</item>
         <item attribuut="Datum_indiening">2006-10-19</item>
         <item attribuut="Document-id">KVR27096</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1319" allpagenumbers="1319 1320" vetnummer="2060701680" code="0607tkkvr617" lopendefooter="Tweede Kamer, vergaderjaar 2006–2007, Aanhangsel" filenaam="KVR27096" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="617" onderwerp="" indiendatum="2006-10-19">
         <vrager partij="GroenLinks" oorsprong="parlement">Özütok</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="18 januari 2007), zie ook Aanhangsel Handelingen nr. 326, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht dat volgens cijfers van het NBIP, de beheerorganisatie voor internetproviders, het aantal internettaps dit jaar op 31 uitkomt? <voetnoot nummer="1"/>
      </vraag>
      <vraag nummer="2">Is het waar dat met deze internettaps een bedrag van € 293.000,– gemoeid is? </vraag>
      <vraag nummer="3">Is het waar dat internetproviders, die rechtens verplicht zijn hun medewerking te verlenen aan deze taps, ongeveer € 12,– per internettap vergoed krijgen? Zo ja, vindt u het aanvaardbaar dat internetproviders bij de uitvoering van een wettelijke verplichting bijna € 10.000,– per internettap voor eigen rekening moeten nemen? Werkt dit niet het gevaar in de hand dat in de nabije toekomst het gevaar dreigt dat internettaps al te lichtzinnig worden toegepast, nu de overheid toch niet geconfronteerd wordt met de kosten van die taps? </vraag>
      <vraag nummer="4">In welke gevallen worden internettaps toegepast? Kunt u aangeven in hoeveel gevallen beëindigde internettaps hebben bijgedragen aan een strafrechtelijke veroordeling? Voor welke delicten is hierbij veroordeeld? </vraag>
      <vraag nummer="5">Kunt u aangeven hoeveel internettaps sinds 2002 zijn gevorderd door de politie, het openbaar ministerie en de Inlichtingen- en Veiligheidsdiensten? Kunt u aangeven in hoeveel van deze gevallen na het beëindigen van de internettap voldaan is aan de notificatieverplichting? </vraag>
      <noten afkomstig="vraag">
         <noot nummer="1" datum="2006-10-19" bron=", teletekst" titel="Aantal internettaps neemt toe">«Aantal internettaps neemt toe», teletekst, 19 oktober 2006</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">In het aangehaalde bericht geeft de Nationale Beheersorganisatie voor Internet Providers (NBIP) aan dat met deze internettaps een bedrag van € 293.000 is gemoeid. Het gaat om cijfers van het NBIP en deze cijfers zijn voor mij niet controleerbaar. </antwoord>
      <antwoord nummer="3">De Telecommunicatiewet bepaalt in artikel 13.6, eerste lid, dat de investeringskosten voor het aftappen voor rekening van de aanbieders komen. Daarbij is ervan uitgegaan dat providers de investeringskosten doorberekenen aan de eindgebruikers. Ik vind het in dat licht bezien alleszins aanvaardbaar als, zoals het persbericht van het NBIP aangeeft, aan eindgebruikers slechts € 0,20 per jaar doorberekend hoeft te worden. De Telecommunicatiewet bepaalt verder in artikel 13.6 tweede lid dat de directe personeels- en administratiekosten die verband houden met een taplast door de overheid op declaratiebasis aan de aanbieder worden vergoed. Ingevolge artikel 13.6, derde lid, van de wet is dit uitgangspunt uitgewerkt in een ministeriële regeling. Deze regeling is per 1 april 2005 in werking getreden en bepaalt de normvergoeding voor het plaatsen van een tap op € 13,13, voor het verlengen van een tap op € 13,13 en voor het vervroegd afsluiten van een tap eveneens op € 13,13. Voor het oplossen van storingen geldt een normvergoeding van € 26,25 per uur. Uitgangspunt daarbij is dat deze vergoedingen de werkelijke operationele kosten redelijk benaderen. Artikel 3, tweede lid, van deze regeling bepaalt dat in afwijking de vergoeding wordt vastgesteld op een bedrag dat gelijk is aan de kosten waarvan de aanbieder naar het oordeel van de opdrachtgever aannemelijk heeft gemaakt dat deze kosten declarabele kosten betreffen en dat deze kosten meer bedragen dan het indicatieve tarief, voor zover deze kosten in redelijkheid als noodzakelijk kunnen worden beschouwd. De inzet van het middel tappen is aan strikte regels gebonden en waarborgt dat inzet niet lichtzinnig plaats vindt. De criteria voor het vorderen van een tap zijn neergelegd in de artikelen 126m en 126t Wetboek van Strafvordering (SV), respectievelijk artikel 31 van de Wet op de inlichtingen- en veiligheidsdiensten 2002 (WIV). Voor de justitiële tap is een bevel van de officier van justitie vereist die daartoe een machtiging van de rechter-commissaris nodig heeft. Ook voor de verlenging, wijziging of aanvulling van een taplast is de machtiging van de rechter-commissaris vereist. Wanneer de strafzaak ter zitting komt, kan ook de zittingsrechter de inzet van het middel toetsen aan de criteria van de wet. Met betrekking tot de inlichtingen- en veiligheidsdiensten beoordelen de betrokken ministers of aan de criteria voor het plaatsen van een tap is voldaan. De Commissie van toezicht betreffende de inlichtingen- en veiligheidsdiensten toetst elke drie maanden achteraf de rechtmatigheid van taplasten. Door dit systeem van «checks and balances» wordt voldoende gewaarborgd dat het middel tappen op een verantwoorde manier wordt ingezet. </antwoord>
      <antwoord nummer="4">De officier van justitie verzoekt om machtiging van de rechter-commissaris om te tappen en maakt vervolgens een tapbevel op. De officier van justitie die het tapbevel afgeeft beoordeelt op grond van feiten en omstandigheden van het geval of aan de criteria voor het plaatsen van een tap (art. 126 m of 126t SV), is voldaan. Deze beoordeling wordt getoetst door de rechter-commissaris die een machtiging afgeeft. Met betrekking tot de inlichtingen- en veiligheidsdiensten geldt een eigen toetsingsregime opgenomen in de Wet op de inlichtingen- en veiligheidsdiensten (WIV 2002, artikel 31). De betrokken ministers beoordelen of aan de criteria voor het plaatsen van een tap is voldaan. Dit geldt ook voor verlengingen, aanvullingen of wijzigingen van een taplast. Er is geen informatie beschikbaar over de vraag in welke specifieke gevallen, in de zin van welk soort delicten, internettaps worden toegepast. Het is niet mogelijk specifiek aan te geven in welke gevallen internettaps hebben bijgedragen aan een strafrechtelijke veroordeling. </antwoord>
      <antwoord nummer="5">Noch over het aantal internettaps, noch over het aantal notificaties worden statistieken bijgehouden. De Minister van Economische Zaken en ik hebben op 15 december 2006, ons kenmerk ET/TM /6041272, uw Kamer de beantwoording van de vragen omtrent het Evaluatierapport m.b.t. hoofdstuk 13 van de Telecommunicatiewet (Kamerstukken TK 2005–2006, 30 517, nr. 1) toegezonden. Daarin is aangegeven dat het kabinet zal bezien of en in hoeverre in deze leemte kan worden voorzien. </antwoord>
      <noten afkomstig="antwoord"/>
   </antwoorden>
</kvr>
