<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Stellingwerf en Rouvoet (beiden RPF), over de prijs van het geneesmiddel Acetylsalicylzuur. (Ingezonden 1 april 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4882
</item>
         <item attribuut="Inhoud">De basisprijs voor het medicijn Acetylsalicylzuur is met 60% verhoogd. Het wordt gebruikt als 'kinderaspirientje' en ter preventie van hart- en vaatziekten.</item>
         <item attribuut="Rubriek">Consument (Consumentenprijzen) Gezondheidszorg (Geneesmiddelen)</item>
         <item attribuut="Trefwoorden">Geneesmiddelen Prijzen</item>
         <item attribuut="Vindplaats">Kamervragen met antwoord 1996-1997, nr. 1172, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="RPF">Stellingwerf</persoon>
            <persoon partij="RPF">Rouvoet</persoon>
         </item>
         <item attribuut="Datum_reaktie">1997-05-07</item>
         <item attribuut="Datum_indiening">1997-04-01</item>
         <item attribuut="Document-id">KVR4882</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2395" allpagenumbers="2395 2396" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1172" onderwerp="" indiendatum="1997-04-1">
         <vrager partij="RPF" oorsprong="parlement">Stellingwerf</vrager>
         <vrager partij="RPF" oorsprong="parlement">Rouvoet</vrager>
         <vraagt-aan/>
      </vraagdata>
      <antwoorddata antwoorddatum="7 mei 1997), zie ook Aanhangsel Handelingen nr. 1114, vergaderjaar 1996–1997">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft het bedrijf PHARMACHEMIE de basisprijs voor het medicijn ACETYLSALICYLZUUR 80 mg. recent per 1000 stuks met 60% verhoogd, waardoor sprake is van een prijsstijging van f 72,20 naar f 115,50 <voetnoot nummer="1"/>? </vraag>
      <vraag nummer="2" voetnoot="2">Is bij genoemd geneesmiddel tevens sprake van een kostenstijging van 45% tengevolge van het feit dat genoemd geneesmiddel, in het kader van COTG-regelgeving, van de groep «Specialié» is overgebracht naar de groep «Farmaceutische preparaten» <voetnoot nummer="2"/>? </vraag>
      <vraag nummer="3">Hoeveel patiënten gebruiken genoemd medicijn, hoe groot is het jaarlijkse verbruik en hoe hoog zijn de jaarlijkse extra kosten die met de hiervoor genoemde prijsstijgingen samenhangen? </vraag>
      <vraag nummer="4">Op welke wijze is deze exorbitante prijsverhoging precies tot stand gekomen en past deze binnen de regelgeving van het Geneesmiddelenprijzen? Beide wetten hebben toch tot doel tot kostenbeheersing in de geneesmiddelensector te komen? </vraag>
      <vraag nummer="5">Heeft het bedrijf PHARMACHEMIE genoemd geneesmiddel slechts een nieuwe naam gegeven en enkel en alleen vanwege dat feit dit «nieuwe» geneesmiddel in een andere categorie geneesmiddelen kunnen laten plaatsen? </vraag>
      <vraag nummer="6">Komen dergelijke exorbitante prijsstijgingen en handelwijzen vaker voor? Zo ja, zijn hier voorbeelden van te geven? </vraag>
      <vraag nummer="7">Is hier sprake van een maas in de wet- en regelgeving? Zo ja, bent u bereid op korte termijn maatregelen te treffen waardoor dergelijke ongewenste ontwikkelingen tot de onmogelijkheden gaan behoren? </vraag>
      <noten afkomstig="vraag">
         <noot nummer="1">Tengevolge van deze basisprijsverhoging moeten patiënten nu per 90 tabletten in plaats van f 9,30 zelfs f 22,43 betalen</noot>
         <noot nummer="2">Tengevolge hiervan is sprake van een margeverhoging voor de apotheek van 35% naar 80%</noot>
      </noten>
   </vragen>
   <antwoorden aantal="7">
      <antwoord nummer="1">PHARMACHEMIE had tot voor kort twee producten in de handel met als werkzame stof acetylsalicylzuur 80 mg, in een verpakkingsgrootte van 1 000 stuks. Vanaf januari 1997 is het product met de apotheekinkoopprijs van f 72,20 niet langer verkrijgbaar, alleen het product met een apotheekinkoopprijs van f 115,50 is nu in de handel. Het goedkopere product was een zogeheten «kinderaspirientje» en was vrij verkrijgbaar bij de drogist (niet receptplichtig = NR), het duurdere product is vanwege de indicatie «preventie van hart- en vaatziekten» per 1 januari 1997 alleen te verkrijgen op voorschrift van de arts (uitsluitend recept = UR). Voorheen had dit product de UA-status (UA = uitsluitend apotheek), welke categorie echter per 1 januari 1997 is komen te vervallen. De prijs van een geneesmiddel wordt in beginsel vastgesteld door de fabrikant, die daarbij in veel gevallen te maken krijgt met een wettelijke maximumprijs door de toepassing van de Wet geneesmiddelenprijzen (WGP). Het is natuurlijk wel opmerkelijk dat twee geneesmiddelen met eenzelfde samenstelling en van eenzelfde fabrikant 60% in prijs verschilden. </antwoord>
      <antwoord nummer="2">Vanwege de overgang van UA-status naar UR-status valt bovengenoemd middel nu in een andere categorie voor de berekening van de vergoedingsprijs volgens de richtlijnen van het COTG. In plaats van een procentuele winstmarge van 25% en eventueel een dispenseerhonorarium van f 2,60 geldend voor een UA-middel (= buiten WTG-categorie), geldt nu een forfaitaire vaste opslag van f 10,50 per receptregel volgens de regels die gelden voor de UR-middelen (= WTG-categorie). Voor beide categorieën is de status van het product echter «specialité». </antwoord>
      <antwoord nummer="3">Op basis van gegevens ten departemente zijn er in 1996 ongeveer 4 500 receptregels van het NR-product vergoed, met een omzet van circa f 24 000. Dit is slechts een deel van de totale omzet van dit geneesmiddel die niet alleen door PHARMACHEMIE, maar ook door andere aanbieders wordt gegenereerd. De mogelijke jaarlijkse extra kosten die met het uit de handel nemen van het genoemde NR-product van PHARMACHEMIE samenhangen zijn dan ook niet te becijferen. Daarbij speelt ook een rol dat de apotheekhoudende kan kiezen voor een (goedkoper) product van een andere leverancier. Dat product kan een UR-middel zijn. Voor de UR-producten geldt de stimulansregeling, die de apotheker stimuleert zo goedkoop mogelijk af te leveren. </antwoord>
      <antwoord nummer="4">Voor het eerste gedeelte van uw vraag verwijs ik naar mijn antwoord op vraag 1. Om de kosten in de geneesmiddelensector te beheersen beschikt de overheid over twee instrumenten, het Geneesmiddelenvergoedingssysteem (GVS) en de Wet Geneesmiddelenprijzen (WGP). Aan acetylsalicylzuur 80 mg is nog geen vergoedingslimiet toegekend, zodat het bij aflevering op recept volledig wordt vergoed. Wel valt het middel onder het regime van de WGP. Aangezien er echter in geen van de vier referentielanden een vergelijkbaar produkt op de markt is, kan er geen maximumprijs worden vastgesteld. </antwoord>
      <antwoord nummer="5">Meerdere fabrikanten hebben indertijd, toen het effect van een lage dosering acetylsalicylzuur op de preventie van hart- en vaatziekten bekend werd, een product met deze indicatie geregistreerd. De registratie van het hier besproken product dateert van maart 1994. Pas bij de opheffing van de UA-categorie per 1 januari 1997 heeft het College ter Beoordeling van Geneesmiddelen alle met deze indicatie geregistreerde producten de UR-status gegeven. </antwoord>
      <antwoord nummer="6">Prijsstijgingen van geneesmiddelen met meer dan 50% zijn uitzonderingen. Soms zijn deze prijsstijgingen te redresseren door toepassing van de Wet geneesmiddelenprijzen (WGP). Een voorbeeld is de prijsstijging met 500% in het najaar van 1996 van een diazepam bevattend klysma. Met ingang van februari 1997 is de WGP op dit product toegepast en nu is de prijs lager dan de oorspronkelijke prijs. </antwoord>
      <antwoord nummer="7">Het feit dat grote prijsstijgingen zelden optreden duidt erop dat de wet- en regelgeving toereikend lijkt. Wel zal ik de toekenning van een vergoedingslimiet aan de producten met acetylsalicylzuur 80 mg bespoedigen. </antwoord>
      <noten afkomstig="antwoord"/>
   </antwoorden>
</kvr>
