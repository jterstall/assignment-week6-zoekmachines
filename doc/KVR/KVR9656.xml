<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Nader antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister voor Ontwikkelingssamenwerking over het [Western Poverty Reduction Project]. (Ingezonden 16 juni 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9656
</item>
         <item attribuut="Inhoud">Vragen naar aanleiding van het artikel 'World Bank plan irks Tibet Lobby' in de Financial Times over een hulpproject in China van de Wereldbank waarop veel kritiek is, omdat het ten koste van Tibet zou gaan.</item>
         <item attribuut="Rubriek">Ontwikkelingssamenwerking (Ontwikkelingshulp Azie) Staats- en bestuursrecht (Grondrechten)</item>
         <item attribuut="Trefwoorden">China Mensenrechten Ontwikkelingssamenwerking</item>
         <item attribuut="Vindplaats">Kamervragen met antwoord 1998-1999, nr. 1633, Tweede Kamer</item>
         <item attribuut="Vraagnr_bij_indiening">2989914670</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">1999-06-28</item>
         <item attribuut="Datum_indiening">1999-06-16</item>
         <item attribuut="Document-id">KVR9656</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3269" allpagenumbers="3269 3270" vetnummer="2989914670" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9656" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1633" onderwerp="" indiendatum="1999-06-16">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="28 juni 1999), zie ook Aanhangsel Handelingen nr. 1587, vergaderjaar 1998–1999">
         <antwoorder functie="" ministerie="Ontwikkelingssamenwerking"/>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de inhoud van het Western Poverty Reduction Project van de WereldBank in Dulan, China en het artikel «World Bank plan irks Tibet Lobby»? <voetnoot nummer="1"/>
      </vraag>
      <vraag nummer="2">Hoe beoordeelt u de kritiek van NGO’s als zou het project: – de transmigratiepolitiek van China ondersteunen waardoor grote groepen Chinezen verplaatst worden naar gebieden die traditioneel bewoond worden door Tibetanen en Mongolen; – bijdragen aan de genadeklap aan de Tibetaanse culturele identiteit van de oorspronkelijke bewoners van de regio (een gebied dat oorspronkelijk wordt gerekend tot het grondgebied van Tibet); – verbonden zijn met nabij gelegen, zeer grote werkkampen, waardoor het gevaar bestaat dat er voor het project gebruik gemaakt zal worden van deze gevangenkampen voor het leveren van goedkope arbeid; – in strijd zijn met het vastgestelde beleid van de WereldBank op het gebied van etnische minderheden, milieudoelstellingen en gedwongen migratie. </vraag>
      <vraag nummer="3">Zal over dit project binnenkort, waarschijnlijk op 24 juni, een beslissing genomen worden door de Board of Executive Directors? </vraag>
      <vraag nummer="4">Zo ja, wat zal de stellingname worden van de Nederlandse vertegenwoordiger bij de WereldBank? Indien de kritiek van de NGO’s terecht blijkt, bent u dan bereid de vertegenwoordiger tegen te laten stemmen? Indien de kritiek van de NGO’s voldoende reden tot twijfel geeft over het project, bent u dan bereid de vertegenwoordiger te laten aandringen op nader onderzoek? Zo neen, waarom niet? </vraag>
      <vraag nummer="5">Wat voor bedragen zijn gemoeid met dit project? Voor hoeveel geld is de WereldBank hierbij betrokken en om wat voor soort lening gaat het? </vraag>
      <vraag nummer="6">Bent u bereid deze vragen te beantwoorden voor 20 juni, opdat er eventueel nog gelegenheid is met de Kamer van gedachten te wisselen over dit project? </vraag>
      <noten afkomstig="vraag">
         <noot nummer="1">Kopie artikel uit de Financial Times is bijgevoegd</noot>
      </noten>
   </vragen>
   <antwoorden aantal="6">
      <antwoord nummer="1">Van beide heb ik kennis genomen. </antwoord>
      <antwoord nummer="2">Het Western Poverty Reduction Project bestaat uit drie deelprojecten en volgt op soortgelijke programma’s, die reeds werden uitgevoerd in Zuidwest-China en Centraal-China. Het Qinghai project is een van de deelprojecten. Uit de projectbeschrijving blijkt dat het hier gaat om 58 000 mensen (deels Han-Chinees, deels Hui, Tibetanen en andere etnische minderheden) die binnen de provincie Qinghai (ca. 5 mln inwoners) naar een ca. 400 km westwaarts gelegen gebied verhuizen. Het betreft hier de allerarmsten (gemiddeld 220 USD per capita) die zich vrijwillig hebben aangemeld voor verhuizing. Zij leven thans in een geërodeerd berggebied met een hoge bevolkingsdruk en verhuizen vrijwillig naar een gebied, waar met behulp van irrigatie-technieken betere bestaansmogelijkheden zijn. De helft van de huidige bewoners van het directe projectgebied (ca. 5 000) is van Mongoolse afkomst. De Tibetaanse herders (ca. 276) hebben garanties gekregen dat zij niet in hun leefwijze zullen worden bedreigd; hun activiteiten vinden 60 tot 120 km van het projectgebied plaats. De Chinese overheid heeft garanties verstrekt dat bij de uitvoering van dit project geen gebruik zal worden gemaakt van arbeid afkomstig van gevangenkampen. De Chinese overheid heeft tevens garanties verstrekt dat de autonome (Tibetaanse en Mongoolse) status van het projectgebied niet zal worden aangetast. Overigens hebben zes van de acht prefecturen in de provincie Qinghai een autonome status, op grond waarvan etnische minderheden speciale bescherming ten aanzien van het behoud van de culturele identiteit ontvangen (zoals scholing). Daarvan hebben er vijf een Tibetaanse autonome status. Voor zover wij kunnen nagaan op grond van de nu beschikbare informatie veroorzaakt het project geen substantiële inbreuk op Wereldbankbeleid op het gebied van etnische minderheden en gedwongen migratie. De Wereldbank heeft wel nagelaten om bijtijds sociale en milieu-effectrapportages te publiceren. Verder is betwistbaar dat de Bank het project ingedeeld heeft in milieucategorie B in plaats van de zwaardere categorie A, die meer procedurele eisen stelt. Ik ben van mening dat de kritiek van de NGO’s op dit project onvoldoende gegrond is om het project op inhoudelijke aspecten af te keuren. </antwoord>
      <antwoord nummer="3">Het projectvoorstel stond geagendeerd voor 22 juni 1999, maar de behandeling werd op de dag zelf door de Raad van Bewindvoerders van de Wereldbank met 2 dagen uitgesteld. Op 24 juni 1999 werd het project door de Raad van Bewindvoerders goedgekeurd. </antwoord>
      <antwoord nummer="4">Verwijzend naar het antwoord op vraag 2. ben ik zoals aangegeven van mening dat de kritiek van de NGO’s op dit project onvoldoende gegrond is om het project op inhoudelijke aspecten af te keuren. In de aanloopfase van dit project bestonden er bij verscheidene bewindvoerders, waaronder de Nederlandse, twijfels over de gevolgde procedure. Deze twijfel is in verscheidene vergaderingen met andere bewindvoerders en hun staf, met de staf en management van de Bank, alsmede met NGO’s weggenomen. Daarnaast zijn er op het Departement informatieve gesprekken geweest met een vertegenwoordigster van de Dalai Lama en met de Chinese Ambassade in Den Haag. Nederland heeft op grond van de projectmerites alsmede de expliciete bereidheid van de Chinese autoriteiten om nader onderzoek toe te staan en de omstandigheid dat met de uitvoering van het project eerst begonnen zal worden na behandeling van de bij het inspectiepanel van de Wereldbank binnengekomen klacht over het Qinghai-onderdeel van het project ingestemd met het project. Wel is een krachtig signaal aan het management gegeven dat de vereiste procedures met de grootste zorgvuldigheid dienen te worden nageleefd. Twee bewindvoerders stemden tegen het project, vier onthielden zich van stemming, alle andere bewindvoerders stemden voor. </antwoord>
      <antwoord nummer="5">De totale kosten van het Western Poverty Reduction Project zijn geraamd op USD 311 miljoen. De Wereldbank draagt USD 160 miljoen aan het project bij, waarvan USD 100 miljoen concessioneel (IDA-lening) en USD 60 miljoen niet-concessioneel (IBRD-lening). Voor de provincie Qinghai gaat het om een lening van USD 40 miljoen (USD 26,7 miljoen IDA en 13,3 miljoen IBRD). </antwoord>
      <antwoord nummer="6">Een voorlopig antwoord is u op 18 juni jl. toegegaan. </antwoord>
      <noten afkomstig="antwoord"/>
   </antwoorden>
</kvr>
