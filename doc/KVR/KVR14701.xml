<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Terpstra en Passtoors (beiden VVD) aan de minister van Volksgezondheid, Welzijn en Sport over «cliënten in separeercel». (Ingezonden 23 oktober 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14701
</item>
         <item attribuut="Inhoud">Vragen naar aanleiding van een artikel in het blad Zorg en Welzijn van 17 oktober 2001, waaruit blijkt dat psychiatrische patiënten die in een separeercel verblijven zelden of nooit gelucht worden.</item>
         <item attribuut="Rubriek">Gezondheidszorg (Geestelijke gezondheidszorg) Gezondheidszorg (Patiënten) Gezondheidszorg (Zorginstellingen)</item>
         <item attribuut="Trefwoorden">Patiënten Psychiatrische ziekenhuizen</item>
         <item attribuut="Vindplaats">Kamervragen met antwoord 2001-2002, nr. 340, Tweede Kamer</item>
         <item attribuut="Vraagnr_bij_indiening">2010201350</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Terpstra</persoon>
            <persoon partij="VVD">Passtoors</persoon>
         </item>
         <item attribuut="Datum_reaktie">2001-12-03</item>
         <item attribuut="Datum_indiening">2001-10-23</item>
         <item attribuut="Document-id">KVR14701</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="709" allpagenumbers="709 710" vetnummer="2010201350" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14701" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="340" onderwerp="" indiendatum="2001-10-23">
         <vrager partij="VVD" oorsprong="parlement">Terpstra</vrager>
         <vrager partij="VVD" oorsprong="parlement">Passtoors</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="3 december 2001), zie Aanhangsel Handelingen nr. 226, vergaderjaar 2001–2002">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennis genomen van het artikel «Cliënten in separeercel maanden niet in buitenlucht» naar aanleiding van een onderzoek van de Stichting Patiëntenvertrouwenspersoon (PvP) in de GGZ? <voetnoot nummer="1"/>
      </vraag>
      <vraag nummer="2">Kunt u bevestigen dat de gemiddelde verblijfsduur in een separeercel meer dan acht dagen is, en dat er nog steeds psychiatrische patiënten kennelijk zelfs enkele maanden in een separeercel verblijven? Wat is de rol van de Inspectie hierbij? </vraag>
      <vraag nummer="3">Kunt u de bevindingen uit het onderzoek bevestigen dat psychiatrische patiënten die in een separeercel verblijven zelden of nooit gelucht worden; ook niet als zij er (veel) langer verblijven dan enkele uren of een dag? </vraag>
      <vraag nummer="4">Kunt u voorts bevestigen dat het dagelijks luchten, zoals in het gevangeniswezen, in psychiatrische instellingen soms onmogelijk is vanwege het ontbreken van een gesloten binnenplaats of luchtplaats? Zo ja, bent u bereid dit in kaart te brengen, en de Kamer zo snel mogelijk voorstellen te doen om dit gemis te verhelpen? </vraag>
      <vraag nummer="5">Bent u bereid in het kader van «verantwoorde zorg» ex artikel 2 van de Kwaliteitswet zo spoedig mogelijk een Protocol vast te stellen, waarbij het recht op luchten wordt vastgelegd, behoudens in die gevallen waarbij het beargumenteerd ongewenst is in het belang van de patiënt? Zo ja, wanneer kan dat Protocol van kracht worden? Zo nee, waarom niet? </vraag>
      <noten afkomstig="vraag">
         <noot nummer="1" datum="2001-10-17" bron="Zorg en Welzijn">Zorg en Welzijn, 17 oktober 2001</noot>
      </noten>
   </vragen>
   <antwoorden aantal="3">
      <antwoord nummer="1 en 2">Ja, ik heb kennis genomen van dit artikel naar aanleiding van een onderzoek van de Stichting Patiëntenvertrouwenspersoon. Op basis van de Wet bijzondere opnemingen in psychiatrische ziekenhuizen (Wet Bopz) dienen op grond van de Wet Bopz-aangemerkte instellingen separaties die worden uitgevoerd in het kader van een noodsituatie of in het kader van dwangbehandeling bij de Inspectie voor de Gezondheidszorg te worden gemeld. De aard en inhoud van de registraties van die meldingen bieden echter niet de mogelijkheid om een gemiddelde duur van de separaties in uren uit te rekenen, zodat ik niet kan aangeven wat de gemiddelde verblijfsduur is van patiënten die in een separeer verblijven. Wel is uit het Bopz-registratiesysteem van de Inspectie bekend dat separaties in een aantal gevallen langer duren dan de maximale termijn van de toepassing van dwangmaatregelen ex artikel 39 Wet Bopz. Deze termijn bedraagt zeven opeenvolgende dagen. In veel gevallen betreft dit echter separaties die worden afgewisseld met perioden waarin de patiënt buiten de separeer verblijft. De Inspectie toetst achteraf of dwangbehandeling in overeenstemming is met artikel 38 Wet Bopz. Ter voorkoming van te langdurige dwangtoepassing, toetst de Inspectie inmiddels op eigen initiatief ook langdurige dwangbehandelingen. Daarnaast is het middelen en maatregelenbeleid van instellingen, in het kader waarvan separaties vaak plaatsvinden, regelmatig onderwerp van algemeen toezicht van de Inspectie waarbij het accent ligt op preventie, op de zorgvuldige indicatiestelling en zorgvuldige toepassing van separaties (protocollen e.d.), op beëindigingstrategieën en op de bouwkundige en functionele staat van de separeers. </antwoord>
      <antwoord nummer="3 en 4">Neen. Hoewel het in een aantal gevallen voorkomt dat een gesepareerde patiënt zelden of nooit gelucht wordt, kan ik in algemene zin de conclusie niet bevestigen dat gesepareerde patiënten zelden of nooit gelucht worden. De vraag of patiënten die langdurig gedwongen opgenomen worden en waarbij eventueel afzondering of separatie plaatsvindt, regelmatig in de gelegenheid zijn om begeleid te wandelen of om gebruik te maken van een afgesloten tuin, is situatieafhankelijk. Met name de (afdelingen van) instellingen in de steden beschikken niet allemaal over een afgesloten tuin of dakterras. Daarnaast geldt dat de toestand van de patiënt niet in alle gevallen begeleid wandelen toestaat gelet op eventueel risico op suïcidaal gedrag, agressie jegens het personeel of anderen of vanwege vluchtgevaar. Veel instellingen proberen echter wel te streven naar mogelijkheden van begeleid wandelen of verblijf in een afgesloten tuin. Dergelijke activiteiten kunnen immers de kans op agressief gedrag verminderen. Gelet op de omstandigheid dat thans niet duidelijk is in welke mate het luchten van patiënten die in een separeer verblijven achterwege blijft wegens het ontbreken van gepaste bouwkundige voorzieningen, zal ik de Inspectie verzoeken om in beeld te brengen welke (afdelingen van) ggz-instellingen niet beschikken over een gepaste voorziening om te luchten in de directe nabijheid van separeers. Afhankelijk van de bevindingen van de Inspectie zal ik nagaan welke maatregelen kunnen worden genomen om de instellingen ertoe aan te zetten de bouwkundige situatie zodanig te wijzigen dat een afgesloten tuin of dakterras kan worden ingericht. </antwoord>
      <antwoord nummer="5">Ik ben bereid GGZ-Nederland te verzoeken om een model voor een protocol te laten opstellen ten behoeve van ggz-instellingen voor het luchten van psychiatrische patiënten die in een separeercel verblijven. De Kwaliteitswet zorginstellingen legt de verantwoordelijkheid voor de invulling van het begrip «verantwoorde zorg» primair bij het veld. </antwoord>
      <noten afkomstig="antwoord"/>
   </antwoorden>
</kvr>
