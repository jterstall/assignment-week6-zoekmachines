<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stellingwerf (RPF) aan de ministers van Volksgezondheid, Welzijn en Sport en van Volkshuisvesting, Ruimtelijke Ordening en Milieubeheer en de staatssecretaris van Landbouw, Natuurbeheer en Visserij over het gebruik van landbouwgif in Colombia. (Ingezonden 25 januari 2001); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13670
</item>
         <item attribuut="Inhoud">Vragen over het gebruik van landbouwgif in Colombia om coca en papaver te vernietigen, waardoor grote aantallen kinderen ziek zouden zijn geworden. Dit zou komen doordat van bestrijdingsmiddelen alleen de werkzame bestanddelen worden getest. (Diverse artikelen in NRC Handelsblad, 28 december 2000).</item>
         <item attribuut="Rubriek">Gezondheidszorg (Ziekten en ziektepreventie) Landbouw (Bestrijdingsmiddelen) Milieu (Gevaarlijke stoffen)</item>
         <item attribuut="Trefwoorden">Bestrijdingsmiddelen Colombia Gevaarlijke stoffen Ziekten</item>
         <item attribuut="Vindplaats">Kamervragen met antwoord 2000-2001, nr. 1179, Tweede Kamer</item>
         <item attribuut="Vraagnr_bij_indiening">2000105340</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="RPF">Stellingwerf</persoon>
         </item>
         <item attribuut="Datum_reaktie">2001-05-14</item>
         <item attribuut="Datum_indiening">2001-01-25</item>
         <item attribuut="Document-id">KVR13670</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2457" allpagenumbers="2457 2458 2459" vetnummer="2000105340" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13670" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1179" onderwerp="" indiendatum="2001-01-25">
         <vrager partij="RPF" oorsprong="parlement">Stellingwerf</vrager>
         <vraagt-aan>de ministers van Volksgezondheid, Welzijn en Sport en van Volkshuisvesting, Ruimtelijke Ordening en Milieubeheer en de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="14 mei 2001), zie ook Aanhangsel Handelingen nr. 736, vergaderjaar 2000–2001">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder>de ministers van Volksgezondheid, Welzijn en Sport en van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1 2">Kent u de berichten dat in Colombia de afgelopen acht jaar meer dan 260 000 hectare coca en papaver zijn vernietigd door daarover 3 miljoen liter landbouwgif te spuiten <voetnoot nummer="1"/>, en dat tengevolge van dergelijke bespuitingen recent tachtig procent van de kinderen in de Colombiaanse regio Aponte verschijnselen als jeuk, hoofdpijn, zweren, huiduitslag, koorts, duizeligheid, ademhalingsproblemen, ooginfecties en diarree vertoonden? <voetnoot nummer="2"/>
      </vraag>
      <vraag nummer="2" voetnoot="3">Is het mogelijk dat de aan het gebruikte bestrijdingsmiddel Roundup Ultra toegevoegde hulpstoffen (surfactanten) en de aanwezige onzuiverheden de giftigheid van het middel, met als werkzame stof Glyfosaat, hebben vergroot? Kunnen de in vraag 1 genoemde ziekteverschijnselen mede het gevolg zijn van de gebruikte hulpstoffen? <voetnoot nummer="3"/>
      </vraag>
      <vraag nummer="3">Is het waar dat de openbaarheid van gegevens bij bestrijdingsmiddelen zich toespitst op de werkzame stoffen en dat de exacte samenstelling van middelen en de werking van de toegevoegde hulpstoffen niet of nauwelijks wordt geverifieerd of onderzocht? Heeft dit te maken met het feit dat hier sprake is van industriële of commerciële geheimen en dat fabrikanten derhalve niet verplicht zijn volledige openheid van zaken te geven? 4, 5 </vraag>
      <vraag nummer="4">Klopt het dat ook in Nederland de milieu-inspectie alleen de werkzame stof in bestrijdingsmiddelen test, omdat men niet beschikt over de exacte samenstelling van de betreffende middelen? Zo ja, wat is uw oordeel hierover? Worden volksgezondheids- en milieubelangen dan niet op een onverantwoorde en onaanvaardbare manier ondergeschikt gemaakt aan bedrijfsbelangen? </vraag>
      <vraag nummer="5" voetnoot="6">Biedt artikel 3 lid 1.b van de Bestrijdingsmiddelenwet het College Toelating Bestrijdingsmiddelen (CTB) voldoende mogelijkheden om inzicht te krijgen in de exacte samenstelling van een bestrijdingsmiddel <voetnoot nummer="6"/>, en biedt het voldoende mogelijkheden om de betreffende stoffen te analyseren? </vraag>
      <vraag nummer="6">Beperkt het CTB zich bij de beoordeling van bestrijdingsmiddelen tot de beoordeling van de werkzame stof en de omzettingsproducten daarvan, of wordt van alle aanwezige stoffen zowel het individuele als cumulatieve effect onderzocht en beoordeeld? </vraag>
      <vraag nummer="7">Is ook het CTB voor haar gegevens afhankelijk van de gegevensverstrekking van de belanghebbende fabrikanten? Zo ja, kan het CTB op die manier wel voldoende invulling geven aan zijn controlerende taak en een onafhankelijke positie handhaven? </vraag>
      <vraag nummer="8">Is het noodzakelijk de Bestrijdingsmiddelenwet zodanig te wijzigen dat producenten van bestrijdingsmiddelen worden verplicht naast de werkzame stof de exacte samenstelling van een bestrijdingsmiddel bekend te maken, zodat ook burgers en maatschappelijke organisaties zich desgewenst kunnen informeren over de (on)schadelijkheid van het betreffende middel? Zo neen, waarom niet? </vraag>
      <noten afkomstig="vraag">
         <noot nummer="1" datum="2001-12-28" bron="Zie het artikel: , NRC" titel="Sproeien uitzonderlijk">Zie het artikel: «Sproeien uitzonderlijk», NRC, 28 december 2001</noot>
         <noot nummer="2" datum="2001-12-28" bron="Zie het artikel: , NRC" titel="Gek van de jeuk">Zie het artikel: «Gek van de jeuk», NRC, 28 december 2001</noot>
         <noot nummer="3" datum="2001-12-28" bron="Zie het artikel:  NRC" titel="Slechts enkelen weten welke stoffen worden gebruikt">Zie het artikel: «Slechts enkelen weten welke stoffen worden gebruikt» NRC, 28 december 2001</noot>
         <noot nummer="4">Artikelen 5, 6 en 14 van Richtlijn 91/414/EEG</noot>
         <noot nummer="5">Artikel 22 van de Bestrijdingsmiddelenwet 1962</noot>
         <noot nummer="6">Gedoeld wordt op: werkzame stof, onzuiverheden, hulpstoffen en omzettingsproducten</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ja, dat is niet uitgesloten. </antwoord>
      <antwoord nummer="3">De openbaarheid van gegevens bij bestrijdingsmiddelen spitst zich niet uitsluitend toe op de werkzame stoffen. Uit artikel 22 van de Bestrijdingsmiddelenwet 1962 blijkt dat de reikwijdte van de geheimhoudingsvoorschriften gelijk is voor alle bestanddelen van een bestrijdingsmiddel die schadelijk zijn voor mens, dier of plant. Hierbij wordt geen onderscheid gemaakt tussen werkzame stoffen en hulpstoffen. De volledige samenstelling van de in Nederland toegelaten middelen alsmede de informatie aangaande de identiteit en de belangrijkste gegevens over de toxicologische eigenschappen van de toegevoegde hulpstoffen zijn bij het College voor de toelating van bestrijdingsmiddelen (CTB) bekend en worden beoordeeld. De aanvragers en/of toelatinghouders zijn verplicht volledige openheid van zaken aan het CTB te geven over de samenstelling van het bestrijdingsmiddel waaromtrent toelating in Nederland is aangevraagd. </antwoord>
      <antwoord nummer="4">Nee. De controle op de samenstelling van in Nederland toegelaten bestrijdingsmiddelen wordt uitgevoerd door de Algemene Inspectiedienst (AID) en de Keuringsdienst van Waren (KvW). In het kader van de controle op landbouwbestrijdingsmiddelen onderzoekt het Rijks Kwaliteitsinstituut voor Land- en Tuinbouwproducten (RIKILT) de volledige samenstelling van door de AID steekproefsgewijs genomen monsters van een middel. Onderzocht wordt of de samenstelling in de praktijk volledig overeenkomt met het door het CTB voor dat middel afgegeven toelatingsbesluit, waarin de samenstelling van het middel staat vermeld. Het onderzoek naar de samenstelling wordt uitgevoerd conform de gewasbeschermingsmiddelenrichtlijn 91/414/EEG. Hierin is onder andere aangegeven dat naast de werkzame stof ook de hulpstoffen onderzocht moeten worden. Voor wat betreft niet-landbouwbestrijdingsmiddelen (biociden) onderzoekt de KvW de genomen monsters op samenstelling. </antwoord>
      <antwoord nummer="5">Artikel 3, eerste lid, onderdeel b, van de Bestrijdingsmiddelenwet 1962 betreft een toelatingscriterium dat door het CTB wordt gehanteerd. Ingevolge dit artikel mag een bestrijdingsmiddel waarvan de exacte samenstelling niet te bepalen is niet worden toegelaten. Hulpstoffen (bijvoorbeeld surfactanten) die ter verbetering van de werking voorafgaand aan de toepassing aan de spuitvloeistof worden toegevoegd, maken geen onderdeel uit van het bestrijdingsmiddel als zodanig en vallen niet onder de Bestrijdingsmiddelenwet. Voor deze stoffen geldt het algemene stoffenbeleid, zoals dat in de recent naar de Tweede Kamer gestuurde Strategienota Omgaan Met Stoffen (TK 2000–2001, 27 646, nr. 1 en 2) is beschreven. Doel van dat beleid is dat mens en milieu geen – of verwaarloosbare – gevaren en risico’s door het gebruik van stoffen lopen. </antwoord>
      <antwoord nummer="6">Het CTB beperkt zich bij de beoordeling van bestrijdingsmiddelen niet uitsluitend tot de werkzame stoffen en omzettingsproducten daarvan. De hulpstoffen die onderdeel uitmaken van het bestrijdingsmiddel, worden gescreend op mogelijke toxicologische eigenschappen. Dit betreft een beoordeling van de individuele effecten. Tevens wordt het cumulatieve effect van de werkzame stof en dergelijke hulpstof(fen) beoordeeld op acute toxiciteit en irriterende eigenschappen. Interactieve effecten door de aanwezigheid van verschillende werkzame stoffen en meervoudige effecten door de blootstelling via verschillende routes, die ook een cumulatief karakter hebben, worden niet onderzocht. </antwoord>
      <antwoord nummer="7">De toelating van een bestrijdingsmiddel betreft een toelating op aanvraag. Voor het aanvragen van een toelating moeten fabrikanten ingevolge artikel 4 Bestrijdingsmiddelenwet 1962, juncto artikel 7, eerste lid, van de Regeling toelating bestrijdingsmiddelen 1995 gebruikmaken van bij het CTB verkrijgbare aanvraagformulieren. In het aanvraagformulier staat aangegeven welke gegevens moeten worden verstrekt. Het aanvraagformulier wordt vastgesteld door het CTB. Het CTB bepaalt hiermee welke gegevens fabrikanten moeten verstrekken. Voor informatie betreffende de effecten van het middel op mens en milieu maakt het CTB, naast de door de fabrikant aangeleverde informatie, gebruik van de openbare wetenschappelijke literatuur over werkzame stoffen en hulpstoffen om de effecten van die stoffen op mens en milieu te beoordelen. </antwoord>
      <antwoord nummer="8">Nee. Op grond van de Bestrijdingsmiddelenwet 1962 en de daarop gebaseerde Regeling samenstelling, indeling, verpakking en etikettering bestrijdingsmiddelen zijn producenten reeds verplicht om de samenstelling van bestrijdingsmiddelen op de verpakking te vermelden, met een aanduiding van naam en gehalte van de in het middel aanwezige werkzame stoffen en overige voor de mens gevaarlijke stoffen overeenkomstig het betreffende openbare toelatingsbesluit van het CTB. Ik ben van mening dat met de huidige toelatingsprocedure en controle op de samenstelling van bestrijdingsmiddelen door de handhavingsdiensten de veiligheid voor mens en milieu voldoende gewaarborgd is. Ik zie dan ook geen aanleiding de Bestrijdingsmiddelenwet 1962 op dat punt te wijzigen. Ik pleeg, samen met mijn collega van VROM, overleg met het CTB over de wijze waarop ook interactieve en meervoudige effecten kunnen worden beoordeeld. </antwoord>
      <noten afkomstig="antwoord"/>
   </antwoorden>
</kvr>
