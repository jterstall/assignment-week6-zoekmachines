<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van den Doel (VVD), Sterk (PvdA) en Hoekema (D66) over het I NL Signal Squadron.1 (Ingezonden 2 april 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6968
</item>
         <item attribuut="Inhoud">Vragen over onder meer de afwijkende termijn van de buitenlandse plaatsing van personeelsleden van I NL Signal Squadron en over opheffing van deze eenheid.</item>
         <item attribuut="Rubriek">Veiligheidsbeleid en defensie (NAVO)</item>
         <item attribuut="Trefwoorden">NAVO</item>
         <item attribuut="Vindplaats">Kamervragen met antwoord 1997-1998, nr. 1115, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="VVD">Van den Doel</persoon>
            <persoon partij="PvdA">Sterk</persoon>
            <persoon partij="D66">Hoekema</persoon>
         </item>
         <item attribuut="Datum_reaktie">1998-04-20</item>
         <item attribuut="Datum_indiening">1998-04-02</item>
         <item attribuut="Document-id">KVR6968</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2283" allpagenumbers="2283 2284" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6968" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1115" onderwerp="" indiendatum="1998-04-2">
         <vrager partij="VVD" oorsprong="parlement">Van den Doel</vrager>
         <vrager partij="PvdA" oorsprong="parlement">Sterk</vrager>
         <vrager partij="D66" oorsprong="parlement">Hoekema</vrager>
         <vraagt-aan/>
      </vraagdata>
      <antwoorddata antwoorddatum="1998-04-20">
         <antwoorder functie="staatssecretaris" ministerie="Defensie">Gmelich Meijling</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Zijn personeelsleden van I NL Signal Squadron bij hun toewijzing aan dit onderdeel niet op de hoogte gesteld van de afwijkende termijn van hun buitenlandse plaatsing? </vraag>
      <vraag nummer="2">Op welke wijze is het personeel van I NL Signal Squadron op de hoogte gesteld van de opheffing van het onderdeel in 1998? </vraag>
      <vraag nummer="3">Hoe is de indruk kunnen ontstaan onder het personeel van I NL Signal Squadron dat de mogelijke opheffing van dit onderdeel slechts werd gebruikt om politieke druk uit te oefenen op een spoedige afronding van de Navo-C3I-studie en het MCM-concept? Is deze indruk door het optreden van het ministerie versterkt? </vraag>
      <vraag nummer="4">Is de hoge mate van tevredenheid bij de Navo en Landcent over de bijdrage die I NL Signal Squadron levert aan SFOR, geen reden om het besluit tot opheffing te herzien? </vraag>
      <vraag nummer="5">Betekenen het Navo MCM-concept en het toenemende belang van wederopbouw (van o.a. communicatiemiddelen) bij vredesoperaties geen bevestiging van het belang dat wordt gehecht aan de werkzaamheden en expertise van I NL Signal Squadron? </vraag>
      <vraag nummer="6">Vormt het feit dat de BBT-sterkte van I NL Signal Squadron nagenoeg 100% was, geen aanwijzing dat er voldoende animo onder BBT-ers bestaat om bij dit onderdeel te dienen? Hoe verhoudt dit feit zich met antwoord 5 en 6 van de eerder gestelde vragen? </vraag>
      <vraag nummer="7">Vormt het feit dat destijds bij de vaststelling van de personeelsplafonds geen rekening is gehouden met de sterkte van I NL Signal Squadron de hoofdreden om de eenheid op te heffen? </vraag>
      <noten afkomstig="vraag">
         <noot nummer="1">zie ook Aanhangsel Handelingen nr. 979, vergaderjaar 1997–1998</noot>
      </noten>
   </vragen>
   <antwoorden aantal="7">
      <antwoord nummer="1">In beginsel worden militairen van de Koninklijke landmacht voor drie jaar op een functie geplaatst. Wanneer besloten wordt een eenheid op te heffen, wordt hiermee uiteraard bij de vulling van de eenheid rekening gehouden. Zoals gemeld in antwoorden op eerder gestelde vragen (Aanhangsel van de Handelingen 979, vergaderjaar 1997/98), heeft Nederland aan de Navo toegezegd de bijdrage aan de LANDCENT-Signalgroup tot 1998 voort te zetten. Het exacte tijdstip van opheffing is echter lange tijd onzeker geweest. De definitieve beslissing de eenheid op te heffen is uiteindelijk op 10 december 1997 bekend gemaakt, terwijl vanaf begin oktober 1997 geen personeelsleden meer zijn aangewezen voor plaatsing bij de eenheid. Een deel van het thans aanwezige personeel van 1(NL)Signal Squadron is vóór die datum aangewezen en is niet expliciet op de hoogte gesteld van een afwijkende plaatsingstermijn. </antwoord>
      <antwoord nummer="2">Een deel van het personeel van 1(NL)Signal Squadron is op het ogenblik werkzaam in het voormalige Joegoslavië. Nadat op 10 december 1997 de beslissing tot opheffing is genomen, heeft de commandant van 1(NL)Signal Squadron nog diezelfde dag het personeel in Bosnië op de hoogte gesteld. De plaatsvervangend commandant heeft de volgende dag het achtergebleven personeel in Krefeld ingelicht. Vervolgens heeft de personeelsdienst van de Koninklijke landmacht op 21 januari 1998 het achtergebleven personeel informatie verstrekt over alle gevolgen van de opheffing. Het personeel in Bosnië heeft deze gegevens op 18 februari 1998 ontvangen. </antwoord>
      <antwoord nummer="3">Onlangs is besloten de Navo-commandostructuur te herzien. Tevens wordt binnen de Navo gestudeerd op een C3I-structuur. Het is nog niet duidelijk hoe deze structuur gestalte krijgt en welke landen zal worden gevraagd een bijdrage te leveren, hoe groot die bijdrage zal zijn, en waar toekomstige verbindingseenheden zullen worden gelegerd. Er is geen direct verband tussen het opheffen van 1(NL)Signal Squadron en het voltooien van de Navo-C3I-studie. De indruk dat er wel een verband zou bestaan, is niet bij het ministerie gewekt en ook niet versterkt. </antwoord>
      <antwoord nummer="4">De formele taakstelling van 1(NL)Signal Squadron binnen de LANDCENT-Signalgroup bestaat uit het leggen van kabel- en lijnverbindingen. Thans wordt het personeel tijdelijk in Bosnië ingezet bij het verzorgen van de verbindingen van het SFOR-hoofdkwartier. Deze taak is aanmerkelijk veelzijdiger en wordt door het personeel én de gebruikers bijzonder gewaardeerd. Een structurele verbetering van de organieke taakstelling binnen de LANDCENT-Signalgroup is thans niet aan de orde en er is daarom geen reden het besluit tot opheffing te herzien. </antwoord>
      <antwoord nummer="5">Er is geen verband tussen het Navo-MCM-concept en de werkzaamheden en expertise van 1(NL)Signal Squadron. Het toenemende belang van wederopbouw (van onder meer communicatiesystemen en -middelen) staat buiten kijf. De specifieke expertise die hiervoor nodig is, is in de Koninklijke landmacht in voldoende mate aanwezig. </antwoord>
      <antwoord nummer="6">Niet de animo onder BBT’ers, maar de operationele behoeftestelling is de grondslag van het besluit een eenheid aan te houden of op te heffen. </antwoord>
      <antwoord nummer="7">Neen. </antwoord>
      <noten afkomstig="antwoord"/>
   </antwoorden>
</kvr>
