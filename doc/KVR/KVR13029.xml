<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Depla en Dijsselbloem (beiden PvdA) aan de ministers van Verkeer en Waterstaat en van Volkshuisvesting, Ruimtelijke Ordening en Milieubeheer over de beperkte geluidsreductie van geluidsschermen. (Ingezonden 28 december 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13029
</item>
         <item attribuut="Inhoud">Vragen over conclusies van TNO, dat geluidsschermen langs rijkswegen minder geluid tegenhouden dan tot nu toe werd verondersteld. Hierdoor wordt niet overal aan de geluidsnormen voldaan. (De Volkskrant, 16 december 2000).</item>
         <item attribuut="Rubriek">Milieu (Geluidhinder) Verkeer, vervoer en waterstaat (Wegen)</item>
         <item attribuut="Trefwoorden">Geluidhinder Wegen</item>
         <item attribuut="Vindplaats">Kamervragen met antwoord 2000-2001, nr. 614, Tweede Kamer</item>
         <item attribuut="Vraagnr_bij_indiening">2000104160</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Depla</persoon>
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2001-01-31</item>
         <item attribuut="Datum_indiening">2000-12-28</item>
         <item attribuut="Document-id">KVR13029</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1267" allpagenumbers="1267 1268" vetnummer="2000104160" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13029" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="614" onderwerp="" indiendatum="2000-12-28">
         <vrager partij="PvdA" oorsprong="parlement">Depla</vrager>
         <vrager partij="PvdA" oorsprong="parlement">Dijsselbloem</vrager>
         <vraagt-aan>de ministers van Verkeer en Waterstaat en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2001-01-31">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennis genomen van het bericht <voetnoot nummer="1"/>over een onderzoek door TNO naar geluidsschermen? </vraag>
      <vraag nummer="2">Luidt de conclusie van het TNO-onderzoek dat geluidsschermen veel minder geluid tegenhouden dan tot op heden wordt verondersteld? </vraag>
      <vraag nummer="3">Onderschrijft u deze conclusie? Welke consequenties hebben deze conclusies voor uw beleid? </vraag>
      <vraag nummer="4" voetnoot="2">Herrinert u zich uw mededeling <voetnoot nummer="2"/>dat de feitelijke geluidsbelasting op 8,5% van de rijbaanlengte van het hoofdwegennet hoger is dan is berekend? Heeft u bij dit antwoord rekening gehouden met de conclusies van het TNO-onderzoek? Zo nee, welke gevolgen hebben deze conclusies voor de leefbaarheidsknelpunten op het Nederlandse hoofdwegennet, spoorwegennet en vaarwegennet, en het gevoerde beleid? </vraag>
      <vraag nummer="5">Wat zijn de extra kosten om te voldoen aan de bestaande normen in heel Nederland, wanneer de conclusies uit het onderzoek juist zijn? </vraag>
      <vraag nummer="6">Neemt u de conclusies van het onderzoek mee bij de inventarisatie van de meest ernstige leefbaarheidsknelpunten en overweegt u deze knelpunten naar prioriteit op te nemen in het Meerjarenprogramma Infrastructuur en Transport (MIT), zoals is verzocht in de motie Dijsselbloem (stuk 27 408, nr. 7)? </vraag>
      <vraag nummer="7">Is het waar dat de huidige wet geluidhinder geen mogelijkheden biedt om geluidsproblemen aan te pakken, wanneer de autonome ontwikkeling van bijv. de hoeveelheid auto’s veel hoger blijkt te zijn dan oorspronkelijk was aangenomen? Zo ja, ziet u aanleiding om de wet geluidhinder op dit punt aan te passen? </vraag>
      <noten afkomstig="vraag">
         <noot nummer="1" datum="2000-12-16" bron="Volkskrant">Volkskrant, 16 december 2000</noot>
         <noot nummer="2">Antwoord op schriftelijke vragen over het MIT 2000–2005 (stuk 27 408, nr. 2)</noot>
      </noten>
   </vragen>
   <antwoorden aantal="6">
      <antwoord nummer="1">Ja </antwoord>
      <antwoord nummer="2 en 3">Nee, zo luidt de conclusie niet. Uit recent onderzoek van TNO-TPD blijkt alleen dat in één bepaalde situatie de wind een negatief effect heeft op de akoestische werking van een scherm. Het TNO-onderzoek heeft zich beperkt tot een specifiek situatie in het laboratorium: (mee)wind in de richting van puntbron naar ontvanger loodrecht op het scherm. Niet onderzocht is hoe groot het effect is bij andere meteorologische omstandigheden (windrichtingen en windsnelheden). Ook is niet bekend hoe groot het gemiddelde effect in de praktijk zal zijn langs lijnvormige bronnen zoals auto(snel)wegen. Tenslotte gaan de huidige metingen uit van jaargemiddelden. Het aanwezige onderzoeksmateriaal is niet geschikt om een concrete verbetering van de wettelijk voorgeschreven rekenmethode (RMV-1981) die nu wordt gehanteerd voor te kunnen stellen. In deze methode wordt wel degelijk rekening gehouden met windrichting en -kracht. Het effect verdient wel nader onderzoek. Dit onderzoek kan worden ingebed in het kader van een internationaal onderzoek waarvoor onlangs een voorstel is ingediend bij de Europese Commissie. Dit onderzoek is gericht op het opstellen van een geharmoniseerde Europese rekenmethode voor het bepalen van geluidsniveaus. In de Europese rekenmethode zal de meest recente kennis op dit gebied zijn opgenomen. Voor de ontwikkeling hiervan is een samenwerkingsverband opgericht waarin de akoestische expertise uit de verschillende lidstaten is gebundeld. Het onderzoek dat vooraf gaat aan het opstellen van de Europese rekenstandaard zal naar verwachting binnen vijf jaar gereed zijn. of het voorstel door de EU zal worden gehonoreerd, wordt dit voorjaar bekend. Bij een onverhoopte afwijzing zal Nederland zelf het benodigde onderzoek laten uitvoeren, hetgeen naar verwachting enkele jaren zal vergen. De beleidsmatige consequenties zijn nog niet te geven. De effecten lijken in ieder geval niet van dien aard te zijn dat het nodig is om op dit moment aanpassingen van de in het verleden geplaatste geluidsschermen te overwegen. Pas als de nieuwe Europese rekenmethode gereed is, zal een goed onderbouwd inzicht kunnen worden gegeven over de verschillen tussen de uitkomsten van de huidige en de nieuwe rekenmethode. Op dat moment zal in het overgangsrecht worden bepaald in welke situaties alsnog extra geluidsbeperkende voorzieningen moeten worden getroffen. </antwoord>
      <antwoord nummer="4">Ja, ik herinner mij die mededeling. Nee, bij het opstellen van het antwoord op schriftelijke vragen over het MIT 2000–2005 is geen rekening gehouden met de conclusie van het TNO-onderzoek, aangezien het desbetreffende antwoord is gebaseerd op de huidige, wettelijk voorgeschreven rekenmethode (RMV-1981). In de bestaande rekenmethode wordt met het fenomeen rekening gehouden. Vandaar dat de conclusies uit het TNO-onderzoek vooralsnog geen gevolgen zullen hebben voor de inventarisatie van de leefbaarheidsknelpunten en/of het gevoerde beleid (zie ook antwoord op vraag 3). </antwoord>
      <antwoord nummer="5">De mogelijke extra kosten zijn eerst aan te geven als de Europese rekenmethode gereed is (zie ook antwoord op vraag 3). </antwoord>
      <antwoord nummer="6">Gelet het voorafgaande is het weinig zinvol om de conclusies uit het TNO-onderzoek mee te nemen bij de inventarisatie van de meest ernstige leefbaarheidsknelpunten. Ook op basis van de bestaande rekenmethode is het goed mogelijk een dergelijke inventarisatie te maken. Dat is al toegezegd. </antwoord>
      <antwoord nummer="7">Bij het berekenen van de geluidsbelasting van een verkeersweg schrijft de Wet geluidhinder (Wgh) voor dat wordt uit gegaan van een zo realistisch mogelijke verkeersprognose, waarbij meestal een periode van 10 jaar wordt aangehouden. Op basis van deze berekening worden afwegingen gemaakt die leiden tot de keuze van maatregelen aan de bron (stille wegdekken), in het overdrachtsgebied (schermen) of bij de ontvanger (gevelisolatie). Als het verkeersvolume tot boven de prognose groeit zal er, zo was althans de verwachting bij de opstelling van de Wgh, in de regel ook behoefte zijn aan een reconstructie van de betrokken weg. De Wgh bevat daarom ook bepalingen om de akoestische gevolgen van reconstructies te toetsen aan de eerder vastgestelde grenswaarde en zo nodig maatregelen te nemen. Door deze bepalingen zouden overschrijdingen van de grenswaarden niet behoeven voor te komen. De Wgh bevat onder andere om die reden ook geen specifieke handhavingsbepalingen. In de praktijk is gebleken dat er op verschillende plaatsen sprake is van verkeersgroei die geen aanleiding geeft tot een reconstructie, maar die wel een overschrijding van de grenswaarden tot gevolg heeft. Samen met de minister van VROM werk ik aan de Modernisering Instrumentarium Geluidhinder (MIG) en wordt een voorstel tot wijziging van de wet Geluidhinder voorbereid. </antwoord>
      <noten afkomstig="antwoord"/>
   </antwoorden>
</kvr>
