<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib en Van der Veen (beiden PvdA) aan de minister van Volksgezondheid, Welzijn en Sport over vergoeding van HPV-vaccinaties. (Ingezonden 25 mei 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28342
</item>
         <item attribuut="Inhoud">Vragen naar aanleiding van artikel in de Volkskrant van 23 mei 2007, dat het College voor Zorgverzekeringen (CVZ) adviseert om het vaccin tegen baarmoederhalskanker, Gardasil, niet op te nemen in het basispakket.</item>
         <item attribuut="Rubriek">Gezondheidszorg (Ziekten en ziektepreventie) Gezondheidszorg (Zorgverzekeringen)</item>
         <item attribuut="Trefwoorden">Inentingen Kanker Zorgverzekeringen</item>
         <item attribuut="Vindplaats">Kamervragen met antwoord 2006-2007, nr. 1749, Tweede Kamer</item>
         <item attribuut="Vraagnr_bij_indiening">2060716250</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
            <persoon partij="PvdA">Van der Veen</persoon>
         </item>
         <item attribuut="Datum_reaktie">2007-06-05</item>
         <item attribuut="Datum_indiening">2007-05-25</item>
         <item attribuut="Document-id">KVR28342</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3701" allpagenumbers="3701 3702" vetnummer="2060716250" code="0607tkkvr1749" lopendefooter="Tweede Kamer, vergaderjaar 2006–2007, Aanhangsel" filenaam="KVR28342" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1749" onderwerp="" indiendatum="2007-05-25">
         <vrager partij="PvdA" oorsprong="parlement">Arib</vrager>
         <vrager partij="PvdA" oorsprong="parlement">Van der Veen</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-06-5">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennis genomen van het advies College voor zorgverzekeringen (CVZ) dat het vaccin tegen baarmoederhalskanker, Gardasil, beter in het Rijks Vaccinatie Programma kan worden opgenomen, en dat opname in het basispakket van de ziektekostenverzekering niet nodig is? <voetnoot nummer="1"/>Zo ja, wat is uw mening? </vraag>
      <vraag nummer="2">Is het waar dat het CVZ adviseert om het vaccin niet op te nemen in het basispakket omdat het beter in het Rijks Vaccinatie Programma, maar ook omdat de kosteneffectiviteit onvoldoende zou zijn? </vraag>
      <vraag nummer="3">Bent u op de hoogte van het feit dat in Amerika, Australië, Canada en veel Europese landen voor vergoeding van de HPV-vaccinatie is gekozen, omdat in deze landen wel positief wordt geoordeeld over de kosteneffectiviteit van het vaccin? </vraag>
      <vraag nummer="4">In welke mate verschilt Nederland van landen die de HPV-vaccinatie wel vergoeden? Waarom is Nederland het eerste land dat negatief adviseert over vergoeding van de HPV-vaccinatie? </vraag>
      <vraag nummer="5">Bent u ervan op de hoogte dat Zweden recent heeft besloten tot opname van de HPV-vaccinatie in het basispakket, vooruitlopend op het advies van de Zweedse Gezondheidsraad? </vraag>
      <vraag nummer="6">Bent u ervan op de hoogte dat de werkgroep HPV-vaccinatie implementatie van de WOG/NVOG (Werkgroep Oncologische Gynaecologie/Nederlandse Vereniging voor Obstetrie en Gynaecologie) onder voorzitterschap van prof. dr. G.G. Kenter, vaccinatie als primaire preventie tegen baarmoederhalskanker aanbevelenswaardig, zinvol en veilig vindt bij jonge meisjes, en dat gynaecologen teleurgesteld zijn over het advies van het CVZ om de HPV-vaccinatie, vooruitlopend op opname in het Rijks Vaccinatie Programma, niet te vergoeden via het basispakket? Wat is uw reaktie? </vraag>
      <vraag nummer="7">Gaat u het advies van het CVZ om de HPV-vaccinatie niet op te nemen in het basispakket overnemen, of bent u bereid om, vooruitlopend op het advies van de Gezondheidsraad en opname in het Rijks Vaccinatie Programma, vrouwen in de risicogroep, tussen 13 en 26 jaar, nu de mogelijkheid te geven zich te beschermen tegen baarmoederhalskanker? </vraag>
      <vraag nummer="8">Is het waar dat u twee maanden geleden de Gezondheidsraad om advies heeft gevraagd over opname in het Rijks Vaccinatie Programma, maar dat nog geen commissie is ingesteld? Wanneer wordt een advies van de Gezondheidsraad verwacht? Bent u bereid op spoedige advisering aan te dringen? </vraag>
      <vraag nummer="9">Bent u bereid deze vragen binnen 1 week te beantwoorden? </vraag>
      <noten afkomstig="vraag">
         <noot nummer="1" datum="2007-05-23" bron="de Volkskrant">de Volkskrant, 23 mei 2007</noot>
      </noten>
   </vragen>
   <antwoorden aantal="7">
      <antwoord nummer="1 en 2">Het CVZ heeft mij geadviseerd om dit middel niet op te nemen in het basispakket op basis van meerdere argumenten. Eén van de argumenten is dat deze vaccinatie beter past in een landelijk vaccinatie programma. Opname in het basispakket houdt in een vaccinatie op verzoek. Dat acht het CVZ onwenselijk, omdat hiermee geen hoge vaccinatiegraad bereikt kan worden, risicogroepen niet goed worden bereikt, en controle op het bereik onmogelijk is. Volgens het CVZ is een landelijk programma gericht op collectieve preventie meer geschikt om deze doelen te bereiken. Daarnaast is de doelmatigheid van het HPV-vaccin op dit moment onvoldoende onderbouwd. Het CVZ geeft aan dat op basis van de door de fabrikant ingediende farmaco-ecomomische evaluatie de kosteneffectiviteit van vaccinatie op individuele basis onvoldoende onderbouwd is. En verder kan opname van het HPV-vaccin in het basispakket tot zeer hoge meerkosten leiden. Daarom adviseert het CVZ mij nu het HPV-vaccin niet in het basispakket op te nemen en het advies van de Gezondheidsraad over opname in het RVP af te wachten. </antwoord>
      <antwoord nummer="3 en 4">Het is mij bekend dat verschillende landen hebben besloten HPV-vaccinatie te vergoeden, soms via een vaccinatieprogramma, soms via de collectieve zorgverzekering. Ik ben echter niet op de hoogte van alle argumenten die andere landen in hun besluit hebben meegewogen. Feit is dat in Nederland de fabrikant van Gardasil een aanvraag voor opname in het basispakket heeft ingediend terwijl de beoordelingsprocedure voor opname in het RVP nog loopt. Zoals gebruikelijk bij vergoedingsaanvragen voor het basispakket heb ik het CVZ om advies gevraagd. Het negatieve advies van het CVZ betrekt zich dus ook alleen op de vraag of het HPV-vaccin opgenomen moet worden in het basispakket. Overigens hebben de meeste Europese landen nog geen beslissing genomen over het al dan niet opnemen van het HPV-vaccin in een vaccinatieprogramma. Mijn adviesaanvraag aan de GR over opname van het HPV-vaccin in het RVP is in lijn met de procedure in de meeste andere landen. </antwoord>
      <antwoord nummer="5">Zweden is één van de weinige landen die het HPV-vaccin hebben opgenomen in het basispakket voor individuele toepassing. In Zweden gelden andere regels voor de vergoeding van geneesmiddelen dan in bijvoorbeeld ons land. Geneesmiddelen worden er automatisch in de vergoeding opgenomen, waarna pas na enkele jaren gebruik een beoordeling van de therapeutische waarde en kosteneffectiviteit plaatsvindt. De meeste andere EU-landen, waaronder Nederland, beoordelen de vergoeding van een geneesmiddel zodra het op de markt beschikbaar komt. </antwoord>
      <antwoord nummer="6">Ja, daarvan ben ik op de hoogte. Naast de fabrikant is de WOG/NVOG de enige partij die mij bekend is die pleit voor opname in het basispakket vooruitlopend op mijn beslissing over opname in het RVP. Evenals het CVZ is de WOG/NVOG wel van oordeel dat implementatie in het Rijksvaccinatieprogramma de voorkeur heeft. De huisartsen bij monde van het Nederlands Huisartsen Genootschap en de stichting Olijf (patiëntenvereniging van baarmoederhalskankerpatiënten) zijn van oordeel dat vaccinatie op individuele basis, vooruitlopend op het RVP, niet wenselijk is. </antwoord>
      <antwoord nummer="7">Ik heb nog niet besloten of ik het advies van het CVZ zal opvolgen. Ik zal u daarover spoedig informeren. </antwoord>
      <antwoord nummer="8">Ik heb de Gezondheidsraad 20 maart 2007 om advies gevraagd. Bij navraag is mij gebleken dat de Gezondheidsraad naar aanleiding van die vraag de voorbereidende werkzaamheden voor het instellen van een commissie heeft afgerond. De commissievoorzitter is benaderd, de samenstelling van de commissie is rond, de secretaris is aangewezen en de installatievergadering wordt verwacht nog voor de zomer. Ook heeft de Gezondheidsraad maatregelen getroffen om het adviestraject conform de politieke wens te bespoedigen. De raad verwacht dat het advies eind 2007 kan worden uitgebracht. </antwoord>
      <antwoord nummer="9">Door omstandigheden is dit helaas niet gelukt. </antwoord>
      <noten afkomstig="antwoord"/>
   </antwoorden>
</kvr>
