<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hillen (CDA) over een verloren gegaan filmrolletje met foto's uit Srebrenica. (Ingezonden 17 juli 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7606
</item>
         <item attribuut="Inhoud">Zie ook eerder gestelde vragen in Aanhangsel Handelingen 1997-1998, nr. 1523.</item>
         <item attribuut="Rubriek">Veiligheidsbeleid en defensie (Oorlogen en conflicten) Veiligheidsbeleid en defensie (VN-vredesmacht)</item>
         <item attribuut="Trefwoorden">Bosnië-Herzegovina Oorlogen VN-strijdkrachten</item>
         <item attribuut="Vindplaats">Kamervragen met antwoord 1997-1998, nr. 1618, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="CDA">Hillen</persoon>
         </item>
         <item attribuut="Datum_reaktie">1998-08-03</item>
         <item attribuut="Datum_indiening">1998-07-17</item>
         <item attribuut="Document-id">KVR7606</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3319" allpagenumbers="3319 3320" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7606" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1618" onderwerp="" indiendatum="1998-07-17">
         <vrager partij="CDA" oorsprong="parlement">Hillen</vrager>
         <vraagt-aan/>
      </vraagdata>
      <antwoorddata antwoorddatum="1998-08-3">
         <antwoorder functie="minister" ministerie="Defensie">Voorhoeve</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Indien de fotograaf «uitvoerig en gedetailleerd heeft verteld wat hij had gefotografeerd», waren daar toen dan ook bij inbegrepen zijn opnames van het (helpen bij het) selecteren door leden van Dutchbat van gevangen burgers uit Srebrenica? </vraag>
      <vraag nummer="2">Werd (mede) op deze opnames gedoeld toen het plaatsvervangend hoofd van de MID tegen de fotograaf daags hierna sprak van «grotere implicaties dan verwacht»? </vraag>
      <vraag nummer="3">Indien deze implicaties zo groot zijn, wat is vervolgens dan gedaan met deze getuigenis van de fotograaf? </vraag>
      <vraag nummer="4">Waar is deze terug te vinden in de openbare stukken? </vraag>
      <vraag nummer="5">Is diens getuigenis gevolgd door die van anderen, die ook bij de bewuste opnames aanwezig waren, zoals van G? </vraag>
      <vraag nummer="6">Wat is met deze getuigenissen gedaan, en waar zijn deze terug te vinden? </vraag>
      <vraag nummer="7">Zijn deze verklaringen ter kennis gebracht van het Tribunaal in Den Haag? </vraag>
      <vraag nummer="8">Impliceert het verloren gaan van het filmrolletje en het niet hebben bestaan van afdrukken dat er ook geen enkel negatief heeft bestaan? </vraag>
      <vraag nummer="9">Waarom worden beide processen-verbaal van de Koninklijke Marechaussee in geanonimiseerde vorm ter vertrouwelijke kennisneming naar de Tweede Kamer toegezonden? </vraag>
      <vraag nummer="10">Wilt u bevorderen dat deze processen-verbaal openbaar worden gemaakt? </vraag>
      <noten afkomstig="vraag">
         <noot nummer="1" documenttype="Kamervragen">Aanhangsel Handelingen, 1523, Vergaderjaar 1997–1998.</noot>
      </noten>
   </vragen>
   <antwoorden aantal="5">
      <antwoord nummer="1">De fotograaf heeft tijdens zijn gesprek met een medewerker van de afdeling Inlichtingen en Veiligheid van de Koninklijke landmacht een gedetailleerd beeld geschetst van wat hij tijdens en na val van Srebrenica had waargenomen. Daarbij heeft hij geen gewag gemaakt van opnamen als beschreven in de vraag. </antwoord>
      <antwoord nummer="2">Nee. De opmerking van het plaatsvervangend hoofd van de afdeling Inlichtingen en Veiligheid van de Koninklijke landmacht dat sprake was van «grotere implicaties dan verwacht» betrof niet wat was gefotografeerd, maar het feit dat het rolletje verloren was gegaan. Hij gebruikte deze woorden omdat de Koninklijke marechaussee hem had gevraagd, in het belang van het inmiddels begonnen justitieel onderzoek, de fotograaf er nog niet van op de hoogte te stellen dat het fotorolletje verloren was gegaan. Op dat moment leefde nog de hoop dat het Gerechtelijk Laboratorium wellicht alsnog in staat zou zijn afdrukken te ontlenen aan het rolletje. Helaas bleek dit niet het geval. De fotograaf heeft uit de woorden van het plaatsvervangend hoofd van de afdeling Inlichtingen en Veiligheid ten onrechte afgeleid dat deze afgedrukte foto’s zou hebben gezien. Zoals blijkt uit het proces-verbaal nr. 11/1995, dat de minister van Justitie de Kamer op 20 juli jl. heeft gezonden, hebben dergelijke afdrukken niet bestaan. </antwoord>
      <antwoord nummer="3, 4, 5, 6, en 7">De fotograaf en de andere militairen van Dutchbat die hem vergezelden bij het nemen van foto’s van na de val van Srebrenica geëxecuteerde personen hebben tijdens de debriefing uitvoerig verslag gedaan van hun bevindingen. Deze zijn nauwkeurig vastgelegd in vertrouwelijke verklaringen, die zijn overhandigd aan het Tribunaal inzake Oorlogsmisdaden in het voormalige Joegoslavië. De waarneming van geëxecuteerde mannen is ook beschreven in het Debriefingsrapport Srebrenica, dat de Tweede Kamer op 30 oktober 1995 is aangeboden (blz. 50, 51, 94). Zodra duidelijk was dat het fotorolletje verloren was gegaan, zijn, zoals de Persofficier van Justitie op 4 augustus 1995 heeft verklaard, de waarnemingen van de fotograaf opgetekend, ten behoeve van het Tribunaal. Het dossier terzake is aan het Tribunaal overhandigd, en kan daarom, naar het oordeel van de minister van Justitie, niet door Nederlandse autoriteiten aan derden ter inzage worden gegeven. Een andere overweging was, volgens de betrokken Officier van Justitie, «de veiligheid van de betrokken getuigen», die ook zelf op vertrouwelijkheid hebben aangedrongen. Tijdens de debriefing Srebrenica is in Assen aan functionarissen van het Tribunaal ook een lijst overhandigd met namen van Nederlandse militairen die gewag hadden gemaakt van oorlogsmisdaden. Deze militairen kunnen door het Tribunaal worden gehoord. Het is uiteraard aan het Tribunaal om te bepalen wie wanneer wordt opgeroepen. Een aantal Nederlandse militairen heeft inmiddels getuigd voor het Tribunaal. </antwoord>
      <antwoord nummer="8">Zoals blijkt uit het proces-verbaal nr 11/1995, dat de minister van Justitie de Tweede Kamer op 20 juli jl. heeft aangeboden, bleek de film geheel blanco te zijn en vertoonde deze, als gevolg van een menselijke fout bij het ontwikkelen, zelfs de gebruikelijke technische aanduidingen niet meer. </antwoord>
      <antwoord nummer="9 en 10">Beide processen-verbaal zijn inmiddels openbaar gemaakt. De anonimisering is gebruikelijk met het oog op de jegens personen te betrachten zorgvuldigheid. </antwoord>
      <noten afkomstig="antwoord"/>
   </antwoorden>
</kvr>
