<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Oedayraj Singh Varma (GroenLinks), Kant (SP), Scheltema-de Nie (D66) en Rietkerk (CDA) aan de minister van Binnenlandse Zaken en Koninkrijksrelaties over de werving, selectie en uitstroom van allochtone agenten in de grote steden. (Ingezonden 8 juni 2000); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12216
</item>
         <item attribuut="Inhoud">Vragen naar aanleiding van het TV-programma Zembla van 30 mei j.l., 'De kleur van de politie', over de falende werving en selectie van de politie onder allochtonen over 1999. Tevens komt de 'alarmerende' uitstroom van allochtone agenten aan de orde. De indieners vragen verder naar garanties om de eerder gegeven streefcijfers wél te halen.</item>
         <item attribuut="Rubriek">Criminaliteit en openbare orde (Politie) Inkomen en rechtspositie (Personeelsbeleid) Welzijn (Minderheden)</item>
         <item attribuut="Trefwoorden">Minderheden Politie Werving en selectie</item>
         <item attribuut="Vindplaats">Kamervragen met antwoord 1999-2000, nr. 1738, Tweede Kamer</item>
         <item attribuut="Vraagnr_bij_indiening">2990012260</item>
         <item attribuut="Afkomstig_van">Binnenlandse Zaken en Koninkrijksrelaties</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
            <persoon partij="SP">Kant</persoon>
            <persoon partij="D66">Scheltema-de Nie</persoon>
            <persoon partij="CDA">Rietkerk</persoon>
         </item>
         <item attribuut="Datum_reaktie">2000-08-28</item>
         <item attribuut="Datum_indiening">2000-06-08</item>
         <item attribuut="Document-id">KVR12216</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3909" allpagenumbers="3909 3910 3911" vetnummer="2990012260" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12216" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1738" onderwerp="" indiendatum="2000-06-8">
         <vrager partij="GroenLinks" oorsprong="parlement">Oedayraj Singh Varma</vrager>
         <vrager partij="SP" oorsprong="parlement">Kant</vrager>
         <vrager partij="D66" oorsprong="parlement">Scheltema-de Nie</vrager>
         <vrager partij="CDA" oorsprong="parlement">Rietkerk</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="28 augustus 2000), zie ook Aanhangsel Handelingen nr. 1541, vergaderjaar 1999–2000">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Heeft u kennisgenomen van de uitzending van Zembla, getiteld: «De kleur van de politie»? </vraag>
      <vraag nummer="2" voetnoot="1">Welke conclusies verbindt u aan de falende werving en selectie van allochtone agenten in 1999, namelijk de constatering dat slechts 2 korpsen hun streefcijfer hebben gehaald, in relatie tot de alarmerende cijfers over de uitstroom die in de uitzending naar voren komen? <voetnoot nummer="1"/>
      </vraag>
      <vraag nummer="3">Welke conclusies verbindt u aan de uitspraak, gedaan door een extern adviseur bij de werving en selectie van de politie in Hollands Midden, dat in een aantal gevallen de etniciteit van de betroffenen van doorslaggevende betekenis zou zijn geweest bij een negatief advies van het LSOP? </vraag>
      <vraag nummer="4">De grootste bottleneck voor allochtone adspiranten bij de selectie is het taalniveau van allochtonen voor wie Nederlands de tweede taal is, zo stelt een opleidingsdeskundige van het LSOP. Deelt u deze opvatting? Waarom is het dan niet mogelijk om met deze aspirant politiemensen een speciaal traject te doorlopen om de taalachterstand in een spoedcursus weg te werken? </vraag>
      <vraag nummer="5">Welke rol speelt volgens u de («macho») politiecultuur bij de uitstroom van allochtone agenten, nu u daaromtrent sinds de diversiteitsconferentie over meer informatie beschikt? Hoe staat het met de (uitvoering van) maatregelen om uitingen van discriminatie, racisme en vrouwenhaat bij de Nederlandse politie, al dan niet als onderdeel van die cultuur, tegen te gaan? Wilt u uiterlijk in de komende politiebegroting nadrukkelijke aandacht besteden aan dit probleem, in de lijn van de eerder genoemde conferentie en de (voorlopige) bevindingen van het onderzoek dat daarnaar momenteel wordt uitgevoerd? </vraag>
      <vraag nummer="6" voetnoot="2">Uit uw antwoord op eerdere vragen <voetnoot nummer="2"/>blijkt dat u geen inzicht heeft in de in- en uitstroomgegevens, terwijl elders in uw antwoord wel officieuze cijfers staan, kunt u op basis daarvan en/of op grond van aanvullende gegevens thans toch een (indicatief) overzicht verschaffen van de in- en uitstroom per korps en bij de Nederlandse politie in het geheel, zoals in de voornoemde vraag was bedoeld? </vraag>
      <vraag nummer="7" voetnoot="3">In de Zembla-uitzending wordt gesteld dat allochtonen wel een lagere score mogen halen dan autochtonen. Kunt u hierover nadere opheldering verschaffen? <voetnoot nummer="3"/>
      </vraag>
      <vraag nummer="8" voetnoot="3">In uw antwoord op vraag 7 schrijft u <voetnoot nummer="3"/>dat voorstellen zijn gedaan ter actualisering van het diversiteitsbeleid, dat doelstellingen en streefcijfers zijn bepaald voor vrouwen en allochtonen op de kortere en lagere termijn, en dat het loopbaanbeleid (begeleiding en mentoring) van allochtonen meer aandacht verdient. Kunt u de Kamer op deze punten aanvullende en uptodate informatie verstrekken, onder meer in de zin van de streefcijfers voor 2000 per korps en de verantwoording van het beleid van de korpsen over 1999? </vraag>
      <vraag nummer="9">Welke extra inzet kan de Kamer van u verwachten om de streefcijfers voor het jaar 2000 wel te gaan halen? </vraag>
      <noten afkomstig="vraag">
         <noot nummer="1" datum="2000-05-30" bron="Zembla">Zembla, 30 mei 2000</noot>
         <noot nummer="2" documenttype="Kamervragen" documentnummer="1155">Aanhangsel Handelingen, nr. 1155, Vergaderjaar 1999–2000, antwoord op vraag 4.</noot>
         <noot nummer="3">Idem: In tegenstelling tot hetgeen u op vraag 6 antwoordt, wordt in de uitzending gesteld dat allochtonen bij het LSOP wel een lagere score mogen halen dan autochtonen. Daarbij gaat het om de punten van een cumulatieve eindscore die door het IWSP wordt gebruikt bij de beoordeling van aspirant-agenten, en waarbij autochtonen een eindscore van minimaal 27 punten moeten behalen terwijl allochtonen in sommige gevallen bij 21 punten worden doorgelaten</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Het wervings- en selectiebeleid van allochtonen krijgt veel aandacht in de korpsen. Een belangrijk aandachtspunt in dit kader is dat, mede als gevolg van de krappe arbeidsmarkt, steeds meer sectoren hun wervingsactiviteiten richten op allochtonen. Dit leidt ertoe dat er van de korpsen extra inzet en inventiteit wordt gevergd om de diverse (etnische) doelgroepen te bereiken en daar belangstelling te kweken voor een politiefunctie. Deze arbeidsmarktsituatie is overigens voor een deel ook debet aan de uitstroom. Niettemin onderken ik de ernst van de uitstroom onder met name allochtoon politiepersoneel. Ten aanzien van de selectie zijn er maatregelen genomen om de selectiecriteria «cultuurvrij» te maken. Overigens dient in dit kader te worden opgemerkt dat, wanneer de resultaten van de selectie bij zowel allochtone als autochtone kandidaten aangeven dat er sprake is van een overbrugbare (taal)achterstand, er voorschakeltrajecten worden benut om kandidaten alsnog op het gewenste niveau voor de beoogde opleiding te brengen. Wat betreft het behalen van streefcijfers dient te worden opgemerkt dat, nadat de inzet aanvankelijk vooral gericht was op werving en selectie, de laatste tijd in de korpsen in toenemende mate aandacht wordt besteed aan het behoud van (allochtoon) personeel. Enerzijds door middel van maatregelen in de arbeidsvoorwaardelijke sfeer (zoals deeltijd en kinderopvang) en met initiatieven die moeten leiden tot een beter loopbaanperspectief, anderzijds via voorlichting en trainingen gericht op omgangsvormen, integer c.q. gewenst gedrag op de werkvloer en de effecten van multiculturaliteit binnen de organisatie en in de samenleving. De resultaten van deze inspanningen zijn niet onmiddellijk zichtbaar, maar zullen op termijn moeten leiden tot een verbetering van het werkklimaat en dus behoud van (allochtoon) politiepersoneel. Deze ontwikkelingen zullen door mij nauwgezet worden gevolgd. </antwoord>
      <antwoord nummer="3">Het Instituut Werving en Selectie Politiepersoneel (IWSP), onderdeel van het LSOP, ondersteunt de korpsen bij de werving en verzorgt landelijk de selectie van politiepersoneel. Desgevraagd werd van die zijde medegedeeld dat het ten enenmale onduidelijk is waar de bewering van deze externe adviseur op is gebaseerd. Het instituut brengt in dat kader de volgende punten naar voren: – een deel van het advies over potentiële kandidaten aan de korpsen is gebaseerd op resultaten van testinstrumenten die volgens de meest recente inzichten cultuurfair zijn; – het advies komt tot stand via verschillende beoordelaars, waarna nog een check van dit advies plaatsvindt door een psycholoog die niet betrokken is geweest bij de totstandkoming van dit eindadvies; – het IWSP heeft zelf bewust mensen in dienst genomen met verschillende culturele achtergronden, zodat ook mogelijke impliciete oordelen worden gecorrigeerd c.q. verklaard. De suggestie dat discriminatie op basis van etniciteit een tendens zou zijn bij de IWSP lijkt hiermee – mede gelet op het bovenstaande – zeer onwaarschijnlijk. </antwoord>
      <antwoord nummer="4">Zoals reeds bij vraag 2 is aangegeven bestaat er een speciaal traject voor zowel autochtonen als allochtonen, de zogeheten voorschakelklassen. De maximale duur van deze cursus is zes maanden. Indien een negatief advies wordt opgesteld op basis van onvoldoende kennis van bijvoorbeeld de Nederlandse taal en/of cultuurkenmerken (attitude en taalgebruik) of onvoldoende sportervaring wordt gekeken of deze achterstand tijdens een voorschakeltraject kan worden verholpen. In 1999 volgden totaal 123 cursisten dit traject, onder wie 44 allochtonen. Dit jaar hebben tot en met juni reeds 176 kandidaten de cursus gevolgd, van wie 55 allochtonen. Het laat zich aanzien dat er sprake zal zijn van een verdubbeling. Momenteel wordt door het IWSP uitgezocht of het noodzakelijk is en zo ja hoe een uitbreiding van capaciteit voor deze voorschakeltrajecten kan worden gerealiseerd. </antwoord>
      <antwoord nummer="5">Behalve tijdens de diversiteitsconferentie van 17 november 1999 ten behoeve van het topmanagement van de politie – waarover ik bij eerdere gelegenheden de Tweede Kamer op de hoogte heb gesteld: brief 11 november 1999, EA99/U89315; 802547/599/GBJ en brief van 14 november jl. EA2000/U5004 – is bij diverse gelegenheden de (zogenaamde «macho»)-politiecultuur als belangrijke oorzaak genoemd voor de uitstroom van (allochtoon) politiepersoneel. Zoals reeds bij de beantwoording van vraag 2 is aangegeven wordt dit probleem in het politieveld onderkend en worden er in dat kader initiatieven ontwikkeld. Overigens is een dergelijke cultuur een kenmerkend verschijnsel bij bepaalde geuniformeerde beroepen. De aan deze problematiek gewijde uitzending van Zembla heeft er toe bijdragen dat ik dit onderwerp aan de orde heb gesteld tijdens de vergadering van het Korpsbeheerdersberaad van 1 juli jl. Dit heeft er onder andere toe geleid dat bij het Nederlands Politie Instituut momenteel wordt gewerkt aan een actuele stand van zaken ten aanzien van het allochtonenbeleid bij de politie. Gezien het verzoek in de komende politiebegroting nadrukkelijk aandacht te besteden aan de in- en uitstroomproblematiek van allochtonen – en de daaraan ten grondslag liggende oorzaken – ben ik voornemens dit najaar de Kamer hieromtrent schriftelijk nader te informeren. Deze gegevens zullen naast het werkplan diversiteit, dat naar verwachting in september a.s. verschijnt, en de resultaten van recente onderzoeken bij de politie medebepalend zijn voor mijn standpunt, dat ik in mijn hiervoor toegezegde brief aan de Kamer zal opnemen. </antwoord>
      <antwoord nummer="6" voetnoot="1">In aanvulling op de reeds toegezonden in- en uitstroomcijfers van de jaren 1995 t/m 1998, bij de beantwoording van de vraag waarnaar wordt verwezen, beschik ik thans over de gevalideerde in- en uitstroomcijfers over 1999. Bijgaand treft u in aansluiting op de cijfers van de voorgaande jaren de gevraagde gegevens over 1999 aan <voetnoot nummer="1"/>. Bij deze cijfers zijn, evenals in de eerder toegezonden overzichten, geen aspiranten opgenomen. Ofschoon de korpsen in hun personeelsrapportages opgave moeten doen van de vertrekredenen worden deze opgaven nog niet volledig en op de juiste wijze ingevuld waardoor er nog geen betrouwbaar beeld van de in- en uitstroom ontstaat. Met name is niet altijd duidelijk in hoeverre de instroom afkomstig is van de uitstroom van een ander korps. Onder dit voorbehoud kan aan de hand van de cijfers echter worden vastgesteld dat er sprake is van een toename van de uitstroom vergeleken bij de voorgaande jaren. Gelet op het bovenstaande en met het oog op de beoogde uitbreiding van de politiesterkte dient met name het behoud van politiepersoneel veel prioriteit te krijgen. De onlangs verschenen praktische handleiding «Kleurrijk management», een uitgave van het Nederlands Politie Instituut, geeft hiertoe een goede aanzet daar het is gericht op het binnenhouden en binnenhalen van allochtoon politiepersoneel. De handleiding geeft onder andere adviezen op het gebied van diversiteitstrainingen, mentoring van allochtonen, functieprofielen voor leidinggevenden, het houden van functioneringsgesprekken en exitinterviews. </antwoord>
      <antwoord nummer="7">In tegenstelling tot de suggestie die in het programma wordt gegeven over de verschillen tussen de normen voor allochtone en autochtone kandidaten betreft het hier één testonderdeel, de zogenaamde cognitieve capaciteitstest waar op een paar onderdelen van deze test rekening wordt gehouden met de culturele achtergrond («cultural BIAS»). De normering bij de overige selectie- en opleidingseisen is identiek. </antwoord>
      <antwoord nummer="8">Ten aanzien van de door u aangehaalde voorstellen, o.a. op het gebied van loopbaanbeleid en regionale streefcijfers «op maat», kan worden gemeld dat in de regionale beleidplannen voor 2000 een eerste beeld is gegeven van de beleidsvoornemens op dat punt. Hierbij dient te worden opgemerkt dat de korpsen in het kader van de beleids- en beheerscyclus voor het eerst conform de politiebrief (d.d. 26 mei 1999, EA99/U69011), op deze wijze hun beleidsvoornemens hebben ingediend, waardoor het beeld nog niet volledig is. De regionale jaarrekeningen en -verslagen 1999 zijn onlangs ingediend. De hierin opgenomen gegevens ten aanzien van de streefcijfers zijn nog niet verwerkt. Overigens is er onlangs een methodiek regionale streefcijfers (MRS) ontwikkeld – en inmiddels aan de korpsen aangeboden – aan de hand waarvan prognoses kunnen worden gemaakt van de beoogde c.q. noodzakelijke instroom op de korte en langere termijn. </antwoord>
      <antwoord nummer="9">Zoals ook bij vraag 8 aangegeven zijn de beleidsvoornemens en streefcijfers voor vrouwen en allochtonen in de voor 2000 ingediende regionale beleidsplannen nog vrij summier. Niettemin zullen de ontwikkelingen van deze groepen – zowel wat betreft de instroom, doorstroom als de uitstroom – de komende tijd dezerzijds extra aandacht krijgen. Ik verwacht voor de komende jaren, mede in vervolg op de aanbevelingen op dit punt in het werkplan diversiteit, volledige en meer concrete beleidsvoornemens en verantwoordingen, waarop de korpsen kunnen en ook zullen worden aangesproken. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
