<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de minister van Buitenlandse Zaken over een speciale VN-operatie bij de Karni grensovergang tussen Israël en de Gazastrook. (Ingezonden 2 maart 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27608
</item>
         <item attribuut="Inhoud">Vragen naar aanleiding van bericht in krant The Daily Telegraph (22 februari 2007): de VN zou reeds van start zijn gegaan met het trainen van de Presidentiële Garde van de Palestijnse president Abbas. Indiener wil weten hoe de onpartijdigheid van de VN gegarandeerd wordt (gelet op het onderlinge geweld tussen de Palestijnse groeperingen Hamas en Fatah) en of het waar is dat Nederland aan deze operatie meebetaalt en waarom Nederland de operatie steunt.</item>
         <item attribuut="Rubriek">Internationale betrekkingen (Verenigde Naties) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Palestijnen VN</item>
         <item attribuut="Vindplaats">Kamervragen met antwoord 2006-2007, nr. 1065, Tweede Kamer</item>
         <item attribuut="Vraagnr_bij_indiening">2060708540</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">2007-03-23</item>
         <item attribuut="Datum_indiening">2007-03-02</item>
         <item attribuut="Document-id">KVR27608</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2263" allpagenumbers="2263 2264" vetnummer="2060708540" code="0607tkkvr1065" lopendefooter="Tweede Kamer, vergaderjaar 2006–2007, Aanhangsel" filenaam="KVR27608" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1065" onderwerp="" indiendatum="2007-03-2">
         <vrager partij="SGP" oorsprong="parlement">Van der Staaij</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2007-03-23">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht «Briton leads UN mission to train Fatah militia»? <voetnoot nummer="1"/>
      </vraag>
      <vraag nummer="2">Kunt u bevestigen dat de in het artikel beschreven VN-operatie om de Presidentiële Garde van president Abbas te trainen, van start gegaan is? Op welk besluit is deze operatie gebaseerd? Wat zijn de doelstellingen, werkwijze, samenstelling en duur van deze operatie? Hoe wordt de onpartijdigheid van de operatie, gelet op het VN-kader waarbinnen deze uitgevoerd wordt én het voortdurende geweld tussen Hamas en Fatah, gegarandeerd? </vraag>
      <vraag nummer="3">Is het waar, zoals in het artikel beweerd wordt, dat Nederland 1,3 miljoen euro bijdraagt aan de financiering van deze operatie? Is de Kamer hierover geïnformeerd? Zo neen, waarom niet? Wat zijn voor Nederland de redenen om deze operatie te steunen? Op welke voorwaarden is de financiële bijdrage geleverd? </vraag>
      <vraag nummer="4">Wat is de houding van de Israëlische regering ten aanzien van deze operatie? </vraag>
      <noten afkomstig="vraag">
         <noot nummer="1" datum="2007-02-22" bron="Daily Telegraph, www.telegraph.co.uk">Daily Telegraph, www.telegraph.co.uk, 22 februari 2007</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Het project is in december 2006 van start gegaan en heeft als doel de training van de Presidentiële Garde op het gebied van grensbewaking en -beveiliging. Dit project vindt plaats in het kader van het besluit van president Abbas de veiligheid en het operationele management aan de Palestijnse kant van de grensovergang Karni, tussen de Gazastrook en Israël, te verbeteren met behulp van de Presidentiële Garde. Daardoor zal een vlotte doorgang van goederen van en naar Israël worden bevorderd. Het initiatief tot verbetering van deze overgang werd in september 2006 genomen door de Amerikaanse veiligheidscoördinator, luitenant-generaal Dayton, in het kader van zijn «Karni Plan». Dit plan omvat de Amerikaanse inzet, voor de uitvoering van de Agreement on Movement and Access (AMA), die in eind 2005 op initiatief van minister Rice tussen de toenmalige Israëlische regering en Palestijnse Autoriteit werd gesloten. De AMA beoogt bevordering van vreedzame economische ontwikkeling en verbetering van de humanitaire situatie in de Palestijnse Gebieden. President Abbas en de Israëlische regering hebben met het plan ingestemd. Het project wordt uitgevoerd door het Office for Project Services (UNOPS) van de Verenigde Naties. Gedurende twaalf maanden, tot 1 december 2007, zullen 250 leden van de Presidentiële Garde worden opgeleid. Hun training richt zich op grensbewaking en -beveiliging en kent geen offensieve elementen. De training vindt vooral plaats te Karni zelf, grotendeels in de vorm van praktijkscholing met behulp van een team van trainers, geselecteerd door UNOPS. Tevens is voorzien in de levering van niet-offensieve uitrusting voor grensbewaking enbeveiliging. Naast Nederland dragen het Verenigd Koninkrijk en Canada bij aan de levering van uitrusting en infrastructurele hulp ter verbetering van de grensovergang. Luitenant-generaal Dayton is met president Abbas overeengekomen dat zoveel mogelijk nieuwe rekruten zullen worden opgeleid voor deze taken en dat zij niet zullen worden ingezet voor gevechtsdoeleinden in de Gazastrook. Tot nu toe hebben de Palestijnen zich daaraan gehouden. </antwoord>
      <antwoord nummer="3">Nederland draagt € 2 075 000 aan het project bij. De bijdrage vindt plaats op verzoek van de Amerikaanse veiligheidscoördinator Dayton en van president Abbas en is in overeenstemming met het beleid van Nederland, de EU en de VS bij te dragen aan de implementatie van de AMA en steun te verlenen aan president Abbas (zie onder meer het verslag van de RAZEB van 16 en 17 oktober jl., 2006/2007, 21 501-02, nr. 711). Er was in dit licht dan ook geen aanleiding om de Kamer specifiek over dit project te informeren. In het kader van steun voor economische ontwikkeling in Gaza, financiert Nederland ook twee projecten gericht op instandhouding van de productie en export van bloemen en tuinbouwproducten vanuit Gaza naar onder andere de Europese markt. De export van landbouwproducten vanuit Gaza is in voorgaande jaren ernstig onder druk komen te staan door regelmatige sluitingen van de Karni-overgang (de enige overgang voor export van dergelijke producten tussen Gaza en Israël) door Israël vanwege veiligheidsoverwegingen en een gebrekkige organisatie aan Palestijnse kant. Het besluit om verbetering van de organisatie en beveiliging van de Karni-overgang te ondersteunen, sluit naadloos aan bij het streven naar verbeterde doorvoer van landbouwproducten. Een functionerende doorvoer te Karni is overigens eveneens van zakelijk belang voor de Israëlische particuliere sector, die zorgdraagt voor de distributie van Palestijnse producten naar Europa en andere markten vanuit Israël. Tot nu toe zijn de gecombineerde projecten succesvol verlopen en zijn nagenoeg alle landbouwproducten die zijn bedoeld voor export vanuit Gaza op tijd Karni gepasseerd, mede dankzij Israëlische medewerking. De voornaamste voorwaarde voor totstandkoming en voortzetting van de Nederlandse steun is dat de opgeleide gardisten worden ingezet voor verbetering van de beveiliging te Karni en niet voor andere doeleinden. Hier wordt door de Nederlandse Vertegenwoordiging ter plaatse nauwlettend toezicht op gehouden. </antwoord>
      <antwoord nummer="4">Zoals hierboven beschreven, is de bijdrage tot stand gekomen en vindt uitvoering plaats onder auspiciën van de Amerikaanse veiligheidscoördinator in zijn hoedanigheid als officieel facilitator van de AMA, en in goed overleg met Israël. De Nederlandse Vertegenwoordiging te Ramallah onderhoudt ter plaatse eveneens contact met Israëlische autoriteiten over de voortgang van het project. De Israëlische houding is tot nu toe positief, getuige ook de medewerking met betrekking tot het openingsregime te Karni. Een voorbeeld hiervan is dat Israël recentelijk heeft toegezegd vanaf 15 april de openingstijden van de overgang te willen verruimen om de doorgang van goederen in de laatste twee maanden van het exportseizoen verder te faciliteren. </antwoord>
      <noten afkomstig="antwoord"/>
   </antwoorden>
</kvr>
