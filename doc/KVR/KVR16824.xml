<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rehwinkel (PvdA) aan de ministers van Binnenlandse Zaken en Koninkrijksrelaties en van Justitie over het toenemende aantal geweld- en doodsbedreigingen via internet. (Ingezonden 18 oktober 2002); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16824
</item>
         <item attribuut="Rubriek">Communicatie, media en informatievoorziening (Netwerken) Criminaliteit en openbare orde (Criminaliteitsbestrijding en -preventie)</item>
         <item attribuut="Trefwoorden">Computercriminaliteit Computernetwerken</item>
         <item attribuut="Vindplaats">Kamervragen met antwoord 2002-2003, nr. 475, Tweede Kamer</item>
         <item attribuut="Vraagnr_bij_indiening">2020301880</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Rehwinkel</persoon>
         </item>
         <item attribuut="Datum_reaktie">2002-12-09</item>
         <item attribuut="Datum_indiening">2002-10-18</item>
         <item attribuut="Document-id">KVR16824</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1001" allpagenumbers="1001 1002 1003" vetnummer="2020301880" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16824" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="475" onderwerp="" indiendatum="2002-10-18">
         <vrager partij="PvdA" oorsprong="parlement">Rehwinkel</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="9 december 2002), zie ook Aanhangsel Handelingen nr. 332, vergaderjaar 2002–2003">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de krantenberichten «Internetwaakhond: toename bedreigingen» en «Broeikasjes voor extreem-rechts»? <voetnoot nummer="1"/>
      </vraag>
      <vraag nummer="2">Bent u op de hoogte van de toeneming van het aantal geweld- en doodsbedreigingen via het internet, die het Meldpunt Discriminatie Internet (MID) vermeldt? </vraag>
      <vraag nummer="3">Welke initiatieven neemt u op dit moment om discriminerende en bedreigende uitingen op het internet tegen te gaan en om de afzenders van zulke uitingen te bestraffen? </vraag>
      <vraag nummer="4">Op welke wijze besteden het Landelijk Bureau Discriminatie (LBD) van de politie en het Landelijk Expertise Centrum Discriminatie (LECD) van het Openbaar Ministerie specifiek aandacht aan discriminatie-uitingen via het internet? Zijn deze organisaties inmiddels zodanig voor hun taak berekend dat opsporing en vervolging bij discriminatie via het internet zijn verbeterd? </vraag>
      <vraag nummer="5" voetnoot="2">Is de flinke vertraging bij landelijke aanpak van discriminatie door de politie, waarover uw ambtsvoorgangers begin dit jaar spraken, inmiddels verholpen? <voetnoot nummer="2"/>
      </vraag>
      <vraag nummer="6">Bent u van mening dat de huidige wet- en regelgeving alsmede de activiteiten van politie en justitie voldoende zijn om discriminatie en bedreigingen via het internet adequaat te bestrijden? Overweegt u aanvullende maatregelen om discriminatie via het internet tegen te gaan? </vraag>
      <noten afkomstig="vraag">
         <noot nummer="1" datum="2002-10-12" bron="De Volkskrant">De Volkskrant, 12 oktober 2002</noot>
         <noot nummer="2" documenttype="Kamervragen">Aanhangsel Handelingen, 628, vergaderjaar 2001–2002.</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3" voetnoot="1">Een belangrijk initiatief dat begin 1997 is genomen om discriminerende en bedreigende uitingen op het internet tegen te gaan en om de afzenders van zulke uitingen te bestraffen is de oprichting van het Meldpunt Discriminatie Internet (MDI) geweest. Sinds 21 maart 1997 is dit Meldpunt actief. Het doel van het MDI is het bestrijden en voorkomen van discriminatie op het Nederlands gedeelte van het internet. Tot haar domein rekent zij ook gedeelten van internet die zich fysiek in het buitenland bevinden maar geschreven zijn in de Nederlandse taal of vanuit Nederland worden onderhouden of duidelijk gericht zijn op Nederland. Meldingen over (mogelijk) discriminatoire uitlatingen en/of (geweld- en doods)bedreigingen kunnen aan het MDI gedaan worden. Het MDI onderzoekt vervolgens de aard van de melding, de strafwaardigheid (vaak gebeurt dit in nauw contact met het Landelijk Expertise Centrum Discriminatie (LECD) van het Openbaar Ministerie, de coördinator discriminatiezaken bij de regiopolitie Amsterdam-Amstelland of de Amsterdamse discriminatieofficier van justitie), en zo mogelijk wordt het internetadres van de afzender achterhaald. Indien het MDI op grond van dit onderzoek van oordeel is dat de uiting mogelijk strafbaar is dan wordt een dringend verzoek tot verwijdering aan de verspreider of beheerder gestuurd en de internetprovider op de hoogte gesteld. Indien niet tot verwijdering wordt overgegaan volgt in beginsel aangifte. Het MDI heeft met het LECD afgesproken dat het MDI de aangifte doet bij de discriminatieofficier van justitie in het arrondissement waar degene die (kennelijk) de uitlating doet woonachtig is. Tot aangifte wordt slechts in een enkel geval overgegaan, zo blijkt ook uit de jaarverslagen van het MDI <voetnoot nummer="1"/>. Dat het percentage aangiften laag is, is het gevolg van het zogenaamde «reinigende vermogen» van het MDI. Aan het verzoek van het MDI aan de verspreider, beheerder dan wel de internetprovider om discriminatoire uitlatingen te verwijderen van het internet wordt in de meerderheid van de gevallen voldaan. Zo werden er in 1999 178 verzoeken tot verwijdering gedaan en werden er 158 ingewilligd, in 2000 werden er 218 verzoeken gedaan waarvan er 194 werden ingewilligd en in 2001 werd er door het MDI 360 maal verzocht een uitlating te verwijderen waar in 312 gevallen gehoor aan werd gegeven. In die gevallen waarin niet tot verwijdering werd overgegaan werd er – zo mogelijk – aangifte gedaan. In sommige gevallen werd geen aangifte gedaan van discriminatie maar van een ander commuun delict (bijvoorbeeld bedreiging), in een aantal gevallen deed het MDI geen aangifte omdat de zogenaamde «account» werd opgeheven door de provider na klacht van het MDI. Daarnaast is het MDI in een aantal gevallen niet tot aangifte overgegaan omdat het weliswaar om Nederlandstalige uitlatingen ging, maar het een buitenlandse provider (locatie, machine en materiaal) betrof. In die gevallen waarin door het MDI aangifte is gedaan, wordt de aangifte cq de strafbare uitlating in eerste instantie door het OM, in samenspraak met het LECD, bekeken op de strafwaardigheid en vervolgens wordt op grond van de strafwet, de Aanwijzing Discriminatie en de Richtlijn Strafvordering Discriminatie beslist of het traject van strafvervolging al dan niet zal worden ingezet, waarna het (verdere) opsporingsonderzoek wordt geëntameerd bij de politie. Na onderzoek door de politie zal het uiteindelijke proces-verbaal door het OM worden beoordeeld en dit zal indien mogelijk leiden tot strafvervolging conform de Aanwijzing. </antwoord>
      <antwoord nummer="4 en 5" voetnoot="2 3">Het LECD heeft als doel het optimaliseren van de strafrechtelijke handhaving inzake discriminatie, dat wil zeggen beleidsvorming, opsporing, vervolging en rapportage. De hoge vlucht die het medium internet en zo de verspreiding van gedachtegoed vooral de laatste jaren heeft genomen brengt mee dat er tal van discussiefora op het internet zijn welke in sommige gevallen een vrijplaats bieden voor discriminatoire en racistische uitingen. Over de aard en omvang van discriminatie op het internet heeft het MDI vanaf 1999 in haar jaarverslagen gerapporteerd. Deze laten een aanmerkelijke toename zien van het aantal meldingen en/of gemelde uitingen. Daar waar het in 1999 nog om in totaal 541 meldingen/gemelde uitingen ging steeg het aantal in 2001 naar 1772 meldingen/gemelde uitingen <voetnoot nummer="2"/>. Het LECD heeft van bovenstaande (tijdig) kennis genomen en heeft vooral het laatste jaar een actief adviserende rol ingenomen daar waar sprake was van strafbare gedragingen op het internet en de mogelijke opsporing en/of vervolging door politie en justitie. Om in strafrechtelijk opzicht tijdig en adequaat te kunnen reageren is het van groot belang dat zowel het OM/LECD alsook de politie/LBD nauw contact onderhoudt met het MDI. Het LECD heeft zich ingezet om tot een overlegstructuur te komen tussen enerzijds het Meldpunt en anderzijds het Amsterdamse OM en de regiopolitie Amsterdam-Amstelland. Dit laatste is van belang omdat het merendeel van de aangiften in Amsterdam wordt gedaan <voetnoot nummer="3"/>. Deze overlegstructuur, die recent tot stand is gekomen, heeft geresulteerd in een stroomlijning van het doen van aangiften door het MDI bij het OM en het uitzetten van deze aangiften bij de regiopolitie Amsterdam-Amstelland. Het Landelijk Bureau Discriminatiezaken (LBD), ondergebracht bij het regionale politiekorps Rotterdam-Rijnmond, is sinds 1 september operationeel. Er worden voorbereidingen getroffen om door middel van onderzoek de huidige stand van zaken bij de Nederlandse politie in beeld te brengen. Een eerste overleg met enkele antidiscriminatiebureaus, het openbaar ministerie en enkele middelgrote en grote politiekorpsen, met als doel te komen tot het inventariseren van knelpunten in de uitvoering van de Aanwijzing discriminatie van het College van procureurs-generaal uit 1999, heeft inmiddels plaatsgevonden. Het is de bedoeling dat er in december een vervolgbijeenkomst wordt belegd waarbij onderwerpen aan de orde zullen komen als deskundigheidsbevordering, registratieproblematiek, structuren voor (periodiek) overleg en samenwerking tussen regiocontactpersonen alsmede de ontwikkeling van een handleiding voor coalities (i.e. de lokale driehoek en het antidiscriminatiebureau). Bij deze ontwikkelingen zal internetdiscriminatie eveneens een punt van aandacht zijn. Inmiddels is het LBD ook vertegenwoordigd in verschillende overlegvormen met diverse landelijke partners die een rol spelen bij de bestrijding van discriminatie en racisme, zoals het Nationaal Platform voor overleg en samenwerking tegen Racisme en Discriminatie (NPRD). Daarnaast zijn er regelmatig bilaterale contacten met het Landelijk Bureau ter bestrijding van Rassendiscriminatie (LBR), de Anne Frankstichting, de Landelijke vereniging van antidiscriminatiebureaus e.a. Het LBD verkeert met andere woorden nog in de beginfase. Al met al kan worden gesteld dat de landelijke aanpak goed op gang is gekomen. </antwoord>
      <antwoord nummer="6">Discriminatie via internet kan strafrechtelijk worden aangepakt. Uitgangspunt is immers dat wat «off-line» geldt, ook «on-line» geldt. Dit geldt voor zowel de strafbaarheid van discriminatie, als voor de normen die de opsporing ervan regarderen. Meer in zijn algemeenheid gelden de normen voor de opsporing van delicten in de fysieke wereld ook voor de aanpak van strafbare feiten die worden gepleegd op of door middel van internet. Ten aanzien van gegevens in geautomatiseerde bestanden geldt bovendien de aparte titel betreffende het onderzoek naar dergelijke gegevens (de artikelen 125i–125n Sv.). Daarnaast zijn met name de bepalingen over onderzoek van telecommunicatie van belang voor opsporingshandelingen op internet (de artikelen 126m en 126n Sv.). Deze onderzoeksbevoegdheden zijn niet steeds van toepassing op discriminatie via internet, aangezien het daarbij thans niet gaat om misdrijven zoals omschreven in artikel 67, eerste lid, Sv. Voor wat betreft de structurele vormen van discriminatie wordt daarin verandering gebracht in het wetsvoorstel strafmaatverhoging structurele vormen van discriminatie, waarvan de nota naar aanleiding van het verslag door uw Kamer is ontvangen op 27 december 2001. Activiteiten ter opsporing en vervolging van discriminatie zullen primair gericht zijn op degene van wie de uiting afkomstig is. Een betrokkene bij het ontsluiten van informatie is voorts de internetprovider. In dit verband is van belang Richtlijn nr. 2000/31/EG betreffende bepaalde juridische aspecten van de diensten van de informatiemaatschappij, met name de elektronische handel (Pb EG L 178/1). Deze richtlijn bevat onder meer een regeling betreffende de vrijstelling van aansprakelijkheid van internetproviders. Daarbij wordt gedifferentieerd naar de verschillende activiteiten die door de internetproviders kunnen worden verricht. Inmiddels is een wetsvoorstel dat strekt tot implementatie van de voornoemde richtlijn ingediend bij uw Kamer (Kamerstukken II, 2001/02, 28 197, nrs. 1–4). Daarin wordt voorgesteld dat de internetprovider die als tussenpersoon optreedt, als zodanig niet kan worden vervolgd. Wel moeten dan op bevel van de officier van justitie strafbare gegevens worden verwijderd. Verder kan, met gebruikmaking van strafvorderlijke bevoegdheden, de medewerking van internetproviders worden verlangd in het kader van de opsporing van degene die verantwoordelijk is voor de inhoud van de aangeboden informatie. De voorwaarden die de richtlijn aan de niet-aansprakelijkheid van de internetprovider stelt, brengen met zich mee dat de internetprovider geen bemoeienis mag hebben met het ontstaan, de bestemming en de inhoud van de informatie die hij doorgeeft of opslaat. Is dit wel het geval, dan gedraagt de provider zich niet als tussenpersoon, maar wordt hij medeverantwoordelijk voor de informatie. Aan de hand van het commune strafrecht zal alsdan moeten worden bepaald of en in hoeverre hij daadwerkelijk aansprakelijk kan worden gesteld als dader, medeplichtige of medepleger. Op korte termijn zal de nota naar aanleiding van het verslag naar de Tweede Kamer worden gezonden. Voor de aanpak van grensoverschrijdende discriminatie via de computer zijn rechtsmacht van de Nederlandse strafrechter en rechtshulp van belang. De rechtsmacht wordt geregeld in de artikelen 2 e.v. Sr. Indien opsporingshandelingen op buitenlandse computers nodig zijn, dient rechtshulp te worden gevraagd aan de desbetreffende autoriteiten. Soms maakt dat vervolging moeilijk, gelet op de in de internationale rechtshulp geldende eis van de dubbele strafbaarheid. Deze eis houdt in dat een land alleen rechtshulp aan een ander land zal verlenen bij de opsporing van een strafbaar feit als dat feit ook in het aangezochte land strafbaar is. Voor wat betreft de aanpak van discriminatie op internet in de landen van de Raad van Europa is inmiddels een protocol tot stand gekomen bij het Cybercrimeverdrag, dat voorziet in de vergemakkelijking van de bestrijding van de grensoverschrijdende computercriminaliteit. Het Cybercrimeverdrag is op 23 november 2001 door Nederland ondertekend. Het is de bedoeling dat Nederland ook het protocol zal ondertekenen. In het verdrag zijn onder andere voorzieningen getroffen voor het zoeken op grensoverschrijdende computernetwerken en voor internationale rechtshulp. Wat betreft de samenwerking met landen die niet meewerken aan genoemd protocol zullen mogelijke obstakels bij de bestrijding van racisme op internet blijven bestaan. Zo is bijvoorbeeld op grond van de Amerikaanse constitutie wat het uiten van meningen betreft veel meer toegestaan dan in Nederland. Uitingen die hier als discriminatoir worden aangemerkt, kunnen in de VS als een legitieme meningsuiting worden beschouwd. Indien zulke uitingen staan vermeld op een server van een Amerikaanse provider, en Nederlandse opsporingsautoreiten willen weten welke abonnee deze uitingen erop heeft gezet, behoeven deze autoriteiten niet te rekenen op medewerking van de Amerikaanse autoriteiten of van de provider. Een voorbeeld is de site Polinco (PolitiekInCorrect), een webforum waar Nederlanders strafbare discriminatoire uitingen doen. De website bevindt zich fysiek in de Verenigde Staten en ook de eigenaar bevindt zich daar. Het zal dan slechts mogelijk zijn de Nederlandse individuen die op deze site discriminatoire uitingen plaatsen, te vervolgen. Met het hierboven geschetste instrumentarium zijn er naar de huidige stand van zaken voldoende mogelijkheden om zowel nationaal als internationaal tegen discriminatie (en bedreigingen) via internet op te kunnen treden. Het gaat hier om een betrekkelijk nieuwe vorm van criminaliteit. Bij politie en justitie zal door samenwerking met het LECD, het LBD en het MDI de expertise op dit specialistische gebied verder worden ontwikkeld. </antwoord>
      <noten afkomstig="antwoord">
         <noot nummer="1">Over de periode 2000/2001 zijn er, zover het LECD bekend, 6 aangiften gedaan namens het MDI</noot>
         <noot nummer="2" titel="Inhoudelijke jaarverslagen 1999/2000/2001">Zie «Inhoudelijke jaarverslagen 1999/2000/2001». Stichting Magenta, Meldpunt Discriminatie Internet</noot>
         <noot nummer="3">Van de 6 aangiften die over de periode 2000 en 2001 werden gedaan werden er 5 in Amsterdam gedaan. Dit jaar (tot 1 november) werden 7 aangiften gedaan, alle in Amsterdam</noot>
      </noten>
   </antwoorden>
</kvr>
