<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Luijten, Toscam Abbing-Bos en Varekamp (allen VVD) inzake hulpprogramma Bangladesh. (Ingezonden 14 november 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2216
</item>
         <item attribuut="Rubriek">Ontwikkelingssamenwerking (Ontwikkelingshulp Azië)</item>
         <item attribuut="Trefwoorden">Bangladesh Ontwikkelingssamenwerking</item>
         <item attribuut="Vindplaats">Kamervragen met antwoord 1995-1996, nr. 12, Eerste Kamer</item>
         <item attribuut="Afkomstig_van">Ontwikkelingssamenwerking</item>
         <item attribuut="Indiener">
            <persoon partij="VVD">Luijten</persoon>
            <persoon partij="VVD">Toscam Abbing-Bos</persoon>
            <persoon partij="VVD">Varekamp</persoon>
         </item>
         <item attribuut="Datum_reaktie">1995-12-01</item>
         <item attribuut="Datum_indiening">1995-11-14</item>
         <item attribuut="Document-id">KVR2216</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="23" allpagenumbers="23 24" vetnummer="" code="" lopendefooter="Eerste Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 738x" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="12" onderwerp="" indiendatum="1995-11-14">
         <vrager partij="VVD" oorsprong="parlement">Luijten</vrager>
         <vrager partij="VVD" oorsprong="parlement">Toscam Abbing-Bos</vrager>
         <vrager partij="VVD" oorsprong="parlement">Varekamp</vrager>
         <vraagt-aan/>
      </vraagdata>
      <antwoorddata antwoorddatum="1995-12-1">
         <antwoorder functie="minister" ministerie="Ontwikkelingssamenwerking">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het U bekend dat het Nederlands Platform Flood Action Plan Bangladesh (FAP) een dringende oproep heeft gericht aan de Staten-Generaal met het verzoek dat wordt gegarandeerd dat de minister voor Ontwikkelingssamenwerking lering trekt uit opgedane ervaringen met het waterbeheersingsprogramma FAT-20 voordat de volgende fase ingaat? <voetnoot nummer="1"/>
      </vraag>
      <vraag nummer="2">Is het waar dat U nog geen duidelijk standpunt heeft over voortzetting van dit hulpprogramma? </vraag>
      <vraag nummer="3">Is het waar dat de plaatselijke bevolking tegen het project is gekant; zo ja, hoe verklaart U dat zulks eerst thans – en niet eerder – tot uiting is gekomen? </vraag>
      <vraag nummer="4">Is er iets misgegaan met het bedrijf Euroconsult, dat was belast met de uitvoering van het hulpprogramma; zo ja, wat is er misgegaan? </vraag>
      <vraag nummer="5">Wat bedoelt U met «herformuleren» van het programma? </vraag>
      <vraag nummer="6">Hoe groot acht U de kans dat het project in strijd is met de wetgeving van Bangladesh en welke consequenties verbindt U daaraan, indien deze strijd mocht bestaan? </vraag>
      <noten afkomstig="vraag">
         <noot nummer="1">In vervolg op vragen in de Tweede Kamer, zie Aanhangsel van de Handelingen der Staten-Generaal, vergaderjaar 1995–1996, nr. 180</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het Compartmentalization Pilot Project (FAP-20), dat Nederland samen met Bangladesh en Duitsland financiert, is onlangs geherformuleerd. Ik heb kennis genomen van de voorstellen zoals neergelegd in het herformuleringsrapport en stel mij voor om het rapport als uitgangspunt te beschouwen bij de verdere besluitvorming over FAP-20. Nadat de Nederlandse delegatie heeft gerapporteerd over de uitkomsten van de FAP-conferentie die op 30 november en 1 december a.s. zal plaatsvinden, zal een gezamenlijke Nederlands-Duitse donorreviewmissie de voorstellen met de overheid van Bangladesh bespreken. </antwoord>
      <antwoord nummer="3">Reeds gedurende enige jaren geeft een aantal bewoners in het noord-oosten van het projectgebied blijk tegen uitvoering van het project te zijn. De kritiek van deze bewoners alsmede de kritiek die door NGO’s in Bangladesh op het project is geuit is voor mij aanleiding geweest om in 1995 een tussentijdse evaluatie uit te laten voeren en het project op basis van de aanbevelingen van de evaluatiemissie opnieuw te laten formuleren. </antwoord>
      <antwoord nummer="4">De evaluatie-missie Schulte Nordholt, wier rapport door mij ter vertrouwelijke kennisneming aan de leden van de vaste kamercommissie van de Tweede Kamer is toegezonden, heeft geadviseerd het project na afloop van het contract met de huidige consultant, conform de geldende procedures, opnieuw aan te besteden. </antwoord>
      <antwoord nummer="5">In mei jl. heeft de missie Schulte Nordholt een tussentijdse evaluatie van het project uitgevoerd. Op basis van de gesignaleerde knelpunten op het gebied van bevolkingsparticipatie en institutionele versterking heeft de missie aanbevolen het project opnieuw te formuleren. De herformuleringsmissie, welke heeft plaatsgevonden in september/oktober jl., is met voorstellen gekomen gericht op verbeterde participatie, institutionele versterking en verbeterde monitoring en evaluatie van het project. Voorgesteld wordt ook NGO’s actief te betrekken in de besluitvorming en uitvoering van projectactiviteiten. </antwoord>
      <antwoord nummer="6">In 1994 heeft een boer in het projectgebied onder de Nisi-regel een rechtszaak aangespannen over de vraag in hoeverre het project in overeenstemming is met de nationale wetgeving. De door de boer gedaagde Bangladeshi autoriteiten dienen onder de Nisi-regel te bewijzen dat het project niet in strijd is met de nationale wetgeving. Behandeling van deze zaak kan nog geruime tijd op zich laten wachten aangezien de High Court zaken chronologisch behandelt en momenteel zaken in behandeling heeft die zes jaar geleden zijn aangespannen. Ik acht mij niet bevoegd tot het doen van een uitspraak over het Bangladeshi rechtsverloop. Op de consequenties van een eventuele uitspraak wil ik niet vooruitlopen aangezien ik na een mogelijk vonnis eerst kennis wil nemen van de beslissing die de Bangladeshi autoriteiten aan het vonnis verbinden. </antwoord>
      <noten afkomstig="antwoord"/>
   </antwoorden>
</kvr>
