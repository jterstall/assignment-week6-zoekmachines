<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Valk, Timmermans en Koenders (allen PvdA) over uitlatingen van een kolonel inzake Nederlandse invloed bij SFOR. (Ingezonden 10 september 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7890
</item>
         <item attribuut="Inhoud">Vragen over uitlatingen van kolonel J. Duine (in de Militaire Spectator en de Volkskrant van 4 september 1998) over de invloed van Nederland in de staf van SFOR, de NAVO-geleide Stabilization Force in Bosnië-Herzegovina.</item>
         <item attribuut="Rubriek">Veiligheidsbeleid en defensie (NAVO)</item>
         <item attribuut="Trefwoorden">Bosnië-Herzegovina NAVO</item>
         <item attribuut="Vindplaats">Kamervragen met antwoord 1998-1999, nr. 79, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="PvdA">Valk</persoon>
            <persoon partij="PvdA">Timmermans</persoon>
            <persoon partij="PvdA">Koenders</persoon>
         </item>
         <item attribuut="Datum_reaktie">1998-09-29</item>
         <item attribuut="Datum_indiening">1998-09-10</item>
         <item attribuut="Document-id">KVR7890</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="161" allpagenumbers="161 162" vetnummer="2979816500" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7890" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="79" onderwerp="" indiendatum="1998-09-10">
         <vrager partij="PvdA" oorsprong="parlement">Valk</vrager>
         <vrager partij="PvdA" oorsprong="parlement">Timmermans</vrager>
         <vrager partij="PvdA" oorsprong="parlement">Koenders</vrager>
         <vraagt-aan/>
      </vraagdata>
      <antwoorddata antwoorddatum="1998-09-29">
         <antwoorder functie="minister" ministerie="Defensie">De Grave</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Deelt u de kritiek van kolonel J. Duine, dat Nederland te weinig invloed heeft ontwikkeld in de staf van SFOR? <voetnoot nummer="1"/>
      </vraag>
      <vraag nummer="2">Wat is uw reactie op zijn constatering, dat Nederland zich vooral beperkt tot klagen over het gebrek aan macht, in plaats van het ondernemen van initiatief, actie en sturing, ondermeer door het ontbreken van een duidelijke lijn van Defensie en Buitenlandse Zaken naar de Senior National Staff Officer? </vraag>
      <vraag nummer="3">Hoe beoordeelt u de kritiek van kolonel Duine, dat het gebrek aan invloed in de SFOR-staf mede te wijten is aan het ontbreken van hoge officieren van Nederland in de staf in tegenstelling tot andere landen? </vraag>
      <vraag nummer="4">Is het waar dat de Amerikanen op eigen houtje opereren en bij belangrijke beslissingen de SFOR-staf links laten liggen? Zo ja, wat is uw oordeel daarover en overweegt u actie hieromtrent te ondernemen? </vraag>
      <vraag nummer="5">Wat is uw oordeel over de kritiek van kolonel Duine op het gebrek aan discipline bij enkele uitgezonden militairen? Kunt u zich vinden in zijn aanbevelingen om daarin verandering te brengen, zoals zwaardere sancties, een betere voorbereiding en de aanstelling van sterke commandanten? </vraag>
      <vraag nummer="6">Wat is uw oordeel over de kritiek van kolonel Duine inzake het gebrek aan coördinatie tussen de Europese landen? Bent u voornemens initiatieven te ontplooien teneinde deze coördinatie te verbeteren? </vraag>
      <noten afkomstig="vraag">
         <noot nummer="1" datum="1998-09-4" bron="Militaire Spectator, september jl. De Volkskrant">Militaire Spectator, september jl. De Volkskrant, 4 september 1998</noot>
      </noten>
   </vragen>
   <antwoorden aantal="3">
      <antwoord nummer="1 en 3">Neen. Nederland is gelet op de omvang van de Nederlandse bijdrage aan SFOR in vergelijking met andere landen op voldoende hoog niveau vertegenwoordigd in de staf van de commandant SFOR. </antwoord>
      <antwoord nummer="2, 4 en 6">Nederland participeert volledig bij de beleidsbepaling ten aanzien van SFOR op politiek-militair strategisch niveau door overleg in het Militair Comité van de NAVO en in de NAVO-Raad. Belangrijke te nemen beslissingen met betrekking tot SFOR worden door de commandant van SFOR via SACEUR, aan het Militair Comité en de NAVO-Raad voorgelegd. Daardoor zijn alle NAVO-lidstaten bij belangrijke beslissingen betrokken en is coördinatie van de standpunten van de verschillende landen verzekerd. De informatievoorziening naar en vanuit Nederland met betrekking tot Nederlandse eenheden en militairen in Bosnië-Herzegowina en Kroatië is duidelijk gestructureerd. De contingentscommandant is daarbij op grond van zijn taakstelling de sleutelfunctionaris. De Senior National Representative (SNR) bij de staf van SFOR ressorteert onder hem. Informatie vanuit het operatiegebied wordt door tussenkomst van de contingentscommandant aan het Defensie Crisisbeheersingscentrum verstrekt. Dat geldt ook voor rapportages van de SNR bij de staf van SFOR. Over door Nederland ingenomen standpunten en beleidsaangelegenheden wordt de contingentscommandant, en voor zo ver voor hem relevant de SNR, door het Defensie Crisisbeheersingscentrum ingelicht. </antwoord>
      <antwoord nummer="5">Uit gesprekken met kolonel Duine is gebleken dat hij in zijn artikel niet heeft bedoeld de discipline onder Nederlandse militairen aan de orde te stellen. Hij heeft vooral willen wijzen op de cultuurverschillen tussen militairen van verschillende nationaliteit in de internationale staf. Voorts wijst hij erop dat begrip voor de cultuur van anderen in een internationale omgeving soms aanpassing van de attitude van Nederlandse militairen kan vergen. Daarom is kolonel Duine, tijdens zijn plaatsing bij de staf van SFOR, een aantal malen corrigerend opgetreden ten opzichte van Nederlandse militairen. In de met kolonel Duine gevoerde gesprekken heeft hij mij op het volgende gewezen. Het brengen van de militaire groet wordt in veel landen als onderdeel van de normale militaire discipline beschouwd, terwijl in Nederland de groetplicht al lang is afgeschaft. Ook het niet-roken in werkruimtes wordt door andere landen stringent toegepast. Tegen de achtergrond van zijn ervaringen heeft kolonel Duine de suggestie gedaan tijdens de opleidingen meer aandacht te besteden aan de juiste omgangsnormen. Voorts heeft hij hiervoor de aandacht gevraagd van zijn Nederlandse collega’s bij internationale staven opdat zij zo nodig kunnen optreden. Diens zienswijze delen wij en ter zake zijn ook al maatregelen genomen. </antwoord>
      <noten afkomstig="antwoord"/>
   </antwoorden>
</kvr>
