<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over de kwaliteit van de ambulancezorg in spoedeisende situaties. (Ingezonden 11 oktober 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24189
</item>
         <item attribuut="Inhoud">Doordat een aantal regio's zich niet aan de gemaakte afspraken houdt, is de spoedeisende (ambulance)hulp voor CVA- en hartpatiënten niet goed geregeld.</item>
         <item attribuut="Rubriek">Gezondheidszorg (Overig) Gezondheidszorg (Ziekten en ziektepreventie)</item>
         <item attribuut="Trefwoorden">Ambulancevervoer Hart- en vaatziekten</item>
         <item attribuut="Vindplaats">Kamervragen met antwoord 2005-2006, nr. 248, Tweede Kamer</item>
         <item attribuut="Vraagnr_bij_indiening">2050601260</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2005-10-28</item>
         <item attribuut="Datum_indiening">2005-10-11</item>
         <item attribuut="Document-id">KVR24189</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="529" allpagenumbers="529 530" vetnummer="2050601260" code="0506tkkvr248" lopendefooter="Tweede Kamer, vergaderjaar 2005–2006, Aanhangsel" filenaam="KVR24189" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="248" onderwerp="" indiendatum="2005-10-11">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-10-28">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Klopt het dat spoedzorg bij patiënten met een hartinfarct of een cerebraal vasculair accident (CVA) niet overal goed is geregeld? <voetnoot nummer="1"/>
      </vraag>
      <vraag nummer="2">Kent u de gegevens uit de enquête die gehouden is onder 25 medische managers bij regionale ambulancevoorzieningen? </vraag>
      <vraag nummer="3">Klopt het dat in een aantal regio’s men zich niet aan de gemaakte afspraken en de opgestelde richtlijnen houdt, en dat de snelheid waarmee een CVA-patiënt wordt geholpen afhangt van de dienstdoende neuroloog? Zo ja, wat is uw mening hierover? </vraag>
      <vraag nummer="4">Klopt het dat dit ook geldt voor patiënten met een hartinfarct, en dat men er niet in slaagt tot afspraken te komen met een aantal cardiologen? </vraag>
      <vraag nummer="5">Wat is uw mening over het feit dat dit soort situaties tot onnodig sterven kan leiden? </vraag>
      <vraag nummer="6">Op welke wijze wordt toezicht gehouden op de naleving van de gemaakte afspraken volgens de Landelijke Transmurale Afspraak? </vraag>
      <vraag nummer="7">Bent u bereid de Inspectie voor de Gezondheidszorg een onderzoek te laten doen naar de kwaliteit van de ambulancezorg in spoedeisende situaties, en in het bijzonder naar de kwaliteit van spoedzorg aan CVA-patiënten en patiënten met een hartinfarct? </vraag>
      <noten afkomstig="vraag">
         <noot nummer="1">Medisch Contact, 60e jaargang, nr. 40</noot>
      </noten>
   </vragen>
   <antwoorden aantal="7">
      <antwoord nummer="1">Binnen de ambulancesector zijn protocollen opgesteld hoe te handelen bij patiënten met een hartinfarct of CVA. De ambulancehulpverleners worden volgens het protocol opgeleid. Daarnaast zijn in verschillende regio’s met de specialisten afgestemde protocollen voor de behandeling bij hartinfarct en/of CVA. Afspraken tussen individuele ambulanceorganisaties en ziekenhuizen en specialisten over de zorgverlening aan specifieke groepen patiënten zijn lokaal/regionaal van karakter en afhankelijk van de specialist en ziekenhuis. </antwoord>
      <antwoord nummer="2">Nee, de Hartstichting heeft mij hierover niet geïnformeerd. Bij de Stichting Landelijke Ambulance en Meldkamer Protocollen (LAMP) is wel bekend dat de Hartstichting een enquête heeft gehouden onder de medisch managers. De Stichting LAMP en Ambulancezorg Nederland (AZN) waren hierbij niet betrokken. </antwoord>
      <antwoord nummer="3">Zie ook mijn antwoord op vraag 1. De snelheid van behandelen is mede afhankelijk van regionale/lokale afspraken. Het opvangen van deze patiënten in een stroke unit bevordert over het algemeen de snelheid van behandelen. In sommige ziekenhuizen is geen «stroke unit» aanwezig. Patiënten met een beroerte worden dan meestal in een ander ziekenhuis opgenomen. Bij de ambulancediensten is bekend naar welk ziekenhuis in de regio de patiënt vervoerd moet worden. Het ziet er naar uit dat steeds meer patiënten met een beroerte de noodzakelijke zorg in een ziekenhuis met «stroke unit» kan krijgen. </antwoord>
      <antwoord nummer="4">Daar ben ik niet van op de hoogte. </antwoord>
      <antwoord nummer="5">Zie ook mijn antwoord op vraag 1. Ik ben van mening dat in elke regio afspraken gemaakt moeten worden in welk ziekenhuis acute specialistische hulp geleverd kan worden zodat de ambulance hierop gericht kan aanrijden. Zie ook beantwoording vraag 7. </antwoord>
      <antwoord nummer="6">De Inspectie voor de Gezondheidszorg houdt toezicht op de kwaliteit van de zorgverlening. Zij zal zich daarbij, onder andere, baseren op veldnormen. Ik beschouw de Landelijke Transmurale Afspraak als één van de veldnormen waaraan de IGZ kan toetsen. </antwoord>
      <antwoord nummer="7">In september 2004 heeft de Inspectie voor de Gezondheidszorg nog een onderzoek gedaan naar de spoedeisende hulpverlening met de titel «haastige spoed niet overal goed». In het rapport kondigt de IGZ aan om binnen de haar beschikbare mogelijkheden de ontwikkeling rond de spoedeisende hulpverlening te monitoren en waar nodig te bevorderen. In het kader van de WTZi komt een verplicht «regionaal overleg acute zorgketen». Het regionaal overleg maakt duidelijk dat de veldpartijen (w.o. huisartsen, ambulancediensten, meldkamer, ziekenhuizen en traumacentra) primair aan zet zijn om de afstemming tussen de verschillende aanbieders uit de acute zorgketen goed te regelen. De verschillende ketenpartners komen bijeen met als doel een regionaal dekkend systeem te vormen, met onderlinge afstemming van de verschillende zorgaanbieders zodat de patiënt met een acute zorgvraag zo snel mogelijk op de juiste plaats terechtkomt. In dit kader vind ik een apart onderzoek niet nodig. </antwoord>
      <noten afkomstig="antwoord"/>
   </antwoorden>
</kvr>
