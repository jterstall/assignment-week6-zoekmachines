<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Pechtold (D66) aan de staatssecretaris van Onderwijs, Cultuur en Wetenschap, mevrouw Dijksma, over de kwaliteit van het basisonderwijs. (Ingezonden 27 april 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29994
</item>
         <item attribuut="Inhoud">Vragen naar aanleiding van bericht (De Volkskrant, 23 april 2007) dat het basisonderwijs in Nederland onder de maat zou zijn. Waarom is nooit eerder actie ondernomen, terwijl de afgelopen jaren de Periodieke Peilingen van het Onderwijsniveau (PPON) reeds verschillende malen aantoonden dat de kennis van leerlingen op verschillende vakgebieden onder de maat was? Indiener vraagt om maatregelen om de kwaliteit weer op peil te brengen.</item>
         <item attribuut="Rubriek">Basisonderwijs (Kwaliteit van het basisonderwijs)</item>
         <item attribuut="Trefwoorden">Kwaliteit van het basisonderwijs</item>
         <item attribuut="Vindplaats">Kamervragen met antwoord 2007-2008, nr. 524, Tweede Kamer</item>
         <item attribuut="Vraagnr_bij_indiening">2060713760</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="D66">Pechtold</persoon>
         </item>
         <item attribuut="Datum_reaktie">2007-05-29</item>
         <item attribuut="Datum_indiening">2007-04-27</item>
         <item attribuut="Document-id">KVR29994</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1123" allpagenumbers="1123 1124" vetnummer="2060713760" code="0708tkkvr524" lopendefooter="Tweede Kamer, vergaderjaar 2007–2008, Aanhangsel" filenaam="KVR29994" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="524" onderwerp="" indiendatum="2007-04-27">
         <vrager partij="D66" oorsprong="parlement">Pechtold</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Dijksma,</vraagt-aan>
      </vraagdata>
      <antwoorddata antwoorddatum="2007-05-29">
         <antwoorder functie="staatssecretaris" ministerie="Onderwijs, Cultuur en Wetenschap">Dijksma</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van het bericht <voetnoot nummer="1"/>dat het basisonderwijs in Nederland onder de maat zou zijn? </vraag>
      <vraag nummer="2">Kunt u beargumenteren waarom nooit eerder actie is ondernomen, terwijl de afgelopen jaren de Periodieke Peilingen van het Onderwijsniveau (PPON) reeds verschillende malen aantoonden dat de kennis van leerlingen op verschillende vakgebieden onder de maat was? </vraag>
      <vraag nummer="3">Deelt u het oordeel dat het onderzoek over de afgelopen twintig jaar aanleiding geeft tot ernstige zorgen? Zo ja, wat gaat u doen om de kwaliteit weer op een acceptabel niveau te krijgen en welke einddoelen stelt u zich in dezen? Zo neen, waarom niet? </vraag>
      <vraag nummer="4">Deelt u de opvatting dat het een mooi begin zou zijn de 300 miljoen euro die nu af gaan van het onderwijsbudget doordat ze besteedt worden aan gratis schoolboeken, te investeren in de kwaliteit van het onderwijs? Zo ja, bent u bereid dit geld voor dit doel in te zetten? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-04-23" bron="de Volkskrant">de Volkskrant, 23 april 2007</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Er kunnen, afhankelijk van de vergelijkingsmaatstaf, meer of minder positieve beelden van de prestaties van Nederlandse leerlingen en basisscholen worden geschetst. Internationaal vergelijkend onderzoek laat bijvoorbeeld de laatste jaren onverminderd goede prestaties van Nederlandse leerlingen zien, terwijl PPON-onderzoek aan de hand van normen van deskundigen concludeert dat leerlingen bepaalde onderdelen van vakken onvoldoende beheersen. PPON kan echter niet «bewijzen» dat het basisonderwijs onvoldoende presteert, omdat er geen vaste prestatienormen gelden voor leerlingen en scholen. In het Nederlandse basisonderwijs geven de kerndoelen aan wat scholen aan leerstof moeten aanbieden. Uiteraard neem ik de signalen zeer serieus. Onderwijsprestaties staan, terecht, hoog op de agenda. Daarom heeft het kabinet zich voorgenomen om duidelijk vast te leggen wat leerlingen en studenten moet kennen en kunnen aan het eind van hun leerloopbaan. Met de kwaliteit van het onderwijs mogen we immers geen risico’s lopen. Ook al hebben we geen eenduidig beeld van de kwaliteit van het basisonderwijs, het voorzorgsbeginsel moet voorop blijven staan. Tegen die achtergrond heb ik ook met Paul van Dam gesproken. Daarnaast geef ik mij goed rekenschap van de bevindingen van de onderwijsinspectie in haar nieuwste Onderwijsverslag. Er is de afgelopen decennia in de onderwijspolitiek weliswaar veel aandacht geweest voor de structuur en besturing van het onderwijsstelsel, maar de kwaliteit van de onderwijsprestaties is nooit van de agenda geweest. Zo hebben de teleurstellende uitkomsten van de internationale vergelijking naar begrijpend lezen in het basisonderwijs (PIRLS) begin jaren negentig van de vorige eeuw geleid tot allerlei maatregelen met positieve resultaten tot gevolg, zoals bleek uit de tweede plaats van Nederland in het PIRLS-onderzoek van 2001. Ook daarna stond aandacht voor de verbetering van technisch lezen en rekenen-wiskunde steeds hoog op de agenda. Mede naar aanleiding van het Onderwijsverslag 2004–2005 van de inspectie ondersteunt het Expertisecentrum Nederlands basisscholen bij het verbeteren van technisch en begrijpend lezen. Naar aanleiding van het PPON-onderzoek naar rekenen wordt, mede onder leiding van het Freudenthal Instituut, een brede discussie gevoerd over de toekomst van rekenen-wiskunde in het basisonderwijs. Deze discussie kan dit jaar nog leiden tot verbetervoorstellen. Verder wijs ik u op de instelling van de «Expertgroep doorlopende leerlijnen voor taal en rekenen». De expertgroep komt aan het eind van dit jaar met voorstellen voor vaste ijkpunten voor onderwijsprestaties in de verschillende onderwijssectoren. Tot slot noem ik nog het toezicht op de scholen. De inspectie houdt toezicht op de prestaties van scholen en schenkt daarbij extra aandacht aan zwak presterende scholen. </antwoord>
      <antwoord nummer="3">Ik baseer mijn oordeel over de kwaliteit van het onderwijs niet op één analyse (PPON). In dit verband wil ik u erop wijzen dat het Cito, organisator en uitvoerder van het PPON-onderzoek, in een persbericht van 23 april jl. zegt dat deze peilingen geen basis bieden voor absolute oordelen over de prestaties van leerlingen, maar wel een referentiekader vormen voor een discussie over gewenste kennis en vaardigheden. Die discussie moeten we dan ook samen met de mensen in het onderwijs voeren. Onderzoek vormt een waardevolle bron voor een analyse van de sterke en zwakke punten van de kwaliteit van het onderwijs. Verschillende evaluatiemethodieken hebben hun eigen invalshoek en aanpak, en genereren eigen conclusies. Zo laten internationale vergelijkingen goede resultaten zien, zijn de scores op de Cito-eindtoets vrij stabiel en laat PPON-onderzoek zien dat er sterke en zwakke punten zijn. De onderwijsinspectie toont in haar nieuwste Onderwijsverslag dat de prestaties van 93% van de basisscholen op orde zijn, maar zij stelt nadrukkelijk ook dat er aandacht nodig is voor zeer zwakke en risicoscholen en voor groepen leerlingen die de basisvaardigheden onvoldoende beheersen. Ik onderschrijf deze conclusies van de inspectie. Wil Nederland een kenniseconomie zijn die internationaal kan meedoen, dan moeten we alle talenten ontwikkelen en benutten. De basisvaardigheden van leerlingen voor – in ieder geval – taal en rekenen moeten op orde zijn, zodat ze voorbereid zijn op het vervolgonderwijs en op de samenleving van de toekomst. Maar ook in brede zin moet de kwaliteit van het primair onderwijs hoog zijn. Scholen die niet genoeg presteren, zullen we daarop aanspreken. Ik ben voornemens voor het primair onderwijs met een samenhangende kwaliteitsagenda te komen. Daartoe ben ik op dit moment niet alleen in gesprek met onderzoekers, maar ook met leraren, directeuren, ouders, inspectie en andere deskundigen. Naar verwachting kan ik u met de onderwijsbegroting voor 2008 mijn voorstel voor een kwaliteitsagenda voorleggen. Mijn ambitie is om te komen tot een kwaliteitsagenda die bijdraagt aan het verhogen van de kwaliteit en aan het terugdringen van (taal)achterstanden. Meer dan in het verleden zal daarbij samenhang moeten worden aangebracht in het beleid voor voor- en vroegschoolse educatie, onderwijsachterstanden, kwaliteit en professionalisering in het primair onderwijs. </antwoord>
      <antwoord nummer="4">Dit kabinet komt in de onderwijsbegroting voor 2008 met investeringsvoorstellen voor zijn prioriteiten, waarvan kwaliteit er één is. Tijdens de behandeling van die begroting in het parlement is er alle gelegenheid om deze voorstellen met elkaar te bespreken. </antwoord>
      <noten afkomstig="antwoord">
         <noot nummer="1">Abusievelijk niet eerder in druk verschenen</noot>
      </noten>
   </antwoorden>
</kvr>
