<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Rooij (SP) aan de staatssecretaris van Onderwijs, Cultuur en Wetenschap, mevrouw Van Bijsterveldt-Vliegenthart, over de hoge schooluitval op het mbo door een verkeerde studiekeuze. (Ingezonden 30 maart 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27961
</item>
         <item attribuut="Inhoud">Vragen naar aanleiding van artikel 'vmbo'er moet leren kiezen' (Financieele Dagblad, 27 maart 2007): kennelijk weet zestig procent van de vmbo-leerlingen nog niet welke studie hij/zij wil gaan volgen. Indiener vraagt zich af in hoeverre een verkeerde studiekeuze de oorzaak is van voortijdig schoolverlaten op met mbo.</item>
         <item attribuut="Rubriek">Voortgezet onderwijs (Leerlingen) Voortgezet onderwijs (Overig)</item>
         <item attribuut="Trefwoorden">Schoolverlaters Studie- en beroepskeuze Vmbo</item>
         <item attribuut="Vindplaats">Kamervragen met antwoord 2006-2007, nr. 1393, Tweede Kamer</item>
         <item attribuut="Vraagnr_bij_indiening">2060711010</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">De Rooij</persoon>
         </item>
         <item attribuut="Datum_reaktie">2007-05-01</item>
         <item attribuut="Datum_indiening">2007-03-30</item>
         <item attribuut="Document-id">KVR27961</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2961" allpagenumbers="2961 2962" vetnummer="2060711010" code="0607tkkvr1393" lopendefooter="Tweede Kamer, vergaderjaar 2006–2007, Aanhangsel" filenaam="KVR27961" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1393" onderwerp="" indiendatum="2007-03-30">
         <vrager partij="SP" oorsprong="parlement">De Rooij</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Van Bijsterveldt-Vliegenthart,</vraagt-aan>
      </vraagdata>
      <antwoorddata antwoorddatum="2007-05-1">
         <antwoorder functie="staatssecretaris" ministerie="Onderwijs, Cultuur en Wetenschap">Van Bijsterveldt-Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw oordeel over het feit dat zestig procent van de vmbo-leerlingen nog niet weet welke studie hij/zij wil gaan volgen? <voetnoot nummer="1"/>
      </vraag>
      <vraag nummer="2">In hoeverre is een «verkeerde studiekeuze» aantoonbaar de oorzaak van voortijdig schoolverlaten op het mbo? </vraag>
      <vraag nummer="3">Welke maatregelen gaat u nemen om het bij veel scholieren aanwezige «verkeerde beroepsbeeld» tegen te gaan? </vraag>
      <vraag nummer="4">Wat gaat u ondernemen om het belang van een goede studiekeuze te benadrukken? </vraag>
      <noten afkomstig="vraag">
         <noot nummer="1" datum="2007-03-27" bron="«vmbo’er moet leren kiezen», Financieele Dagblad">«vmbo’er moet leren kiezen», Financieele Dagblad, 27 maart 2007</noot>
      </noten>
   </vragen>
   <antwoorden aantal="4">
      <antwoord nummer="1">Het cijfer van 60% dat wordt vermeld in het artikel «vmbo-er moet leren kiezen» (Het Financieele Dagblad, 27 maart 2007), is gebaseerd op een persbericht van de Taskforce Jeugdwerkloosheid (d.d. 26 maart) bij de start van zijn offensief om docenten, decanen, ouders en leerlingen van vmbo-scholen te wijzen op het belang van een tijdige en realistische beroeps- en studiekeuze: «Kiezen moet je kunnen». Het cijfer is oorspronkelijk afkomstig uit het CINOP-onderzoek van mei 2005 naar de doorstroom van het vmbo naar het mbo. Uit dat onderzoek blijkt dat 57% van de vmbo-leerlingen die naar het mbo overstappen niet of slechts ten dele een beroepsbeeld heeft: 43% weet wat ze wil worden, 32% van hen weet het deels, 25% weet het niet. Het zijn vooral de leerlingen uit de theoretische leerweg en de leerlingen uit de sector Economie die minder goed weten wat ze willen worden. Het is dus niet zo dat bijna 60% van de vmbo-ers onzeker is over hun vervolgstudiekeuze, (zoals abusievelijk in het artikel in het FD wordt gesteld) maar het gaat om het beroepsbeeld: ze weten niet precies wat ze willen worden. In augustus 2006 zijn in de jaarrapportage 2005 recentere CINOP-cijfers op dit thema gepresenteerd: van de vmbo-ers aan het eind van het vmbo heeft 57% een goed beroepsbeeld, 29% een deels ontwikkeld beeld, en 14% nog geen idee. Kortom: volgens de meest recente cijfers weet 43% van de vmbo-leerlingen aan het eind van het vmbo niet of slechts ten dele wat ze later willen worden. Dat is aanzienlijk minder dan de in het Financieele Dagblad genoemde 60%, maar naar mijn oordeel nog steeds te veel, gezien de samenhang tussen een gebrekkig beroepsbeeld en voortijdig schoolverlaten. In het onderstaande wordt aangegeven wat er wordt ondernomen om dit percentage nog meer terug te brengen. </antwoord>
      <antwoord nummer="2">Door onderwijsinstellingen worden een verkeerde studiekeuze en een gebrekkig beroepsbeeld veelvuldig als belangrijke factoren in het voortijdig schoolverlaten genoemd. Ook in diverse onderzoeken naar voortijdig schoolverlaten komt een «verkeerde studiekeuze» als belangrijke factor in het voortijdig schoolverlaten naar voren. Bijvoorbeeld in het onderzoek door Research voor Beleid (2006), waarin uitvallers in Almere als belangrijke oorzaak van uitval aangeven dat de opleiding niet overeenkwam met hun verwachtingen. In het onderzoek «Over leerloopbanen en loopbaanleren» (F. Meijers, 2006) komt naar voren dat een sterkere «arbeidsidentiteit» bij leerlingen (een grotere zekerheid over zichzelf, over hun opleiding en toekomst) sterk samenhangt met een kleiner uitvalrisico. Tot op heden is er echter geen gericht kwantitatief onderzoek voorhanden naar de mate waarin een verkeerde studiekeuze de oorzaak is van voortijdig schoolverlaten op het mbo. Wel wordt in onderzoek aan de Haagse Hogeschool door 29% van een onderzochte groep studiestakers een verkeerde studiekeuze als reden voor het staken van de studie genoemd. De verwachting is dat eind 2007 kwantitatieve gegevens op dit punt beschikbaar komen uit de mbo-deelnemersmonitor ROA en uit de benchmark van de mbo-raad. </antwoord>
      <antwoord nummer="3">Loopbaanoriëntatie en -begeleiding is een verplicht onderdeel van alle examenprogramma’s in het vmbo. De scholen voor voortgezet onderwijs ontvangen hiervoor middelen in de reguliere lumpsumbekostiging. Loopbaanorientatie en -begeleiding worden op dit moment op verschillende manieren onder de aandacht gebracht. De voorlichtingscampagne «Kiezen moet (je) kunnen» van de Taskforce Jeugdwerkloosheid en het ministerie van OCW is daar een voorbeeld van. De jaarlijks terugkerende manifestatie «Kom in het leerbedrijf» is een tweede voorbeeld. Ik wil loopbaanoriëntatie en -begeleiding de komende jaren verder stimuleren. Ik wil hierbij echter benadrukken dat ik niet voorschrijf hoe vmbo-scholen loopbaanoriëntatie en -begeleiding moeten invullen. Wel ben ik van mening dat loopbaanoriëntatie en -begeleiding meer geïntegreerd moeten worden in het lesprogramma van het voortgezet onderwijs. Scholen hebben de ruimte om in samenwerking met het vervolgonderwijs en het bedrijfsleven loopbaanoriëntatie enbegeleiding toe te spitsen op de lokale en regionale situatie. De good praticevoorbeelden uit de publicaties «Kiezen moet (je) kunnen», «Studie- en beroepskeuzeoriëntatie op zes vmbo-scholen» van de Taskforce Jeugdwerkloosheid laten zien dat scholen dit op uiteenlopende manieren organiseren. Om loopbaanoriëntatie en -begeleiding te ontwikkelen naar een doorlopend (keuze)proces zal ik de komende jaren meer geld investeren in dit thema. </antwoord>
      <antwoord nummer="4">Zie antwoord op vraag 3. </antwoord>
      <noten afkomstig="antwoord"/>
   </antwoorden>
</kvr>
