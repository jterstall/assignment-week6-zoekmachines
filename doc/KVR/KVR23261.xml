<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Griffith (VVD) aan de ministers van Justitie en van Binnenlandse Zaken en Koninkrijksrelaties over Samir A. (Ingezonden 21 april 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23261
</item>
         <item attribuut="Inhoud">Deze vragen dienen ter aanvulling op eerdere vragen hierover van de leden Eerdmans (LPF) en Wilders (Groep Wilders), ingezonden 20 april 2005 en van het lid Van Heemst (PvdA), ingezonden 21 april 2005.</item>
         <item attribuut="Rubriek">Criminaliteit en openbare orde (Veiligheid) Strafrecht en strafprocesrecht (Overig)</item>
         <item attribuut="Trefwoorden">Terrorisme Verdachten</item>
         <item attribuut="Vindplaats">Kamervragen met antwoord 2004-2005, nr. 1869, Tweede Kamer</item>
         <item attribuut="Vraagnr_bij_indiening">2040513420</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Griffith</persoon>
         </item>
         <item attribuut="Datum_reaktie">2005-06-15</item>
         <item attribuut="Datum_indiening">2005-04-21</item>
         <item attribuut="Document-id">KVR23261</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3975" allpagenumbers="3975 3976" vetnummer="2040513420" code="0405tkkvr1869" lopendefooter="Tweede Kamer, vergaderjaar 2004–2005, Aanhangsel" filenaam="KVR23261" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1869" onderwerp="" indiendatum="21april 2005">
         <vrager partij="VVD" oorsprong="parlement">Griffith</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="15 juni 2005), zie ook Aanhangsel Handelingen nr. 1657, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Welke informatie is gevraagd door de nationaal coördinator bewaken en beveiligen inzake Samir A.? Welke informatie heeft hij gekregen? <voetnoot nummer="1"/>
      </vraag>
      <vraag nummer="2">Hoe vordert het overleg over het delen van informatie door de Algemene Inlichtingen- en Veiligheidsdienst met de betrokken korpsbeheerders? Welke afspraken zijn er al gemaakt en welke afspraken kunnen er nog worden verwacht? Wordt ook bezien op welke wijze het Openbaar Ministerie (OM) haar informatie met de betrokken korpsbeheerders beter kan delen? </vraag>
      <vraag nummer="3">Wanneer worden de resultaten van dit overleg naar de Tweede Kamer gestuurd? </vraag>
      <vraag nummer="4">Hoe luidt het protocol dat gevolgd moet worden bij een vrijlating? Is dit protocol nageleefd? </vraag>
      <vraag nummer="5">Waarom is Samir A. niet meteen wegens ontdekking op heterdaad van mishandeling van de Telegraaf-fotograaf aangehouden? Klopt het dat de politie bij aangifte van mishandeling door de Telegraaf-fotograaf deze heeft weggestuurd omdat er geen tijd was om de aangifte op te nemen? Wat vindt u van deze gang van zaken? </vraag>
      <vraag nummer="6">Vindt u dat Samir A. van minuut tot minuut gevolgd moet worden, gelet op de ernst van de terreurdreiging, de feiten en omstandigheden in de zaak Samir A. en het terreuralarm dat is afgekondigd? Wordt dit waargemaakt? </vraag>
      <vraag nummer="7">Klopt het dat Samir A. bij zijn bezoek aan Ismail A. in het huis van bewaring De Schie in Rotterdam is aangehouden? </vraag>
      <vraag nummer="8">Welke beleidslijn hanteert het OM bij verdachten van terreuraanslagen conform artikel 60 van het Wetboek van strafvordering? </vraag>
      <noten afkomstig="vraag">
         <noot nummer="1" datum="2005-04-19" bron="Het Parool">Het Parool, 19 april 2005</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden Eerdmans (LPF) en Wilders (Groep Wilders), ingezonden 20 april 2005 (vraagnummer 2040513400) en van het lid Van Heemst (PvdA), ingezonden 21april 2005 (vraagnummer 2040513410). </toelichting>
   <antwoorden aantal="7">
      <antwoord nummer="1">Het betrof hier informatie die noodzakelijk was om het dreigingsniveau ten aanzien van een aantal objecten in Nederland te kunnen waarderen. Gelet op de operationele aard van de gevraagde informatie kan daarop in dit verband evenwel niet nader worden ingegaan. </antwoord>
      <antwoord nummer="2 en 3">Een werkgroep is ingesteld die bestaat uit vertegenwoordigers van korpsbeheerders, de AIVD, het Openbaar Ministerie (OM), de politie en de ministeries van Justitie en van BZK. De werkgroep onderzoekt de gegevensverstrekking door zowel de AIVD als door andere landelijke organisaties, waaronder het OM. Ik verwacht uw Kamer na het zomerreces over de bevindingen van de werkgroep te kunnen informeren. </antwoord>
      <antwoord nummer="4">Het OM draagt op grond van artikel 553 WvSv zorg voor de tenuitvoerlegging van rechterlijke beslissingen. Het OM heeft daarbij de beleidsruimte om de feitelijke invrijheidstelling niet onmiddellijk na de uitspraak te laten plaatsvinden, zodat kan worden nagegaan of er titels zijn waarop onmiddellijke (hernieuwde) vrijheidsbeneming van betrokkene aangewezen is. Ook in het geval van Samir A. is bezien of er tegen hem een straf voor tenuitvoerlegging vatbaar was, wat niet zo bleek te zijn. Het OM heeft daarop een last tot invrijheidstelling verstrekt, waarna Samir A. (na de gebruikelijke uitschrijvingsprocedure in de penitentiaire inrichting) op vrije voeten kwam. Het in vrijheid stellen vanuit een penitentiaire inrichting – en niet direct vanuit de rechtzaal – kan overigens slechts geschieden als betrokkene daarmee instemt. </antwoord>
      <antwoord nummer="5">Op woensdag 6 april jl. was Samir A. door de rechtbank (partieel) vrijgesproken. Ten tijde van zijn vrijlating was geen politie bij de Penitentiaire Inrichting aanwezig, zodat zij niet tot aanhouding op heterdaad kon overgaan. Voor zover de indruk is ontstaan dat de fotograaf die de bewuste woensdagavond aan het politiebureau in Nieuwegein kwam, daar geen aangifte van mishandeling kon doen wegens «tijdgebrek» bij de politie, is deze onjuist. Op het moment dat de fotograaf aangifte wilde doen, was de rechercheur die geweldszaken behandelt, bezig met een aangifte huiselijk geweld, waarbij hij niet direct kon worden weggeroepen. Aan de fotograaf is toen medegedeeld dat hij kon wachten, maar dat dit even kon duren. Hem werd bovendien medegedeeld dat hij dezelfde avond op een later tijdstip aangifte kon komen doen óf dat hij een afspraak kon maken om aangifte te komen doen. De fotograaf is hierop weggegaan en heeft geen contact meer opgenomen met de politie. De volgende ochtend heeft de politie contact gezocht met de fotograaf en is afgesproken dat deze diezelfde dag alsnog aangifte kwam doen. </antwoord>
      <antwoord nummer="6">In strafrechtelijke zin is er geen mogelijkheid betrokkene van minuut tot minuut te volgen, aangezien hij (partieel) is vrijgesproken van hetgeen het OM hem ten laste heeft gelegd. Hoewel tegen de vrijspraak hoger beroep is ingesteld, is het strafrechtelijk onderzoek naar deze feiten afgerond, zodat in het kader daarvan geen observatie van betrokkene meer kan plaatsvinden. De mishandeling van de fotograaf rechtvaardigt evenmin de observatie van betrokkene in het kader van een strafrechtelijk onderzoek. Voor het overige verwijs ik u naar het antwoord op vraag 3 van het lid Van Heemst (PvdA) over de vrijlating van Samir A. d.d. 21april 2005 (Aanhangsel Handelingen nr. 1856, vergaderjaar 2004–2005). </antwoord>
      <antwoord nummer="7">Betrokkene is op 13 april buiten de genoemde inrichting aangehouden. </antwoord>
      <antwoord nummer="8">Het OM hanteert geen specifieke beleidslijn bij verdachten van terreuraanslagen met betrekking tot artikel 60 Sv. Elke verdachte van wie het OM de inbewaringstelling noodzakelijk acht, wordt onverwijld voor de rechter-commissaris geleid, ongeacht het delict waarvan hij wordt verdacht en uiteraard mits de wet hiertoe de mogelijkheid biedt. </antwoord>
      <noten afkomstig="antwoord"/>
   </antwoorden>
</kvr>
