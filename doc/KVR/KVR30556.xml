<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Justitie over een uitzetting. (Ingezonden 9 november 2007);Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30556
</item>
         <item attribuut="Inhoud">Vragen over de uitzetting van een ongewenstverklaarde vreemdeling. Waarom is hij niet direct na z'n detentie en ongewenstverklaring uitgezet?</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2007-2008, nr. 1031, Tweede Kamer</item>
         <item attribuut="Vraagnr_bij_indiening">2070804590</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2008-01-11</item>
         <item attribuut="Datum_indiening">2007-11-09</item>
         <item attribuut="Document-id">KVR30556</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2197" allpagenumbers="2197 2198" vetnummer="2070804590" code="0708tkkvr1031" lopendefooter="Tweede Kamer, vergaderjaar 2007–2008, Aanhangsel" filenaam="KVR30556" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1031" onderwerp="" indiendatum="2007-11-9">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="11 januari 2008), zie ook Aanhangsel Handelingen nr. 800, vergaderjaar 2007–2008">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Herinnert u zich de vragen over de uitzetting van de heer A.M.? <voetnoot nummer="1"/>
      </vraag>
      <vraag nummer="2">Is het u van overheidswege bekend dat de heer M. na zijn ongewenstverklaring een rijbewijs heeft behaald en uitgereikt heeft gekregen? Zo neen, waarom niet? </vraag>
      <vraag nummer="3">Is het waar dat de heer M. tot het moment van zijn uitzetting op 9 oktober jl. ingeschreven heeft gestaan in de GBA van zijn woonplaats? </vraag>
      <vraag nummer="4">Kunt u uitleggen waarom de heer M. niet direct aansluitend aan zijn detentie en ongewenstverklaring is uitgezet? Zo neen, waarom niet? </vraag>
      <vraag nummer="5">Heeft de Immigratie- en Naturalisatiedienst (IND) na de ongewenstverklaring in januari 1999 pogingen ondernomen om de heer M. daadwerkelijk uit te zetten, anders dan hem er op te wijzen dat hij zelf het land diende te verlaten? Zo ja, welke pogingen zijn dit geweest, en wanneer hebben deze plaatsgevonden? Zo neen, kunt u uitleggen waarom die pogingen niet zijn ondernomen? </vraag>
      <vraag nummer="6">Waarom is de heer M. op 12 februari 2007, meer dan acht jaar na zijn ongewenstverklaring, wel in vreemdelingenbewaring is geplaatst en vervolgens uitgezet? Zijn er gedragingen van de heer M. geweest, anders dan zijn ondanks de ongewenstverklaring in Nederland verblijven, die de IND hebben doen besluiten dat er alsnog na acht jaar tot vreemdelingenbewaring en uitzetting diende te worden overgegaan? Zo ja, welke gedragingen waren dit? </vraag>
      <vraag nummer="7">Heeft de heer M. zich, anders dan het ondanks zijn ongewenstverklaring in Nederland verblijven, op enigerlei wijze schuldig gemaakt aan strafbaar gedrag? Zo ja, welke gedragingen zijn dit geweest? </vraag>
      <vraag nummer="8">Zijn er sinds de ongewenstverklaring in januari 1999 veranderingen opgetreden in het belang van de Nederlandse staat, op grond waarvan de IND alsnog heeft besloten om tot daadwerkelijke uitzetting van de heer M. over te gaan? Zo ja, welke veranderingen zijn dit geweest? </vraag>
      <vraag nummer="9">Is door de IND in deze zaak een deugdelijke belangenafweging gemaakt tussen de belangen van de Staat en die van de vreemdeling, zoals bedoeld in de brief van de staatsecretaris van 18 juni 2007? Zo ja, kunt u gemotiveerd aangeven hoe het belang van de partner van de heer M. en de drie kleine kinderen is meegewogen? Zo neen, waarom niet? </vraag>
      <noten afkomstig="vraag">
         <noot nummer="2"/>
         <noot nummer="1">2070801880</noot>
         <noot nummer="2" documenttype="Kamerstuk" kamerstuk-id="19 637" documentnummer="1162">Kamerstuk 19 637, nr. 1162</noot>
      </noten>
   </vragen>
   <antwoorden aantal="7">
      <antwoord nummer="1">Ja. In verband met de beantwoording van deze vragen informeer ik uw Kamer over het feit dat de Liberiaanse autoriteiten inmiddels hebben laten weten dat betrokkene na aankomst in Monrovia heeft verklaard niet de Liberiaanse nationaliteit, maar de Nigeriaanse nationaliteit te bezitten. De Liberiaanse immigratiedienst heeft thans contact met de Nigeriaanse ambassade in Monrovia voor het verkrijgen van de voor terugkeer naar Nigeria noodzakelijke vervangende reisdocumenten. De Dienst Terugkeer en Vertrek heeft de autoriteiten van Liberia laten weten welwillend te zullen omgaan met hun verzoek de kosten van terugkeer naar Nigeria te vergoeden, mits onderbouwd met onder meer een kopie van het vervangende reisdocument. </antwoord>
      <antwoord nummer="2">Uit navraag bij de gemeente waar betrokkene heeft ingeschreven gestaan, is gebleken dat betrokkene op 3 september 2003 een rijbewijs heeft aangevraagd ter vernieuwing van het rijbewijs dat hem op 3 september 1993 was verstrekt. Op basis van deze aanvraag is hem een nieuw rijbewijs verstrekt. De gemeente geeft aan dat dit niet had mogen gebeuren, maar kan hiervoor geen verklaring geven. </antwoord>
      <antwoord nummer="3">Betrokkene heeft ingeschreven gestaan in de GBA. Vanaf 14 januari 1999 zijn hem in de GBA codes toegekend, waaruit kenbaar is dat betrokkene niet (meer) in het bezit is van een verblijfstitel. </antwoord>
      <antwoord nummer="4 en 5">Het is niet meer te achterhalen waarom betrokkene niet direct aansluitend op zijn detentie en ongewenstverklaring is uitgezet. Er is tenminste één poging ondernomen betrokkene daadwerkelijk uit te zetten. De Vreemdelingenpolitie laat weten dat betrokkene eerst in bewaring is gesteld op 15 april 2002, nadat hij de aanzegging had gehad om Nederland te verlaten op 12 maart 2002. Op 25 april 2002 is deze bewaring op last van de rechtbank opgeheven. De rechter was van oordeel dat met een lichter middel had kunnen worden volstaan, omdat niet op voorhand was aan te nemen dat betrokkene zich aan zijn uitzetting zou onttrekken. </antwoord>
      <antwoord nummer="6">Betrokkene is op 13 februari 2007 werkend aangetroffen tijdens een gezamenlijke controle van de Arbeidsinspectie en de Vreemdelingenpolitie. Betrokkene is in vreemdelingenbewaring geplaatst ter fine van uitzetting omdat de rechtsgevolgen van de beschikking uit januari 1999 nog steeds van kracht waren. Bij de controle van de identiteit van betrokkene werd vastgesteld dat hij ongewenst was verklaard. Hierop is betrokkene staande gehouden en in bewaring gesteld. </antwoord>
      <antwoord nummer="7">Uit de systemen van de Vreemdelingenpolitie blijkt niet dat betrokkene, behalve het feit dat hij ongewenst was verklaard en desondanks in Nederland verbleef, zich schuldig heeft gemaakt aan een ander strafbaar feit. Zijn er sinds de ongewenstverklaring in januari 1999 veranderingen opgetreden in het belang van de Nederlandse staat, op grond waarvan de IND alsnog heeft besloten om tot daadwerkelijke uitzetting van de heer M. over te gaan? Zo ja, welke veranderingen zijn dit geweest? </antwoord>
      <antwoord nummer="8 en 9">Bij de beoordeling van het verzoek van betrokkene om opheffing van zijn ongewenstverklaring waren de rechtsgevolgen van de beschikking van januari 1999 nog steeds van kracht. Bij het beoordelen van dit verzoek zijn de belangen van de staat en die van betrokkene opnieuw afgewogen. Er is geen aanleiding gezien de ongewenstverklaring en daarmee de grond voor uitzetting op te heffen. Zoals ik in mijn antwoord van 6 november 2007 ook heb gemeld, worden bij de toepassing van de bevoegdheid tot ongewenstverklaring alle persoonlijke belangen van de vreemdeling afgewogen tegen het algemeen belang van de Nederlandse staat. Bij deze belangenafweging wordt de relevante jurisprudentie van het Europese Hof van de Rechten van de Mens betrokken. In het onderhavige geval is onder meer getoetst aan de guiding principles zoals het EHRM in de zaak Boultif (arrest van het EHRM van 2 augustus 2001 inzake Boultif, nr 54273/00) heeft geformuleerd en de twee extra criteria als genoemd in de zaak Üner vs. Nederland (uitspraak van het EHRM inzake Üner van 18 oktober 2006, nr 46410/99). Bij het besluit ten aanzien van het verzoek om opheffing van de ongewenstverklaring van 16 januari 2007 heeft de toets aan artikel 8 EVRM onderdeel uitgemaakt van de belangenafweging. Hierbij is geconcludeerd dat inmenging in het gezins- en familieleven gerechtvaardigd is in het belang van de bescherming van de openbare orde. </antwoord>
      <noten afkomstig="antwoord"/>
   </antwoorden>
</kvr>
