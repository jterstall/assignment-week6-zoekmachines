<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verburg (CDA) aan de minister van Sociale Zaken en Werkgelegenheid over wachttijden bij de CWI's. (Ingezonden 30 januari 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15127
</item>
         <item attribuut="Inhoud">Vragen naar aanleiding van een bericht in NRC over een klachtenbrief van FNV-Bouw aan minister Vermeend (SZW) over onaanvaardbare wachttijden voor cliënten bij de Centra voor Werk en Inkomen (CWI's), en een bericht in Trouw over gestresste CWI-medewerkers.</item>
         <item attribuut="Rubriek">Arbeid (Arbeidsbemiddeling) Arbeid (Werkloosheidsbestrijding) Sociale zekerheid (Bedrijfsverenigingen)</item>
         <item attribuut="Trefwoorden">Arbeidsvoorziening Uitvoeringsinstellingen sociale verzekeringen</item>
         <item attribuut="Vindplaats">Kamervragen met antwoord 2001-2002, nr. 672, Tweede Kamer</item>
         <item attribuut="Vraagnr_bij_indiening">2010205170</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Verburg</persoon>
         </item>
         <item attribuut="Datum_reaktie">2002-02-22</item>
         <item attribuut="Datum_indiening">2002-01-30</item>
         <item attribuut="Document-id">KVR15127</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1411" allpagenumbers="1411 1412" vetnummer="2010205170" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15127" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="672" onderwerp="" indiendatum="2002-01-30">
         <vrager partij="CDA" oorsprong="parlement">Verburg</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2002-02-22">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Klopt het dat u een klachtenbrief hebt ontvangen van FNV-Bouw over de onaanvaardbare wachttijden voor cliënten bij de Centra voor Werk en Inkomen (CWI’s)? Wat is uw reactie hierop? <voetnoot nummer="1"/>
      </vraag>
      <vraag nummer="2">Hoe lang is de gemiddelde wachttijd en waardoor wordt dit gebrek aan klantgerichtheid veroorzaakt? </vraag>
      <vraag nummer="3">Welke stappen gaat u nemen om een eind te maken aan wachtlijsten en -tijden in de CWI’s? </vraag>
      <vraag nummer="4">Bent u bereid de brief van FNV Bouw en uw reactie daarop op de meest korte termijn aan de Kamer te zenden? </vraag>
      <vraag nummer="5" voetnoot="2">Kent u het bericht <voetnoot nummer="2"/>dat veel CWI-medewerkers uiterst gestresst zijn, sinds de start van de CWI’s nieuwe stijl? </vraag>
      <vraag nummer="6">Is het waar dat dit komt door enorme bureaucratische rompslomp? Waardoor wordt deze veroorzaakt? </vraag>
      <vraag nummer="7">Klopt het dat de IC-apparatuur en -programma’s niet functioneren als beoogd? Waardoor wordt dit veroorzaakt? Is hier sprake van een slechte voorbereiding en planning of is de programmatuur onvoldoende op de praktijk toegesneden? Welke financiële schadepost levert dit op? </vraag>
      <vraag nummer="8">Dreigt hier een herhaling van het Agora-debacle bij Arbeidsvoorziening? Zo neen, waarop baseert u dat en wanneer zullen de problemen volgens u gegarandeerd en definitief zijn opgelost? </vraag>
      <vraag nummer="9">Deelt u de mening dat met een dergelijke struikelende start van de CWI’s het risico wordt vergroot dat steeds minder werkzoekenden en werkgevers gebruik zullen maken van de dienstverlening van de CWI’s? Zo neen, waarop baseert u dat? </vraag>
      <noten afkomstig="vraag">
         <noot nummer="1" datum="2002-01-24" bron="NRC">NRC, 24 januari 2002</noot>
         <noot nummer="2" datum="2002-01-23" bron="Trouw">Trouw, 23 januari 2002</noot>
      </noten>
   </vragen>
   <antwoorden aantal="9">
      <antwoord nummer="1">FNV-bouw heeft mij op 22 januari jl. een brief gezonden, die ik op 30 januari heb beantwoord. </antwoord>
      <antwoord nummer="2">Zoals ik in het Algemeen Overleg van 20 december 2001 de Kamer heb gemeld, is eind vorig jaar een extern onderzoek verricht naar de risico’s voor de dienstverlening als gevolg van de invoering van de Wet SUWI. Daaruit bleek dat bij een omvangrijke en complexe veranderingsoperatie zoals SUWI een tijdelijke terugval van dienstverlening, mede gezien de gewenningsperiode na een reorganisatie van een dergelijke omvang, nooit te voorkomen is. De eerste weken van het jaar is het druk geweest op de CWI-vestigingen. Januari is altijd een drukke maand vanwege het aflopen van contracten per 31 december waardoor mensen werkloos worden per 1 januari. Ook is er altijd extra werkloosheid als gevolg van het stilvallen van projecten in seizoengevoelige sectoren. Daarnaast heeft een aantal andere factoren ertoe bijgedragen dat op een aantal CWI-vestigingen klanten minder snel geholpen zijn: • de personele formatie was nog onvoldoende toegesneden op piekperiodes, • medewerkers moesten wennen aan nieuwe procedures, • het bewerkelijke karakter van handmatige uitvoering van bepaalde processen (met name de uitkeringsintake) en • een aanloopfase bij een tweetal ICT-applicaties (Inkijk en verificatie GBA). Deze is voorbij. De mate waarin de verscheidende CWI’s te maken hebben met aanloopproblemen is overigens gedifferentieerd en hangt samen met allerlei – vaak regionale – factoren. Cijfers over de wachttijden bij klantontvangst, klantherkenning en werkintake zijn nog niet bekend. Ik verwacht deze cijfers op korte termijn en ik zal u hierover in de komende tussenrapportage SUWI informeren. </antwoord>
      <antwoord nummer="3">De Raad van Bestuur van de CWI heeft mij laten weten dat de drukte op de CWI inmiddels is afgenomen. De Raad van Bestuur van de CWI heeft een aantal tijdelijke en structurele maatregelen getroffen gericht op het versnellen van de processen. Een maatregel die voor versnelling zorgt is bijvoorbeeld het hanteren van een verkorte procedure voor cliënten die daarvoor in aanmerking komen. Met de ketenpartners (UWV en gemeenten) wordt ook overlegd over verkorting en vereenvoudiging van de formulieren, die gebruikt worden voor de uitkeringsintake. Met de Raad van Bestuur van de CWI heb ik de afspraak gemaakt dat hij mij voortdurend op de hoogte houdt van relevante ontwikkelingen. De uitvoering van acties ter verbetering van de gang van zaken op de CWI staat onder regie van een Taskforce. Die Taskforce komt wekelijks bijeen en draagt er zorg voor dat in de uitvoering geconstateerde knelpunten van landelijke oplossingen worden voorzien. Wekelijks laat de Raad van Bestuur van de CWI zich door de Taskforce op de hoogte stellen van de problemen en de gekozen oplossingen. Indien daartoe aanleiding is, zal ik in overleg met de Raad van Bestuur van de CWI bezien of daarnaast additionele maatregelen nodig zijn. </antwoord>
      <antwoord nummer="4">Bijgaand stuur ik u een afschrift van deze brief en mijn reactie daarop. </antwoord>
      <antwoord nummer="5">Ik ken het bericht. De eerste weken van januari is de werkdruk voor CWI-medewerkers hoog geweest, mede door aanloopproblemen. De CWI-medewerkers zijn echter inmiddels gewend aan de nieuwe procedure en werken oplossingen uit voor de aanloopproblemen. Ik heb dan ook waardering voor de wijze waarop de CWI-medewerkers in die eerste weken hebben gefunctioneerd. </antwoord>
      <antwoord nummer="6">Zie mijn antwoord op de vragen 2 en 3. </antwoord>
      <antwoord nummer="7">Beoogd was dat per 1 januari 2002: a. alle 131 CWI-vestigingen beschikken over een zgn. basispakket. Dit basispakket bestaat uit een programma voor de bemiddelingsfunctie (PGI, versie 4.0.), een programma voor de vacaturebank, een programma voor uitwisseling van managementinformatie, een programma voor verificatie van persoonsgegevens bij de Gemeentelijke Basisadministratie (GBA) en een programma waarmee de CWI-vestigingen de mogelijkheid hebben om de bestanden van CWI en gemeenten te kunnen raadplegen. b. op vier vestigingen (Schiedam, Beverwijk/Velsen, Leeuwarden en Tilburg) nieuwe kantoorautomatisering beschikbaar zou zijn, alsmede de module CWIntake. Die module ondersteunt de intakeprocessen bij de CWI. De onder a) genoemde doelstelling is – na een aanloopfase de eerste weken van januari, zie ook mijn antwoord op vraag 2 – geheel gerealiseerd. Over doelstelling onder b) kan het volgende worden opgemerkt. De Raad van Bestuur van de CWI heeft mij laten weten dat de kantoorautomatisering inmiddels is geïnstalleerd op de genoemde vier vestigingen en dat deze naar behoren werkt. CWIntake zou begin februari in Leeuwarden in productie worden genomen. Het is 13 februari mogelijk gebleken om een volledige intake te realiseren. Verder heeft de Raad van Bestuur van de CWI besloten om CWIntake ook te implementeren in de vestigingen te Schiedam, Beverwijk/Velsen en Tilburg, met dien verstande dat de intake WW daar nog op papier plaatsvindt. Vanuit een oogpunt van zorgvuldigheid wordt er bij deze drie vestigingen gewacht met het implementeren van het WW-deel van CWIntake, aangezien het wenselijk is eerst ervaring op te doen in Leeuwarden en daarbij inzicht te verkrijgen in de mate waarin mogelijke risico’s daadwerkelijk optreden. Van een slechte voorbereiding en planning of van ontoereikende programmatuur is geen sprake geweest. Evenmin is er sprake van een financiële schadepost. Dit soort omvangrijke automatiseringsprojecten is meestal erg complex, waarbij de implementatie zorgvuldig dient plaats te vinden. Een succesvolle ingebruikname van een dergelijk systeem is bijvoorbeeld afhankelijk van de mogelijkheden voor medewerkers om er mee te werken. In het kader van een zorgvuldige implementatie is op 11 januari CWIntake aan de medewerkers van de vier vestigingen voorgelegd, met als uitkomst een positief oordeel. </antwoord>
      <antwoord nummer="8">Nee. De problematiek bij Agora werd vooral veroorzaakt door het feit dat Agora is ontwikkeld voor de ondersteuning van de taken van een ongedeelde Arbeidsvoorziening en niet kon worden aangepast voor de taken die de CWI moet uitvoeren. CWIntake daarentegen is juist wel ontwikkeld voor de ondersteuning van de taken van de CWI op het gebied van zowel werk als inkomen. Nog een verschil met Agora is, dat de CWIntake altijd bedoeld is geweest als een voorlopige oplossing om al in 2002 in de nieuwe structuur met een maatwerkapplicatie te kunnen werken. CWIntake is een voorlopige oplossing met een beperkte levensduur. Voor het tweede deel van vraag 8 verwijs ik naar mijn antwoord op vraag 7. </antwoord>
      <antwoord nummer="9">Nee, zie antwoord op vraag 2. In overleg met de ketenpartners worden knelpunten die in de praktijk optreden zo snel mogelijk opgelost. Ik volg de ontwikkelingen op de voet. </antwoord>
      <noten afkomstig="antwoord"/>
   </antwoorden>
</kvr>
