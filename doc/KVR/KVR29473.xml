<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de ministers van Verkeer en Waterstaat, van Volkshuisvesting, Ruimtelijke Ordening en Milieubeheer en van Landbouw, Natuur en Voedselkwaliteit over de aanleg van een helihaven in de uiterwaarden bij Gendt. (Ingezonden 16 juli 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29473
</item>
         <item attribuut="Inhoud">Vragen over de vergunningverlening voor de aanleg van een helicopterhaven in de uiterwaarden bij Gendt, een belangrijk Vogel- en habitatrichtlijngebied, waar de exploitant meerdere vluchten per dag verwacht.</item>
         <item attribuut="Rubriek">Natuur (Natuurmonumenten) Verkeer, vervoer en waterstaat (Luchtvaart)</item>
         <item attribuut="Trefwoorden">Natuurbescherming Vliegtuigen</item>
         <item attribuut="Vindplaats">Kamervragen met antwoord 2007-2008, nr. 67, Tweede Kamer</item>
         <item attribuut="Vraagnr_bij_indiening">2060720970</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2007-09-25</item>
         <item attribuut="Datum_indiening">2007-07-16</item>
         <item attribuut="Document-id">KVR29473</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="143" allpagenumbers="143 144" vetnummer="2060720970" code="0708tkkvr67" lopendefooter="Tweede Kamer, vergaderjaar 2007–2008, Aanhangsel" filenaam="KVR29473" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="67" onderwerp="" indiendatum="2007-07-16">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de ministers van Verkeer en Waterstaat, van Volkshuisvesting, Ruimtelijke Ordening en Milieubeheer en van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2007-09-25">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder>de ministers van Volkshuisvesting, Ruimtelijke Ordening en Milieubeheer en van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar dat de Inspectie van Verkeer en Waterstaat vergunning heeft verleend voor de aanleg van een helicopterhaven in de uiterwaarden bij Gendt, een belangrijk Vogel- en habitatrichtlijngebied <voetnoot nummer="1"/>, waar de exploitant meerdere vluchten per dag verwacht? </vraag>
      <vraag nummer="2">Op welke gronden is deze vergunning verleend? Was het mogelijk geweest de vergunning te weigeren? Zo ja, op basis waarvan en waarom is dit niet gebeurd? Zo neen, waarom niet? </vraag>
      <vraag nummer="3">Wat is uw oordeel over de wenselijkheid van deze vergunningverlening door de Inspectie Verkeer en Waterstaat? </vraag>
      <vraag nummer="4">Wat is de stand van zaken met de totale vergunningverlening voor deze helihaven? Deelt u het standpunt dat er tenminste ook nog een Natuurbeschermingswetvergunning nodig is, gezien de ligging in Vogel- en habitatrichtlijngebied en de te verwachten negatieve effecten van de helicoptervluchten hierop, en dat hiervoor een passende beoordeling gemaakt dient te worden? Zo neen, waarom niet? Zo ja, bent u bereid er bij de provincie als bevoegd gezag op aan te dringen dat zo’n passende beoordeling snel wordt gemaakt? </vraag>
      <vraag nummer="5">Bent u bereid alles in het werk te stellen om de aanleg van deze helihaven te voorkomen? Zo neen, waarom niet? Zo ja, hoe? </vraag>
      <vraag nummer="6">Wat is uw oordeel over het feit dat de voormalige (tijdelijke) burgemeester van de gemeente Lingewaard op zijn laatste werkdag een verklaring van geen bezwaar tegen de helihaven heeft afgegeven en daarmee de gemeenteraad buiten spel heeft gezet? </vraag>
      <vraag nummer="7">Wat is het rijksbeleid ten aanzien van de aanleg van helicopterhavens in het algemeen? Bent u bereid de aanleg van helihavens te ontmoedigen om te voorkomen dat er op grote schaal nieuwe milieuproblemen ontstaan, gezien de trend van steeds meer vervoer per helicopter? Zo neen, waarom niet? </vraag>
      <noten afkomstig="vraag">
         <noot nummer="2"/>
         <noot nummer="1" weblink="http://www.geldersemilieufederatie.nl/nieuws.php?id=416">http://www.geldersemilieufederatie.nl/nieuws.php?id=416</noot>
         <noot nummer="2">Zie o.a. http://www.ad.nl/binnenland/article1496117.ece</noot>
      </noten>
   </vragen>
   <antwoorden aantal="7">
      <antwoord nummer="1">Ja, er is inderdaad toestemming verleend om ter plaatse een helihaven aan te leggen en in te richten. </antwoord>
      <antwoord nummer="2">De Inspectie Verkeer en Waterstaat (de Inspectie) beoordeelt in dit soort gevallen is alleen of de helihaven op een veilige wijze gebruikt kan worden en of er aan de eisen van de betreffende regelgeving is voldaan. De Inspectie is niet bevoegd om aspecten betreffende natuur- en milieubescherming bij deze beoordeling te betrekken. Vandaar dat aanvrager er uitdrukkelijk en schriftelijk op gewezen is dat mogelijk andere wet- en regelgeving zoals de Natuurbeschermingswet in deze van toepassing zijn. Bovendien is een afschrift van het besluit gezonden aan de gemeente Overbetuwe en de provincie Gelderland. Gelet op de luchtvaartwet vallen landingsplaatsen voor helikopters op dit moment onder hoofdstuk II (Hefschroefvliegtuigen) van het Besluit inrichting en gebruik niet aangewezen luchtvaartterreinen (BIGNAL). Het BIGNAL schrijft voor dat ik – in praktijk betekent dat de Inspectie – de aanleg van een helihaven toets op de veiligheid en het doel van het beoogde gebruik. De Inspectie heeft hiervoor nodig een verklaring van geen bezwaar van de grondeigenaar of zakelijk gerechtigde alsmede een verklaring van geen bezwaar van de burgemeester van de gemeente waarin de helihaven zal worden gerealiseerd. De verklaring van de burgemeester betreft een toets op de openbare orde. Als de helihaven niet is bedoeld voor gebruik ten eigen behoeve of ten behoeve van het eigen bedrijf dan vormt dit een grond voor afwijzing van de aanvraag. Hetzelfde geldt wanneer wordt geconstateerd dat er – bijvoorbeeld vanwege obstakels in de aan- en uitvliegroute – geen veilig gebruik kan worden gemaakt van de helihaven. In de onderhavige casus werd geoordeeld dat aan alle voorwaarden van het BIGNAL is voldaan. Dit is de reden geweest waarom het verzoek tot aanleg en inrichting van de helihaven is ingewilligd. In een aantal gevallen moet, naast een toestemming in het kader van de Luchtvaartwet, eveneens worden beschikt over een Wet milieubeheervergunning (Wm-vergunning). Het is nog niet duidelijk of een dergelijke vergunning in onderhavige situatie benodigd is aangezien de door aanvrager aan te leveren informatie nog niet compleet is. Tenslotte dient een helihaven te voldoen aan de regels op grond van de WRO; deze toets wordt primair uitgevoerd door de gemeente. Het bestemmingsplan zal in de onderhavige casus voor de vestiging ruimte moeten maken aangezien deze in strijd is met het vigerende plan. De gemeente Overbetuwe dient in dit geval een afweging te maken alvorens besloten wordt tot het verlenen van planologische medewerking. Ten behoeve van een integrale afweging in het kader van de Wm-vergunning en/of een wijziging van het bestemmingsplan (WRO) is informatie nodig over onder meer de milieuhygiënische, ruimtelijke, ecologische en economische effecten van een helihaven. Deze informatie, zoals geluidsberekeningen, wordt in de praktijk aangeleverd door de initiatiefnemer. Deze informatie is mede noodzakelijk om de besluiten over de helihaven te toetsen op het Besluit Luchtkwaliteit 2005 (bevoegd gezag: provincie) en de eisen voortkomend uit de Natuurbeschermingswet 1998 door de Provincie. </antwoord>
      <antwoord nummer="3">Het BIGNAL hanteert een beperkt inhoudelijk toetsingskader. Zodra er sprake is van een helihaven die voldoet aan de voorschriften van het BIGNAL en de bijbehorende beleidslijn Richtlijn bedrijfsgebonden helihavens oordeelt de Inspectie dat er sprake is van een situatie waarbij de vliegveiligheid niet in het geding is. In het af te geven besluit wordt slechts aangegeven aan dat er sprake is van een situatie die conform de voorschriften van het BIGNAL en de beleidslijn is. Ter ondersteuning van dit standpunt verwijs ik hierbij naar (de vijfde alinea van de derde bladzijde) van bijgevoegde uitspraak van de rechtbank Utrecht. </antwoord>
      <antwoord nummer="4">Zoals hiervoor is aangegeven is op dit moment alleen nog de vergunning op basis van de luchtvaartwet afgegeven. Voor wat betreft de Natuurbeschermingswet 1998 (NBW) is voor de aanleg en het gebruik van de helihaven een vergunning volgens artikel 19d van de NBW noodzakelijk. De initiatiefnemer is hiervan reeds op de hoogte gesteld, zowel door de Inspectie als door de provincie, het bevoegd gezag voor de NBW. Gedeputeerde Staten van Gelderland dient de door haar te ontvangen vergunningsaanvraag volgens de vereisten van de NBW te beoordelen. Hierbij kan een passende beoordeling aan de orde zijn, maar de Minister van LNV kan, in afwachting van een conceptaanvraag en een eerste «scan» van de eventuele ecologische effecten, niet reeds op voorhand in de bevoegdheid treden van GS door te eisen dat er een passende beoordeling wordt uitgevoerd. Wel zal op ambtelijk niveau in overleg worden gegaan met de provincie Gelderland om mee te denken over hetgeen aan vereiste onderbouwing van de initiatiefnemer gevraagd zal worden. </antwoord>
      <antwoord nummer="5">Indien aan de voorwaarden van het BIGNAL is voldaan, heb ik geen reden om een vergunning te weigeren. Er kunnen dan echter nog andere obstakels zijn die de aanleg van een helihaven niet mogelijk maken, bijvoorbeeld door strijdigheid met het ter plekke geldende bestemmingsplan (zie ook het antwoord op vraag 2). Het is hier echter aan de gemeente of de provincie om in dat geval actie te ondernemen. </antwoord>
      <antwoord nummer="6">De verklaring zelf is relevant. Hierbij is van belang dat de verklaring van geen bezwaar van de burgemeester enkel ziet op belangen betreffende de openbare orde, en er dus geen sprake is van het buitenspel zetten van de gemeenteraad. </antwoord>
      <antwoord nummer="7">De bevoegdheden met betrekking tot helihavens zijn een regionale aangelegenheid (bijvoorbeeld een toets op de Wet Ruimtelijke ordening) met uitzondering van de veiligheid. Echter, gelet op de geluids- en emissiestudies die zijn uitgevoerd heeft de Minister van VROM in de regio aandacht gevraagd voor deze problematiek door de gemeenten en provincies te informeren over de geluidbelasting en emissies die een helihaven mogelijkerwijs met zich meebrengen. Deze brief stuur ik u hierbij ter informatie toe. </antwoord>
      <noten afkomstig="antwoord"/>
   </antwoorden>
</kvr>
