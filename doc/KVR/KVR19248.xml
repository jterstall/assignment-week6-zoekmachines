<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Eijsink (PvdA) en Vergeer (SP) aan de minister van Onderwijs, Cultuur en Wetenschap over mogelijke knelpunten bij indicering binnen het REC. (Ingezonden 9 december 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19248
</item>
         <item attribuut="Inhoud">Vragen naar aanleiding van signalen over grote knelpunten die zich voordoen voor orthopedagogen in de uitvoering van de (her)indicatie van leerlingen binnen de Regionale Expertise Centra (REC's).</item>
         <item attribuut="Rubriek">Basisonderwijs (Bekostiging basisonderwijs) Basisonderwijs (Leerlingen) Basisonderwijs (Onderwijsverzorging) Speciaal onderwijs (Kwaliteit van het speciaal onderwijs)</item>
         <item attribuut="Trefwoorden">Bekostiging basisonderwijs Kwaliteit van het speciaal onderwijs Leerlingen Onderwijsverzorging</item>
         <item attribuut="Vindplaats">Kamervragen met antwoord 2003-2004, nr. 622, Tweede Kamer</item>
         <item attribuut="Vraagnr_bij_indiening">2030404580</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Eijsink</persoon>
            <persoon partij="SP">Vergeer</persoon>
         </item>
         <item attribuut="Datum_reaktie">2004-01-16</item>
         <item attribuut="Datum_indiening">2003-12-09</item>
         <item attribuut="Document-id">KVR19248</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1325" allpagenumbers="1325 1326" vetnummer="2030404580" code="0304tkkvr622" lopendefooter="Tweede Kamer, vergaderjaar 2003–2004, Aanhangsel" filenaam="KVR19248" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="622" onderwerp="" indiendatum="2003-12-9">
         <vrager partij="PvdA" oorsprong="parlement">Eijsink</vrager>
         <vrager partij="SP" oorsprong="parlement">Vergeer</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2004-01-16">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van grote knelpunten die zich voordoen voor orthopedagogen in de uitvoering van de indicatie, met name de herindicatie, van leerlingen binnen de Regionale Expertise Centra (REC’s)? <voetnoot nummer="1"/>
      </vraag>
      <vraag nummer="2">Bent u van mening dat naast indicering de taak van orthopedagogen vooral moet liggen in het ondersteunen van het onderwijs, de leerkrachten, de leerlingen en hun ouders? </vraag>
      <vraag nummer="3">Onderschrijft u dat op dit moment orthopedagogen door de enorme hoeveelheid leerlingen (onderzoekslast) die zij moeten indiceren en de daarmee gemoeide bureaucratie, nauwelijks tot geen tijd overhouden voor hun primaire taak? </vraag>
      <vraag nummer="4">Onderkent u het gevaar dat door tijdsdruk de zorgvuldigheid van indicering in gevaar komt, dan wel de begeleiding door orthopedagogen/psychologen op school in gevaar komt? </vraag>
      <vraag nummer="5">Bent u bereid om maatregelen te treffen om te garanderen dat de indicatie meer dan alleen een slagboomfunctie is, orthopedagogen beide taken naar behoren kunnen uitvoeren en kinderen op de juiste plek terecht komen? Zo neen, waarom niet? </vraag>
      <vraag nummer="6">Hoe oordeelt u over het voorstel om een «generaal pardon» op alle vormen van herindicatie toe te passen? </vraag>
      <noten afkomstig="vraag">
         <noot nummer="1">Correspondentie is doorgeleid aan de leden van de Vaste Kamercommissie Onderwijs (OCW03-01006)</noot>
      </noten>
   </vragen>
   <antwoorden aantal="6">
      <antwoord nummer="1">Ik heb kennisgenomen van de correspondentie die aan de leden van de Tweede Kamer is toegezonden. </antwoord>
      <antwoord nummer="2">Sinds 1 augustus 2003 is de regeling Leerlinggebonden financiering van kracht. De Wet op de expertisecentra is hiervoor op een aantal punten, zoals REC-vorming en indicatiestelling gewijzigd. In het oude systeem had de orthopedagoog op een school voor (voortgezet) speciaal onderwijs tot taak leerlingen te indiceren voor toelating tot de school, het doen van onderzoek daarvoor en het doen van aanbevelingen voor de handelingsgerichte diagnostiek. De Commissie van Onderzoek (CvO) waarin de orthopedagoog zitting had, had tevens tot taak aan het eind van elk schooljaar advies uit te brengen over terugplaatsing of overplaatsing. Sinds 1 augustus is de indicatiestelling (inclusief de herindicatie) overgeheveld naar de nieuwe Commissie voor de indicatiestelling. De overige taken zijn bij de school voor (voortgezet) speciaal onderwijs gebleven. De school is zelf verantwoordelijk voor de organisatie van haar onderwijs en de organisatie van de ondersteunende taken. </antwoord>
      <antwoord nummer="3">Bij de overgang van het oude naar het nieuwe systeem is het geheel aan taken niet gewijzigd. De taken zijn anders gepositioneerd. In het nieuwe systeem is een aparte Commissie voor de indicatiestelling (CvI) per regionaal expertisecentrum (REC) opgericht en apart bekostigd. De school voor (voortgezet) speciaal onderwijs is deze indicatiestellingstaak kwijtgeraakt. De formatie voor de orthopedagoog, net als voor de andere functionarissen die werkzaam waren in de CvO, blijft echter behouden voor de school. De ruimte die hierdoor ontstaat kan door de school gebruikt worden voor onderzoek en begeleiding. De school is vrij in de wijze waarop zij de taken wil organiseren. De school kan het onderzoek ten behoeve van de indicatiestelling beleggen bij de Commissie voor de Begeleiding (CvB) of bij een centrale dienst binnen het REC, gesitueerd naast de CvI. De orthopedagoog die op school gebleven is en die geen zitting heeft genomen in een onafhankelijke CvI, heeft nu geen taak meer bij de indicatiestelling en de herindicatie. Afhankelijk van hoe de school en het REC hun taken hebben georganiseerd, kan de orthopedagoog wel de taak van het doen van onderzoek ten behoeve van de indicatiestelling en het adviseren bij de handelingsgerichte diagnostiek behouden. Er is dan ook geen reden voor de orthopedagoog om niet meer uit te komen met de beschikbare tijd. In het zml-onderwijs geldt in het nieuwe systeem een herindicatietermijn van 2 jaar. Vergeleken met het oude systeem behoeft de school of de centrale dienst van het REC nu niet meer aan het eind van elk schooljaar onderzoek te doen voor herindicatie, maar elke twee jaar. In de vijfde voortgangsrapportage LGF ben ik ingegaan op eventuele onnodige bureaucratie die gepaard gaat met de nieuwe wijze van indicatiestelling. De Landelijke Commissie Toezicht Indicatiestelling (LCTI) heeft op mijn verzoek voorstellen gedaan om de indicatiestelling te vereenvoudigen en de lasten voor school en ouders te verlichten. Zo heeft de LCTI de scholen en de CvI’s duidelijk gemaakt dat bij kennelijk stabiele leerlingkenmerken niet bij elke herindicatie nieuw onderzoek hoeft te worden uitgevoerd. Als duidelijk is dat vanwege een ziekte, handicap of stoornis geen ontwikkeling aanwezig is in het IQ van de leerling, dan behoeft niet elke twee jaar opnieuw een IQ-onderzoek plaats te vinden. </antwoord>
      <antwoord nummer="4">Alle scholen en regionale expertisecentra moeten wennen aan de veranderingen die zijn opgetreden met de invoering van de leerlinggebonden financiering. De CvI’s hebben het voorgaande schooljaar al proefgedraaid. De scholen worden nu met de veranderingen geconfronteerd. De CvB’s, scholen of centrale diensten binnen het REC doen nu toelaatbaarheidsonderzoek voor de CvI’s en indiceren niet meer zelf. De taak rond de handelingsgerichte diagnostiek kent geen veranderingen. De scholen hebben daardoor dezelfde bekostiging voor minder taken. Ik verwacht daarom dat de scholen in staat zijn met een goede organisatie alle wettelijke taken uit te kunnen voeren. Omdat de herindicatietermijn van leerlingen die al in het speciaal onderwijs zaten op 1 augustus 2005 afloopt, heeft men de ruimte om de indicaties in de tijd te spreiden en hoeven de CvI’s niet nu al alle zittende leerlingen te herindiceren. </antwoord>
      <antwoord nummer="5">De indicatiestelling waarvoor is gekozen heeft een slagboomfunctie en de scholen hebben de bekostiging voor de begeleiding rond de handelingsgerichte diagnostiek behouden. Daarnaast heb ik de LCTI de opdracht meegegeven onderzoek te doen naar de mogelijkheden van een functionele indicatiestelling. Dit houdt in dat niet geïndiceerd wordt voor een bestaande schoolsoort, maar dat een indicatie plaatsvindt naar de zorgbehoefte van de leerling. De uitkomsten van dit onderzoek en van de eerste evaluatie van LGF zult u eind 2004 ontvangen. </antwoord>
      <antwoord nummer="6">Een generaal pardon op herindicatie is gelet op de voorgaande overwegingen niet aan de orde. </antwoord>
      <noten afkomstig="antwoord"/>
   </antwoorden>
</kvr>
