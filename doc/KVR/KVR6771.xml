<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Roethof (D66) over het afluisteren van Europees telefoonverkeer door een Amerikaans spionagesysteem. (Ingezonden 20 februari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6771
</item>
         <item attribuut="Inhoud">Vragen over het aftappen van Europees civiel berichtenverkeer via telefoon, e-mail en fax door een Amerikaans spionagesysteem ECHELON.</item>
         <item attribuut="Rubriek">Communicatie, media en informatievoorziening (Telecommunicatie) Staats- en bestuursrecht (Privacy)</item>
         <item attribuut="Trefwoorden">Privacy Telefonie</item>
         <item attribuut="Vindplaats">Kamervragen met antwoord 1997-1998, nr. 942, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="D66">Roethof</persoon>
         </item>
         <item attribuut="Datum_reaktie">1998-03-19</item>
         <item attribuut="Datum_indiening">1998-02-20</item>
         <item attribuut="Document-id">KVR6771</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1933" allpagenumbers="1933 1934" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6771" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="942" onderwerp="" indiendatum="1998-02-20">
         <vrager partij="D66" oorsprong="parlement">Roethof</vrager>
         <vraagt-aan/>
      </vraagdata>
      <antwoorddata antwoorddatum="1998-03-19">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het werkdocument van het Europees Parlement waarin staat dat ECHELON, een Amerikaans spionagesysteem, stelselmatig het Europese telefoon-, e-mail en faxverkeer aftapt? <voetnoot nummer="1"/>
      </vraag>
      <vraag nummer="2">Wat vindt u ervan dat het hier niet gaat om het vergaren van militaire inlichtingen, maar om het onderscheppen van civiel berichtenverkeer onder andere van humanitaire organisaties als Amnesty International? </vraag>
      <vraag nummer="3">Staat dit op gespannen voet met onze nationale privacy wetgeving? </vraag>
      <vraag nummer="4">Acht u het geoorloofd dat ECHELON gebruik maakt van «intelligent agents», slimme softwareprogramma’s om datastromen op trefwoorden te scannen? </vraag>
      <vraag nummer="5">Welke politieke controle is er op het proces van internationale standaardisatie van aftaptechnologie? Staat deze ontwikkeling niet haaks op artikel 13 van de grondwet, het telefoon- en telegraafgeheim? </vraag>
      <vraag nummer="6">Wat gaat de regering doen om de vertrouwelijkheid van de Nederlandse telecommunicatie te garanderen ervoor te zorgen dat het ECHELON data-lek wordt gedicht? </vraag>
      <vraag nummer="7">Is de regering bereid een onderzoek door de Registratiekamer te laten verrichten naar de feiten uit bovengenoemd rapport en de Tweede Kamer zo spoedig mogelijk over de uitkomsten te berichten? </vraag>
      <noten afkomstig="vraag">
         <noot nummer="1">An appraisal of Technologies of Political Control. European Parliament, Directorate General for Research, Directorate B, The STOA Programme, Publicatie: Luxemburg, 6 januari 1998 Hoofdstuk 4</noot>
      </noten>
   </vragen>
   <antwoorden aantal="7">
      <antwoord nummer="1">Ja, ik heb inderdaad kennis genomen van dit werkdocument van het Europees Parlement. </antwoord>
      <antwoord nummer="2">Ten principale keur ik het aftappen van civiel berichtenverkeer zonder bevoegd gegeven last af. Het bevoegd aftappen van civiel berichtenverkeer, en de bijbehorende informatieverstrekking, is een activiteit die in Nederland slechts door Nederlandse bevoegde autoriteiten mag worden uitgevoerd en is in Nederland met de nodige waarborgen omkleed. Om illegaal aftappen tegen te gaan, en de maatschappelijke aanvaarding van openbare telecommunicatiesystemen te bewerkstelligen, worden openbare telecommunicatiesystemen in Nederland overeenkomstig de stand van de technologie, en onder afweging van de daarmee gepaard gaande kosten, beveiligd. Overigens wil ik er nog op wijzen dat het bevoegd aftappen van telecommunicatie wezenlijk verschilt van het opvangen van berichten uit de ether dat, in Nederland, onder bepaalde voorwaarden, in beginsel niet verboden is. </antwoord>
      <antwoord nummer="3">Activiteiten van buitenlandse inlichtingendiensten verricht vanaf buitenlands territoir onttrekken zich aan de Nederlandse jurisdictie. Dit is hier het geval. </antwoord>
      <antwoord nummer="4">Zie antwoord vraag 3. </antwoord>
      <antwoord nummer="5">a. In de Derde pijler van de Europese Unie heeft, inzake de behoeftestelling, het bevoegd aftappen van telecommunicatie een vaste plek op de politieke agenda van de Raad van de Ministers van Binnenlandse Zaken en Justitie. De Lidstaten van de Europese Unie hebben met aanvaarding van de Resolutie van de Raad van de Europese Unie van 17 januari 1995, de eisen van de politie- en opsporingsdiensten internationaal geharmoniseerd. Deze eisen zijn reeds in 1996 bekend gesteld aan het Europese Telecommunicatie Standaardisatie Instituut (ETSI) en de Internationale Telecommunicatie Unie (ITU). Het internationale standaardisatieproces staat onder politieke controle van de telecommunicatieministers. b. Zie antwoord op vraag 3. Voor een doeltreffende bescherming van het telefoon- en telegraaf geheim is internationale afstemming nodig. Door discussies in de JBZ-raad, door publikatie van de aftapeisen in de officiële organen van de EU en door periodieke terugkoppeling in het nationale parlement van het Nederlandse standpunt in Brussel, kan de democratische verantwoording over de concretisering van het telefoon- en telegraafgeheim in het kader van de voortschrijdende technologische ontwikkelingen plaats vinden. </antwoord>
      <antwoord nummer="6">Het niveau van de beveiliging in de telecommunicatiesector is naar mijn mening een essentiële voorwaarde voor de maatschappelijke aanvaarding van nieuwe systemen. Dit niveau dient te zijn naar de stand van de techniek, onder afweging van de bijbehorende kosten. Over deze zaken wordt door de regering en het bedrijfsleven doorlopend overleg gevoerd in de internationale gremia zoals ETSI, ITU, OESO en de EU. Dit proces heeft mijn voortdurende aandacht. </antwoord>
      <antwoord nummer="7">Het rapport van het Europese Parlement zal eerst in de Europese Unie worden besproken. Vervolgens zal dan worden bezien of nader onderzoek noodzakelijk is. </antwoord>
      <noten afkomstig="antwoord"/>
   </antwoorden>
</kvr>
