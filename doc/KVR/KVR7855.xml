<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Atsma (CDA) over de organisatie van het Europees kampioenschap voetbal in het jaar 2000 te Nederland en België. (Ingezonden 2 september 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7855
</item>
         <item attribuut="Rubriek">Criminaliteit en openbare orde (Handhaving openbare orde) Criminaliteit en openbare orde (Politie) Vrijetijdsbesteding (Sport)</item>
         <item attribuut="Trefwoorden">Openbare orde en veiligheid Politie Sport</item>
         <item attribuut="Vindplaats">Kamervragen met antwoord 1998-1999, nr. 49, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Binnenlandse Zaken (BIZA)</item>
         <item attribuut="Indiener">
            <persoon partij="CDA">Atsma</persoon>
         </item>
         <item attribuut="Datum_reaktie">1998-09-24</item>
         <item attribuut="Datum_indiening">1998-09-02</item>
         <item attribuut="Document-id">KVR7855</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="99" allpagenumbers="99 100" vetnummer="2979815990" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7855" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="49" onderwerp="" indiendatum="1998-09-2">
         <vrager partij="CDA" oorsprong="parlement">Atsma</vrager>
         <vraagt-aan/>
      </vraagdata>
      <antwoorddata antwoorddatum="1998-09-24">
         <antwoorder functie="minister" ministerie="Binnenlandse Zaken en Koninkrijksrelaties">Peper</antwoorder>
         <mede-antwoorder>de minister van Defensie en de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Hebt u kennisgenomen van de grote bezorgdheid van de UEFA over de voortgang in de organisatie van Euro 2000, het Europees voetbalkampioenschap in het jaar 2000 in Nederland en België? Is het waar dat de UEFA overweegt de organisatierechten in te trekken? </vraag>
      <vraag nummer="2">Is het waar dat de UEFA de medewerking van de Nederlandse en Belgische overheden onvoldoende vindt? Zo ja, wat is daarvan de reden? </vraag>
      <vraag nummer="3">Vindt u dat de duur van het toernooi van drie naar twee weken moet worden teruggebracht, zoals onlangs werd gesuggereerd door de toenmalige burgemeester van Rotterdam, onder meer vanwege de beschikbaarheid en kosten van voldoende politie? </vraag>
      <vraag nummer="4">Hebben de vakbond voor militairen (AFMP) en de Marechaussee Vereniging enkele weken geleden kenbaar gemaakt de politie tijdens de Euro 2000 te willen assisteren? Acht u dit een verantwoorde, haalbare en principieel juiste optie? Waarom vindt u dit? </vraag>
      <vraag nummer="5">Hebt u kennisgenomen van de bezwaren van het UEFA-bestuur tegen een kortere duur van Euro 2000? Welke conclusies trekt u daaruit? </vraag>
      <vraag nummer="6">Deelt u de mening van de Belgische minister L. Tobback dat de veiligheid in de (Belgische) stadions onvoldoende gewaarborgd is? Zo ja, wat gaat u daaraan doen? </vraag>
      <vraag nummer="7">Deelt u de mening dat de organisatie van Euro 2000 in vele opzichten voor Nederland van groot belang is en dat alles in het werk moet worden gesteld om Euro 2000 door te laten gaan? Welke stappen gaat u in de richting van de UEFA en de andere direct betrokkenen zetten om de organisatie van Euro 2000 in Nederland en België veilig te stellen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Neen, integendeel. In het persbericht van 31 augustus jl. bevestigt de UEFA dat er, op basis van de voorbereidingen in Nederland en België, geen reden is de organisatie van het eindtoernooi van het Europees kampioenschap in het jaar 2000 ter discussie te stellen. </antwoord>
      <antwoord nummer="2">Neen (zie ook antwoord op vraag 1). </antwoord>
      <antwoord nummer="3">Met mijn collega uit België heb ik, gelet op eerdere toezeggingen, alsook andere overwegingen (werktijden, arbeidsritme), inmiddels besloten in te stemmen met de toernooiduur van drie weken. </antwoord>
      <antwoord nummer="4">Ik heb kennisgenomen van diverse berichten in de media waarin woordvoerders van de vakbond voor militairen (AFMP) en de Marechaussee Vereniging hun bereidheid uitspreken de politie assistentie te verlenen tijdens het Europees kampioenschap voetbal in 2000. Mijn voorganger heeft de voorzitter van de Tweede Kamer der Staten-Generaal per brief d.d. 20-06-1997 (EA97/U1916) geïnformeerd over de op te zetten nationale en lokale veiligheidsorganisatie EK2000. In die brief wordt aangegeven dat de landelijke overheid er voor instaat dat de betrokken politieregio’s (Amsterdam Amstelland, Arnhem, Brabant Zuid Oost en Rotterdam Rijnmond) de noodzakelijke bijstand van andere politiekorpsen zullen ontvangen. Slechts in bijzondere gevallen kan volgens de Politiewet 1993 – ook in het geval van taken ter handhaving van de openbare orde – bijstand worden verleend door de Koninklijke Marechaussee. Indien daartoe de noodzaak aanwezig is, zal van deze wettelijke mogelijkheid uiteraard gebruik gemaakt worden. Een eventuele bereidheid van genoemde organisaties om te assisteren is dan ook niet relevant. Ook tijdens het Euro 2000 zal de Koninklijke Marechaussee uiteraard haar reguliere taken uitvoeren. </antwoord>
      <antwoord nummer="5">Ik verwijs hiervoor naar het antwoord op de vragen 1 en 3. </antwoord>
      <antwoord nummer="6">De veiligheid van de Belgische stadions is de verantwoordelijkheid van de Belgische overheid. De stadions in Nederland die zullen worden gebruikt voor de in het kader van Euro 2000 te spelen wedstrijden voldoen aan de door de UEFA gestelde eisen van veiligheid. </antwoord>
      <antwoord nummer="7">Ik acht een veilig en feestelijk Euro 2000 van groot belang voor Nederland. De betrokken overheden zullen daarbij ook hun verantwoordelijkheid nemen. Er is geen aanleiding te veronderstellen dat Euro 2000 niet doorgaat (zie ook het antwoord op vraag 1). Op zeer korte termijn zal ik de Tweede Kamer per brief uitvoerig informeren over de in het kader van Euro 2000 in gang gezette overheidsvoorbereidingen en daarbij inzicht geven in de huidige stand van zaken en de voortgang aangaande de verschillende deelspacten van de organisatie. </antwoord>
      <noten afkomstig="antwoord"/>
   </antwoorden>
</kvr>
