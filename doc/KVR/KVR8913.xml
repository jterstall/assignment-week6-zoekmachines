<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de staatssecretaris van Volkshuisvesting, Ruimtelijke Ordening en Milieubeheer over de jaarverslagen van Huurcommissies. (Ingezonden 11 februari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8913
</item>
         <item attribuut="Inhoud">Vragen over de conclusies en aanbevelingen van het verslag, onder andere inzake het oplossen van juridische problemen, de Huurprijzenwet Woonruimte en wettelijke regels ten aanzien van servicekosten.</item>
         <item attribuut="Rubriek">Volkshuisvesting (Huurrecht) Volkshuisvesting (Woninghuren)</item>
         <item attribuut="Trefwoorden">Huurrecht Woninghuren</item>
         <item attribuut="Vindplaats">Kamervragen met antwoord 1998-1999, nr. 968, Tweede Kamer</item>
         <item attribuut="Vraagnr_bij_indiening">2989907540</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1999-03-16</item>
         <item attribuut="Datum_indiening">1999-02-11</item>
         <item attribuut="Document-id">KVR8913</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1983" allpagenumbers="1983 1984" vetnummer="2989907540" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8913" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="968" onderwerp="" indiendatum="1999-02-11">
         <vrager partij="SP" oorsprong="parlement">Poppe</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="1999-03-16">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Hebt u kennisgenomen van het jaarverslag 1998 van de huurcommissies in de Groningse ressorten? </vraag>
      <vraag nummer="2">Kunt u een reactie geven op de belangrijkste conclusies en aanbevelingen van het desbetreffende verslag: – «De huurcommissies merken in de praktijk steeds meer dat zij onvoldoende bevoegdheden hebben om allerlei juridische problemen waarmee huurders en verhuurders geconfronteerd worden, op te lossen.» – «De commissies vragen zich verder af of de huidige ingewikkelde voorstellen om de Huurprijzenwet Woonruimte te wijzigen niet vereenvoudigd kunnen worden, zodat deze voor gewone huurders en verhuurders ook acceptabel zijn.» – «M.b.t. de servicekosten die met name huurders van flats en kamers moeten betalen, bepleiten de Commissies ervoor de wettelijke regels daarover zodanig aan te scherpen, dat er steeds snel duidelijkheid bestaat over wat een huurder wel en niet moet betalen. In de huidige situatie duurt dat vaak erg lang.» </vraag>
      <vraag nummer="3">Worden de aanbevelingen en conclusies uit de jaarverslagen van huurcommissies door u systematisch verzameld? Zo neen, waarom niet? Zo ja, wat gebeurt er met de conclusies en aanbevelingen? Krijgen de huurcommissies standaard een reactie van de staatssecretaris van Volkshuisvesting, Ruimtelijke Ordening en Milieubeheer op suggesties die in jaarverslagen worden gedaan? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">De eerste conclusie uit het jaarverslag van de huurcommissies in de provincie Groningen is dat zij steeds meer merken dat zij onvoldoende bevoegdheden hebben om allerlei problemen waarmee huurders en verhuurders geconfronteerd worden, op te lossen. De huurcommissies zijn niet ingesteld om een rol te spelen bij alle problemen tussen huurder en verhuurder. De huurcommissies vervullen bij de wet opgedragen taken, die met name gelegen zijn op het terrein van het geven van een redelijkheidsoordeel over vrijwel alle facetten inzake huurprijzen en servicekosten. De huurcommissie is dan ook niet de enige instantie waartoe huurders en verhuurders zich kunnen wenden bij problemen. Bij bepaalde problemen kan bijvoorbeeld de gemeentelijke dienst Bouw- en Woningtoezicht of de kantonrechter worden ingeschakeld. In de praktijk komen huurders en verhuurders regelmatig bij de huurcommissie met problemen die liggen buiten het takenpakket van deze commissie. Doorverwijzen naar de bevoegde instanties en het geven van goede voorlichting daaromtrent door de huurcommissie liggen in die situatie voor de hand. Overigens ben ik voornemens om de komende periode in het kader van de totstandkoming van de nota Wonen in de 21e eeuw ook het takenpakket van de huurcommissies te bezien. De voorzitters van de huurcommissie zullen door mij in de gelegenheid worden gesteld om hun ideeën hierbij naar voren te brengen. De tweede conclusie uit het jaarverslag is dat de Groningse huurcommissies zich afvragen of de huidige ingewikkelde voorstellen om de Huurprijzenwet woonruimte (HPW) te wijzigen niet vereenvoudigd kunnen worden, zodat deze voor gewone huurders en verhuurders ook acceptabel zijn. Ik kan me in deze algemene opmerking van de Groningse huurcommissies niet vinden. De HPW is geen eenvoudige wet, maar uit ervaring is gebleken dat zij zeker te begrijpen is voor huurders en verhuurders. Dit temeer daar bij de secretariaten van de huurcommissie uitleg verkregen kan worden. De wijziging van de HPW brengt hier geen verandering in. Het betreffende wetsvoorstel, het wetsvoorstel onderhoud, leges, toezicht (kamerstukken I 1997–1998, 25 445, nr. 272), is uitvoerig met de koepels van zowel huurders als verhuurders besproken. Hierbij is niet naar voren gekomen dat het wetsvoorstel onacceptabel ingewikkeld is voor huurders en verhuurders. Om de regelgeving verder overzichtelijk te maken is hercodificatie van de huurwetgeving reeds voorzien in het wetsvoorstel tot vaststelling van titel 7.4 (Huur) van het Burgerlijk Wetboek (BW) en in het wetsvoorstel Uitvoeringwet huurprijzen woonruimte. De derde conclusie uit het jaarverslag is dat het wenselijk is om de wettelijke regels met betrekking tot de servicekosten zodanig aan te scherpen dat er steeds snel duidelijkheid bestaat over wat een huurder wel en niet moet betalen. Tot enige jaren geleden dienden verhuurders binnen vier maanden na sluiting van het «servicekostenboekjaar» een afrekening aan de huurders te verstrekken. Deze termijn bleek «servicekostenboekjaar» een afrekening aan de huurders te verstrekken. Deze termijn bleek echter in de praktijk veel te kort te zijn. Daarom is zij verlengd tot maximaal twee jaar, afhankelijk van het tijdstip in het kalenderjaar waarin het servicekostenboekjaar eindigt. Dit gaat nadrukkelijk om een maximale termijn: verhuurders worden geacht zo snel mogelijk de afrekening aan de huurders te verstrekken. Een van de onderdelen van het wetsvoorstel tot wijziging van het Burgerlijk Wetboek betreft het inkorten van de termijn tot maximaal 18 maanden. Dit is gebeurd naar aanleiding van een signaal van de voorzitters van de huurcommissie. Gebleken is dat dit in de praltijk geen problemen oplevert voor de verhuurders. Ik onderschrijf de wens van de huurcommissies dat huurders zo spoedig mogelijk hun servicekostenafrekening ontvangen. Het aanscherpen van de wettelijke termijn, anders dan hierboven aangegeven, acht ik echter niet gewenst omdat dit soms voor verhuurders een onmogelijke eis oplevert. Zij zijn immers afhankelijk van afrekeningen van leveranciers, waaronder nutsbedrijven, bij het opstellen van de afrekening. </antwoord>
      <antwoord nummer="3">Sinds enige jaren is het gebruikelijk dat ik een landelijk geconsolideerd jaarverslag van de huurcommissies ontvang. De aanbevelingen en conclusies uit de jaarverslagen worden op die manier systematisch verzameld. De huurcommissies krijgen niet standaard een reactie van mij op suggesties die in de jaarverslagen worden gedaan. Wel is het gebruikelijk dat er over het landelijk geconsolideerde verslag overleg plaatsvindt tussen mij en de voorzitters van de huurcommissie. De conclusies en aanbevelingen uit de verslagen worden op verschillende manieren verwerkt. Sommige worden betrokken bij beleidsontwikkeling. Andere worden nader besproken in het reguliere ambtelijk overleg dat met de voorzitters van de huurcommissies gevoerd wordt. Overigens komen in het reguliere overleg ook regelmatig – los van de jaarverslagen – suggesties van (de voorzitters van) de huurcommissies aan de orde. </antwoord>
      <noten afkomstig="antwoord"/>
   </antwoorden>
</kvr>
