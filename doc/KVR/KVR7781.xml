<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hofstra (VVD) over de stroomstoring in Alkmaar. (Ingezonden 18 augustus 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7781
</item>
         <item attribuut="Inhoud">Betreft met name de afwikkeling van de veroorzaakte schade door Elektriciteitsbedrijf Energie Noord West aan particulieren en bedrijven.</item>
         <item attribuut="Rubriek">Burgerlijk recht en burgerlijk procesrecht (Verbintenissenrecht) Consument (Overig) Energie, water en grondstoffen (Elektriciteit) Energie, water en grondstoffen (Nutsbedrijven, energievoorziening)</item>
         <item attribuut="Trefwoorden">Aansprakelijkheid Consumenten Elektriciteitsbedrijven Schadevergoeding</item>
         <item attribuut="Vindplaats">Kamervragen met antwoord 1997-1998, nr. 1762, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="VVD">Hofstra</persoon>
         </item>
         <item attribuut="Datum_reaktie">1998-09-10</item>
         <item attribuut="Datum_indiening">1998-08-18</item>
         <item attribuut="Document-id">KVR7781</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3621" allpagenumbers="3621 3622" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7781" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1762" onderwerp="" indiendatum="1998-08-18">
         <vrager partij="VVD" oorsprong="parlement">Hofstra</vrager>
         <vraagt-aan/>
      </vraagdata>
      <antwoorddata antwoorddatum="1998-09-10">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u op de hoogte van de stroomstoring die zich afgelopen vrijdag 7 augustus in Alkmaar voordeed, en met name over de afwikkeling van de veroorzaakte schade? <voetnoot nummer="1"/>
      </vraag>
      <vraag nummer="2">Hebben als gevolg van een door het Elektriciteitsbedrijf Energie Noord West gemaakte fout zowel particulieren als bedrijven gedurende 10 minuten 380 Volt ontvangen in plaats van 220 volt? Acht u het billijk dat particulieren schadeloos worden gesteld tot maximaal ƒ 3000,-? Kan dit bedrag, gelet op de vele in huishoudingen aanwezige hoogwaardige apparatuur niet eenvoudig worden overschreden? </vraag>
      <vraag nummer="3">Acht u het voorts billijk dat de betreffende bedrijven in het geheel geen schadevergoeding zullen ontvangen? Het gaat dan niet over vervolgschade, maar over directe aantoonbare schade aan allerlei elektrische apparatuur, rechtstreeks het gevolg van een door de elektriciteitsleverancier gemaakte fout. </vraag>
      <vraag nummer="4">Is het redelijk dat schadevergoeding kan worden geweigerd omdat de algemene voorwaarden dit uitsluiten? Gaat het bij stroomlevering niet om een monopolie waarbij de kant (nog) niet over de voorwaarden kan onderhandelen? </vraag>
      <vraag nummer="5">Kunt u aangeven in hoeverre deze regeling ook bij andere electriciteitsbedrijven van toepassing is, en ruimer, ook bij andere nutsbedrijven. </vraag>
      <vraag nummer="6">Hoe beoordeelt u de argumentatie dat de stroom in Nederland veel duurder zou worden als men dergelijke schade zou moeten vergoeden? En waarom dan een ongelijke behandeling van particulieren tegenover bedrijven? </vraag>
      <vraag nummer="7">In hoeverre zijn er wijzigingen in voorbereiding die tot een meer bevredigende schade-afhandeling zullen leiden? Bijvoorbeeld in de nieuwe Elektriciteitswet dan wel in het kader van het (Europese) consumentenbeleid? </vraag>
      <vraag nummer="8">Indien het onder 7 gestelde geen of onvoldoende verbetering betekent, acht u het dan niet gewenst om een betere regeling te bevorderen? </vraag>
      <vraag nummer="9">Zo ja, welke acties overweegt u in dat geval? </vraag>
      <noten afkomstig="vraag">
         <noot nummer="1" datum="1998-08-11" bron="NRC Handelsblad,">NRC Handelsblad,, 11 augustus 1998</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ja. Het maximumbedrag van f 3000,- heeft betrekking op schade als gevolg van een onderbreking in de levering van elektriciteit. De storing die zich voordeed in Alkmaar is echter te zien als een gebrekkige levering en niet als een onderbroken levering. Schade als gevolg van gebrekkige levering valt onder de toepassing van artikel 20, lid 2 van de model Algemene Voorwaarden en die bepaling, welke alleen geldt voor consumenten, stelt geen maximum aan de hoogte van schadevergoeding als gevolg van een gebrekkige levering. Over de schadevergoedingsregeling ten behoeve van consumenten bij storingen in de levering van elektriciteit, gas, warmte of water hebben EnergieNed, VEWIN en de Consumentenbond, na een uitspraak van de Hoge Raad, recentelijk overeenstemming bereikt. Als gevolg hiervan zijn aangepaste model-Algemene Voorwaarden Elektriciteit 1998 van kracht geworden. Ik heb daarom geen reden aan te nemen dat hetgeen zij zijn overeengekomen voor huishoudens onbillijk zou uitwerken. </antwoord>
      <antwoord nummer="3">De door EnergieNed, VEWIN en de Consumentenbond overeengekomen algemene voorwaarden sluiten vergoeding van schade aan zaken, die is geleden in de uitoefening van een bedrijf of beroep, uit. Het is in eerste instantie aan energiebedrijven ter beoordeling of zij ook in alle gevallen een beroep doen op die uitsluitingsclausule in de algemene voorwaarden. Uit mij ter beschikking staande informatie blijkt dat in het onderhavige geval het desbetreffende energiebedrijf ENW zich niet onverkort beroept op de algemene voorwaarden en dat bedrijven dus wel in aanmerking komen voor een schadevergoeding. Daarbij is van belang dat het Burgerlijk Wetboek algemene regels bevat voor de gevolgen van het niet nakomen van wettelijke en contractuele verplichtingen, die ook betrekking hebben op het leveren van elektriciteit. Op basis van deze regels is het uiteindelijk aan de rechter om te bepalen of en in hoeverre er sprake is van toerekenbare nalatigheid, aansprakelijkheid en recht op schadevergoeding. </antwoord>
      <antwoord nummer="4">Het beoordelen van de redelijkheid van de uitsluiting van schadevergoeding in individuele gevallen is primair een zaak van de burgerlijk rechter, die op basis van het burgerlijk recht kan beoordelen of een beroep op een aansprakelijkheidsuitsluiting in een concreet geval gerechtvaardigd is. Zoals hiervoor reeds is aangegeven is ingevolge de model-Algemene Voorwaarden 1998 ten aanzien van consumenten geen sprake meer van een algehele uitsluiting van schadevergoeding als gevolg van storingen in de levering van elektriciteit. De Elektriciteitswet 1998 maakt geen onderscheid in zakelijke en particuliere gebruikers maar onderscheidt, afhankelijk van de hoogte van hun aansluitwaarde, beschermde afnemers en vrije afnemers. Aangezien veel zakelijke verbruikers vooralsnog ook tot de categorie van beschermde afnemers zullen behoren, zal bij de beoordeling van de vergunningaanvraag ten behoeve van de levering aan die afnemers op basis van de Elektriciteitswet 1998 specifiek aandacht worden gegeven aan de leveringsvoorwaarden voor die groep afnemers. Het is daarbij overigens primair aan de energiebedrijven om in overleg met vertegenwoordigers van zakelijke verbruikers invulling te geven aan de leveringsvoorwaarden. </antwoord>
      <antwoord nummer="5">Volgens mijn informatie zijn de leveringsvoorwaarden van de meeste energiebedrijven, waaronder het betreffende energiebedrijf ENW, inmiddels aangepast aan de model-Algemene Voorwaarden Elektriciteit 1998, zoals deze luiden ingevolge de onlangs door EnergieNed en VEWIN met de Consumentenbond overeengekomen wijzigingen. De regeling is van toepassing op de levering van elektriciteit, gas, warmte en water door de aangesloten leden van Energiened en VEWIN. </antwoord>
      <antwoord nummer="6">Het is in het algemeen aannemelijk te achten dat door een energiebedrijf te betalen schadevergoeding zou kunnen leiden tot een lichte verhoging van de kosten. Dit zal echter mede afhankelijk zijn van de mogelijkheid voor de energiebedrijven om zich te verzekeren tegen de aansprakelijkheid voor schade en van mate waarin de daarmee gemoeide kosten in de tarieven worden doorberekend. Overigens zal het bij een toenemende marktwerking steeds minder eenvoudig zijn om de kosten van een schadevergoeding zonder meer op klanten te verhalen. Het verschil dat in de algemene voorwaarden wordt gemaakt tussen consumenten en zakelijke afnemers houdt onder meer verband met verschillen in de mate waarin voor energiebedrijven bij de onderscheiden groepen sprake is van in omvang en complexiteit overzienbare schaderisico’s. Ingevolge de Elektriciteitswet 1998 zal de Minister van Economische Zaken, na advies van de directeur van de Dienst uitvoering en Toezicht Elektriciteitswet (DTE), de tarieven en de voorwaarden voor de levering van elektriciteit aan beschermde afnemers vaststellen. Hierbij kan toezicht gehouden worden op de mate waarin vergunninghouders eventuele kosten, verband houdend met de uitbetaling van schadevergoeding, «meenemen» in hun tariefvoorstellen. </antwoord>
      <antwoord nummer="7">De Elektriciteitswet 1998 maakt onderscheid tussen beschermde afnemers en vrije afnemers. Tijdens de behandeling in de Tweede Kamer van het voorstel voor die wet is nadrukkelijk gesteld dat de algemene leveringsvoorwaarden van de leveranciers dienen te voorzien in een adequate afhandeling van klachten over de elektriciteitsvoorziening. Met het oog daarop zal dit aspect onderdeel uitmaken van de voorwaarden die worden gesteld aan de houders van een vergunning voor de levering aan beschermde afnemers. Overigens bevat het Burgerlijk Wetboek een duidelijk en afdoende kader van regels met betrekking tot aansprakelijkheid en schadeplichtigheid voor het niet nakomen van wettelijke en contractuele verbintenissen, ook wat betreft de levering van elektriciteit. Tegen die achtergrond kunnen vrije klanten de aansprakelijkheid als gevolg van onderbreking in de levering, danwel gebrekkige levering, zelf regelen in contracten die zij met energiebedrijven afsluiten. </antwoord>
      <antwoord nummer="8 en 9">Naar mijn oordeel biedt hetgeen onder 7 is uiteengezet een goede en afdoende regeling voor alle betrokken partijen. </antwoord>
      <noten afkomstig="antwoord"/>
   </antwoorden>
</kvr>
