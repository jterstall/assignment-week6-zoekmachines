<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Depla en Crone (beiden PvdA) aan de staatssecretaris van Financiën over het terugbetalen van te veel ontvangen toeslagen. (Ingezonden 9 maart 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27718
</item>
         <item attribuut="Inhoud">Vragen naar aanleiding van toezegging van de minister van Financiën uit het spoeddebat over de problemen van de Belastingdienst op 15 februari 2007 dat de terugvorderingsrente over teveel ontvangen huurtoeslag over 2006 kwijtgescholden wordt. Mensen die genoemde rente al betaald hebben zouden dit zelf middels het maken van bezwaar ongedaan moeten maken. Indieners pleiten ervoor dat deze groep mensen, als de Belastingdienst in zijn systemen kan terugvinden dat ze de rente betaald hebben, deze kosten automatisch teruggestort krijgen.</item>
         <item attribuut="Rubriek">Belastingen (Belastingdiensten) Volkshuisvesting (Subsidies)</item>
         <item attribuut="Trefwoorden">Huurtoeslag Rente</item>
         <item attribuut="Vindplaats">Kamervragen met antwoord 2006-2007, nr. 1165, Tweede Kamer</item>
         <item attribuut="Vraagnr_bij_indiening">2060709120</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Depla</persoon>
            <persoon partij="PvdA">Crone</persoon>
         </item>
         <item attribuut="Datum_reaktie">2007-04-02</item>
         <item attribuut="Datum_indiening">2007-03-09</item>
         <item attribuut="Document-id">KVR27718</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2471" allpagenumbers="2471 2472" vetnummer="2060709120" code="0607tkkvr1165" lopendefooter="Tweede Kamer, vergaderjaar 2006–2007, Aanhangsel" filenaam="KVR27718" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1165" onderwerp="" indiendatum="2007-03-9">
         <vrager partij="PvdA" oorsprong="parlement">Depla</vrager>
         <vrager partij="PvdA" oorsprong="parlement">Crone</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2007-04-2">
         <antwoorder functie="staatssecretaris" ministerie="Financiën">De Jager</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1">Bent u bekend met de toezegging van de minister van Financiën tijdens het spoeddebat over de problemen bij de Belastingdienst op 15 februari 2007 dat de terugvorderingsrente bij teveel ontvangen huurtoeslag over 2006 kwijtgescholden wordt? </vraag>
      <vraag nummer="2">Is het waar dat mensen die de invorderingsrente reeds betaald hebben dit zelf middels het maken van bezwaar ongedaan moeten maken? Zo ja, kunt u aangeven op welke wijze mensen die reeds de invorderingsrente voldaan hebben gewezen worden op de mogelijkheid tot terugvorderen middels het indienen van bezwaar? </vraag>
      <vraag nummer="3">Kan de Belastingdienst in zijn systemen achterhalen welke mensen reeds terugvorderingsrente hebben terugbetaald? Zo ja, waarom krijgen mensen die de terugvorderingsrente reeds betaald hebben deze kosten niet automatisch terug gestort? </vraag>
      <vraag nummer="4">Is het waar dat mensen die reeds eerder hebben aangegeven teveel toeslag te ontvangen geen bezwaar hoeven te maken tegen de invorderingsrente omdat de invorderingsrente bij deze mensen ambtshalve wordt kwijtgescholden? Geldt dit eveneens voor mensen die de terugvorderingsrente al betaald hebben? </vraag>
      <vraag nummer="5">Kunt u aangeven wat de reden is tot het onderscheiden van verschillende groepen belanghebbenden, namelijk belanghebbenden die wel hebben aangegeven teveel toeslag te hebben ontvangen en belanghebbenden die dat niet hebben aangegeven? </vraag>
      <vraag nummer="6">Kunt u aangeven op welke wijze de regionale incassobureaus kunnen vaststellen of belanghebbenden reeds hebben aangegeven teveel toeslag te ontvangen? </vraag>
      <vraag nummer="7">Bent u op de hoogte van het feit dat de invorderingsrente wel ambtshalve kwijtgescholden zal worden maar de invorderingskosten niet? Zo ja, kunt u aangeven wat de reden hiertoe is? </vraag>
      <vraag nummer="8">Is het waar dat voor mensen die reeds eerder hebben aangegeven teveel toeslag te ontvangen de invorderingskosten wel ambtshalve kwijtgescholden worden? </vraag>
      <vraag nummer="9">Kunt u aangeven op welke wijze mensen geïnformeerd worden over de mogelijkheid tot het indienen van bezwaar tegen de invorderingskosten? </vraag>
      <vraag nummer="10">Bent u bereid de invorderingskosten bij het terugbetalen van toeslagen voor alle belanghebbenden ambtshalve kwijt te schelden? Zo neen, waarom niet? </vraag>
      <vraag nummer="11">Deelt u de mening dat voor het kwijtschelden dan wel terug betalen van de terugvorderingsrente en terugvorderingskosten een zo laagdrempelig en zo algemeen mogelijke geldende procedure opgesteld moet worden? Zo ja, deelt u de mening dat de huidige procedure niet aan de eisen van algemeen geldendheid en laagdrempeligheid voldoet? </vraag>
      <vraag nummer="12">Kunt u aangeven welke stappen u zult ondernemen om het kwijtschelden en terugbetalen van de invorderingsrente en de invorderingskosten zo te organiseren dat alle belanghebbenden, ook diegene die geen bezwaar maken, de terugvorderingsrente en terugvorderingskosten kwijtgescholden dan wel teruggestort krijgen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2, 4 en 6">De toenmalige minister heeft tijdens het spoeddebat toegezegd dat iedereen die voor de huur- en/of zorgtoeslag een terugbetalingsbeschikking heeft ontvangen met een dagtekening in 2006, en die geen gebruik heeft gemaakt van een betalingsregeling: • in april 2007 een brief ontvangt waarin de mogelijkheid wordt geboden gebruikt te maken van een betalingsregeling en; • vanaf 1 april 2007 geen invorderingsrente hoeft te betalen. Daarnaast heeft de Belastingdienst in TROS Radar toegezegd dat iedereen die aangeeft teveel huuren/of zorgtoeslag te betalen en aannemelijk kan maken dit eerder aan de Belastingdienst gemeld te hebben: • geen invorderingsrente hoeft te betalen en; • een betalingsregeling aangeboden krijgt. Men hoeft dus geen bezwaar te maken, melden bij de Belastingdienst is voldoende. De Belastingdienst gaat hierbij uit van hetgeen gesteld wordt door de toeslaggerechtigde. Zij moeten aannemelijk maken dat zij reeds eerder hebben aangegeven bij de Belastingdienst dat zij een te hoge toeslag ontvangen. Deze toezegging werkt met terugwerkende kracht. Deze toezeggingen zijn kenbaar gemaakt op de site van Belastingdienst/Toeslagen. </antwoord>
      <antwoord nummer="3">Het gaat in totaal om ongeveer 13 000 toeslaggerechtigden. Hiervan zijn ruim 9000 gevallen huur, met een totaal van in rekening gebrachte rente van 27 000 euro, en bijna 4000 gevallen zorg, met een totaal van bijna 12 000 euro. De gemiddelde rente per gerechtigde van beide groepen bedraagt ongeveer 3 euro. De hoogte van het bedrag contra de kosten van de uitvoering maakt het niet opportuun om de rente automatisch terug te geven. Zoals hiervoor aangegeven kunnen gerechtigden zelf bij de Belastingdienst aangeven dat zij de invorderingsrente terug willen hebben. </antwoord>
      <antwoord nummer="5">In de betrokken toeslagbeschikkingen was duidelijk vermeld dat de uitbetaalde toeslagen voorlopige bedragen waren, dat later mogelijk correctie zou plaatsvinden en dat bij het vermoeden van een te hoog bedrag men contact op kon nemen met de Belastingdienst. Bij een ieder die dit heeft gedaan, maar waar niet door de Belastingdienst afdoende op is gereageerd, is sprake van verwijtbaar handelen van de Belastingdienst. Daarom wordt alleen voor deze groep een uitzondering op de regel van invorderingsrente gemaakt. </antwoord>
      <antwoord nummer="7 t/m 10">Voordat de Belastingdienst invorderingskosten maakt geldt dat toeslaggerechtigden meerdere mogelijkheden hebben om hun uitstaande schulden te verevenen. Indien hier geen gebruik van wordt gemaakt, is er sprake van «verwijtbaar handelen». Ik ben dan ook niet bereid deze kwijt te schelden. Beide toezeggingen hadden ook geen betrekking op de invorderingskosten. </antwoord>
      <antwoord nummer="11">Ik deel de mening dat voor het kwijtschelden dan wel terug betalen van de terugvorderingsrente een zo laagdrempelig en zo algemeen mogelijke geldende procedure opgesteld moet worden. Ik ben van mening dat de nu afgesproken procedure voldoet aan deze criteria. </antwoord>
      <antwoord nummer="12">Toeslaggerechtigden kunnen zich melden bij de Belastingdienst door te bellen met de BelastingTelefoon. De Belastingdienst regelt vervolgens dat de betaalde rente wordt terugbetaald. De rente die nog niet betaald is, wordt automatisch kwijtgescholden. Ook gerechtigden die momenteel een betalingsregeling hebben, hoeven per 1 april geen invorderingsrente meer te betalen. Ook deze informatie staat op de site van de Belastingdienst/Toeslagen. </antwoord>
      <noten afkomstig="antwoord"/>
   </antwoorden>
</kvr>
