<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Albayrak en Klaas de Vries (beiden PvdA) aan de ministers voor Vreemdelingenzaken en Integratie en van Justitie over adoptie uit landen met islamitische wetgeving. (Ingezonden 24 december 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22555
</item>
         <item attribuut="Inhoud">Vragen naar aanleiding van uitspraak van de rechtbank in Den Haag over de MVV (Machtiging Voorlopig Verblijf) van een aspirant pleegkind uit Marokko, onder meer over 'strikte voorwaarden' aan verblijf in een pleeggezin (Aanvulling op eerdere vragen van dezelfde kamerleden over dit onderwerp, en aanwijzingen dat dat adoptie uit een land met islamitische wetgeving niet mogelijk zou zijn, maar pleegouderschap wel; Aanhangsel van de Handelingen II, 2004-2005, nr. 527).</item>
         <item attribuut="Rubriek">Burgerlijk recht en burgerlijk procesrecht (Personen- en familierecht)</item>
         <item attribuut="Trefwoorden">Adoptie Marokko</item>
         <item attribuut="Vindplaats">Kamervragen met antwoord 2004-2005, nr. 1223, Tweede Kamer</item>
         <item attribuut="Vraagnr_bij_indiening">2040505570</item>
         <item attribuut="Afkomstig_van">Vreemdelingenzaken en Integratie (VI) Justitie (JUS)</item>
         <item attribuut="Indiener">
            <persoon partij="PvdA">Albayrak</persoon>
            <persoon partij="PvdA">Klaas de Vries</persoon>
         </item>
         <item attribuut="Datum_reaktie">2005-03-22</item>
         <item attribuut="Datum_indiening">2004-12-24</item>
         <item attribuut="Document-id">KVR22555</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2597" allpagenumbers="2597 2598" vetnummer="2040505570" code="0405tkkvr1223" lopendefooter="Tweede Kamer, vergaderjaar 2004–2005, Aanhangsel" filenaam="KVR22555" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1223" onderwerp="" indiendatum="2004-12-24">
         <vrager partij="PvdA" oorsprong="parlement">Albayrak</vrager>
         <vrager partij="PvdA" oorsprong="parlement">Klaas de Vries</vrager>
         <vraagt-aan>de ministers voor Vreemdelingenzaken en Integratie en van Justitie</vraagt-aan>
      </vraagdata>
      <antwoorddata antwoorddatum="22 maart 2005), zie ook Aanhangsel Handelingen nr. 763, vergaderjaar 2004–2005">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met de uitspraak van de rechtbank te Den Haag over de MVV (Machtiging Voorlopig Verblijf)-aanvraag van een aspirant pleegkind uit Marokko? <voetnoot nummer="1"/>
      </vraag>
      <vraag nummer="2" voetnoot="2">Wat moet inzake de voorwaarden voor verblijf in een pleeggezin worden verstaan onder de «strikte voorwaarden» waarover u in uw antwoord op vraag 2 spreekt? <voetnoot nummer="2"/>
      </vraag>
      <vraag nummer="3" voetnoot="3">Komen de voorwaarden in de zaak H. waarin de rechtbank bepaalde dat aan de voorwaarden van art. 3.28 Vb2000 is voldaan, overeen met de voorwaarden waarop u doelt in het antwoord op vraag 2? <voetnoot nummer="3"/>
      </vraag>
      <vraag nummer="4">Kunt u een toelichting geven op het woord «uitsluitend» in de overweging van de rechtbank, die stelt dat uit niets volgt dat in art. 3.28 Vb 2000 gelezen moet worden dat de bepaling «uitsluitend» van toepassing is op pleegkinderen die in een familierelatie tot de aspirant-pleegouders moeten staan? </vraag>
      <vraag nummer="5">Hoe zult u gevolg geven aan de uitspraak van de rechtbank en met name de zinsnede «Gelet hierop kan verweerder, alhoewel hij hiertoe niet verplicht is, de gevraagde verblijfsvergunning verlenen» (overweging 7)? Had dit niet expliciet uit het beleid moeten blijken? </vraag>
      <vraag nummer="6">Als betrokkenen vanwege Kafala gedwongen worden beroep te doen op het pleegkinderenbeleid, in plaats van het adoptiebeleid, waarom wordt dan getoetst aan de voorwaarden die gesteld worden in het adoptiebeleid? </vraag>
      <vraag nummer="7">Bent u voornemens deze uitspraak van de rechtbank aan te vechten? Zo neen, bent u bereid om het beleid op dit punt aan te passen? Zo neen, wat voor effect zou de uitspraak kunnen hebben op een nieuwe MVV (Machtiging Voorlopig Verblijf)-aanvraag in de zaak H.? </vraag>
      <noten afkomstig="vraag">
         <noot nummer="1" datum="2004-11-26" bron="Rechtbank Den Haag (nevenzittingsplaats Alkmaar)">Rechtbank Den Haag (nevenzittingsplaats Alkmaar), 26 november 2004, AWB 04/33818 MVV</noot>
         <noot nummer="2" documenttype="Kamervragen" documentnummer="527" documentjaargang="2004-2005">Aanhangsel Handelingen, nr. 527, vergaderjaar 2004–2005.</noot>
         <noot nummer="3">Zie noot 2</noot>
      </noten>
   </vragen>
   <antwoorden aantal="6">
      <antwoord nummer="1">Ja, ik ben bekend met de uitspraak. </antwoord>
      <antwoord nummer="2">De strikte voorwaarden waaraan moet zijn voldaan om voor verblijf als pleegkind in Nederland in aanmerking te komen, zijn in de wet- en regelgeving terzake neergelegd. Voldaan moet zijn aan de voorwaarden die in artikel 3.28 Vreemdelingenbesluit 2000 (Vb 2000) zijn opgenomen. Vervolgens moet ook zijn voldaan aan de beleidsregels van Hoofdstuk B3/4 Vreemdelingencirculaire (Vc 2000). Ingevolge deze voorwaarden kunnen uitsluitend kinderen worden toegelaten voor verblijf als pleegkind indien voor hen naar objectieve maatstaven geen aanvaardbare toekomst in het land van herkomst is weggelegd en zij hier te lande kunnen worden opgevangen door naasten die reeds in het land van herkomst een band met hen onderhielden die gekwalificeerd kan worden als gezinsleven in de zin van het Europees Verdrag tot bescherming van de rechten van de mens en de fundamentele vrijheden. Dat is de reden dat in de Vc 2000 wordt gesproken over de morele verplichting om het kind op te nemen. Om voorts te voorkomen dat de stringente regels inzake interlandelijke adoptie (die onder meer zijn bedoeld om kinderhandel te voorkomen) worden omzeild, geldt als hoofdregel dat het moet gaan om kinderen die bloed- of aanverwant zijn van de aspirant-pleegouders. </antwoord>
      <antwoord nummer="3">Bij de beantwoording van deze vraag ga ik ervan uit dat gedoeld wordt op de uitspraak van de rechtbank als genoemd bij vraag 1. Een rechtbankuitspraak in de zaak H. is mij namelijk niet bekend. In de beantwoording van 7 december 2004 van vraag 2 van de eerder gestelde kamervragen (Aanhangsel Handelingen nr. 527, vergaderjaar 2004–2005) heb ik verwezen naar het geheel van voorwaarden waaraan moet zijn voldaan. Zoals ik hierboven in het antwoord op vraag 2 heb aangegeven zijn deze voorwaarden opgenomen in het Vb 2000 en zijn de desbetreffende beleidsregels neergelegd in de Vc 2000. De rechtbank heeft vastgesteld dat aan de voorwaarden van artikel 3.28 Vb 2000 is voldaan, en heeft daarnaast opgemerkt dat een verblijfsvergunning kan worden verleend, doch dat daartoe geen verplichting bestaat. De invulling van deze bevoegdheid is verder uitgewerkt in de Vc 2000. </antwoord>
      <antwoord nummer="4 en 5">In de aangehaalde overweging geeft de rechtbank weer dat, nu de beperking van de toelating als pleegkind tot de veel kleinere groep familiepleegkinderen niet blijkt uit de (toelichting op de) wet- en regelgeving terzake, de beslissing niet op grond van het niet hebben voldaan aan artikel 3.28 Vb 2000 had mogen worden gebaseerd. De beslissing had voorts tevens getoetst moeten worden aan de geldende beleidsregels. Hierbij had moeten worden gemotiveerd wat de (achterliggende) reden is om slechts familiepleegkinderen voor verblijf in Nederland toe te laten. Dit geldt te meer daar tot 1 november 2004 deze beleidsregel niet expliciet in de Vc 2000 was neergelegd. Hoewel in een nieuw besluit genoemde tekortkomingen kunnen worden hersteld, hetgeen recht zou doen aan de ratio van het gevoerde beleid, ben ik van mening dat alles afwegende het toestaan van verblijf aan het tweejarige kind in dit geval, wegens de zeer bijzondere omstandigheden, de enige juiste oplossing is. </antwoord>
      <antwoord nummer="6">In gevallen waarin kafala is uitgesproken is er geen sprake van een gedwongen beroep op het pleegkinderenbeleid. Zoals in de beantwoording van 7 december 2004 van de eerdere kamervragen reeds is aangegeven, is het in die gevallen ook mogelijk de procedure voor interlandelijke adoptie te volgen. Dit geldt eveneens indien het land van herkomst van het kind adoptie niet kent. </antwoord>
      <antwoord nummer="7">Zoals reeds in het antwoord op vraag 3 is aangegeven, ga ik er van uit dat gedoeld wordt op de uitspraak van de rechtbank als genoemd bij vraag 1. Tegen deze uitspraak van de rechtbank is geen hoger beroep ingesteld. Zoals ik in het antwoord op de vragen 4 en 5 heb aangegeven, wordt aan betrokkene verblijf toegestaan. De toepasselijke beleidsregels zijn per 1 november 2004 aangepast. Thans is expliciet neergelegd dat toelating als pleegkind slechts kan worden toegestaan aan familiepleegkinderen. Deze verduidelijking van het beleid heeft geen of nauwelijks gevolgen voor de beslissing op nieuw in te dienen aanvragen. Deze aanvragen zullen immers worden getoetst aan de beleidsregel waarvan de strekking voorheen reeds in de ratio van het beleid kon worden gevonden. Voor wat de zaak H. betreft loopt momenteel een bezwaarprocedure tegen de afwijzing op de aanvraag om verblijf ter adoptie. Tevens is een aanvraag ingediend voor verblijf op grond van bijzondere feiten en omstandigheden. Uiteraard kan ik bij de beoordeling van laatstgenoemde aanvraag, zoals ik in de beantwoording van de eerdere kamervragen heb weergegeven, gebruik maken van mijn discretionaire bevoegdheid indien de aangevoerde bijzondere feiten en omstandigheden daartoe aanleiding geven. Ten slotte verwijs ik naar hetgeen in genoemde eerdere beantwoording van kamervragen is vermeld omtrent de uitvoering van het Haags Kinderbeschermingsverdrag 1996. Plaatsing van een kind vanuit een verdragsstaat als pleegkind in een gezin in Nederland zal na ratificatie van het verdrag en de inwerkingtreding van de uitvoeringsregels daaromtrent mogelijk zijn indien de in dat verdrag voorziene procedure is gevolgd. </antwoord>
      <noten afkomstig="antwoord"/>
   </antwoorden>
</kvr>
