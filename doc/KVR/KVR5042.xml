<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oedayraj Singh Varma (GroenLinks) over de WOZ. (Ingezonden 7 mei 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5042
</item>
         <item attribuut="Inhoud">Vragen over de gevolgen van hertaxatie van huurwoningen op grond van de Wet Waardering Onroerende Zaken voor de Onroerendzaakbelasting die corporaties voor hun huizen moeten betalen (en doorberekenen aan de huurders).</item>
         <item attribuut="Rubriek">Belastingen (Onroerendezaakbelasting) Burgerlijk recht en burgerlijk procesrecht (Vermogensrecht in het algemeen) Volkshuisvesting (Woninghuren)</item>
         <item attribuut="Trefwoorden">Onroerende zaken Onroerendezaakbelasting Woninghuren</item>
         <item attribuut="Vindplaats">Kamervragen met antwoord 1996-1997, nr. 1299, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">1997-06-02</item>
         <item attribuut="Datum_indiening">1997-05-07</item>
         <item attribuut="Document-id">KVR5042</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2653" allpagenumbers="2653 2654" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1299" onderwerp="" indiendatum="1997-05-7">
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan/>
      </vraagdata>
      <antwoorddata antwoorddatum="1997-06-2">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Tommel</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u al inzicht in de gevolgen van de Wet Waardering Onroerende Zaken (WOZ) voor de onroerende-zaakbelasting (OZB) die corporaties voor hun huizenbezit moeten betalen? <voetnoot nummer="1"/>
      </vraag>
      <vraag nummer="2">Krijgen sociale huurwoningen als gevolg van de WOZ met een relatief hogere lastenverzwaring te maken dan de koopsector? </vraag>
      <vraag nummer="3">Worden corporaties door de hogere OZB gedwongen deze in de huurprijzen te verrekenen? Bestaat het gevaar dat daardoor de gemiddelde huurstijging in 1997 boven de 3,5% uit zal komen? </vraag>
      <vraag nummer="4">Wat voor maatregelen gaat u treffen als mocht blijken dat de huurstijgingen inderdaad hoger dan 3,5% zullen zijn? Wat voor instrumenten heeft u ter beschikking? </vraag>
      <vraag nummer="5">Is de bijdrage die het Rijk blijkens het begrotingsakkoord voor de komende begroting aan gemeenten gaat geven voldoende om voor volgend jaar hogere OZB-heffingen voor woningbouwcorporaties te voorkomen? </vraag>
      <noten afkomstig="vraag">
         <noot nummer="1" datum="1997-05-7" bron="Telegraaf">Telegraaf, 7 mei 1997</noot>
      </noten>
   </vragen>
   <antwoorden aantal="4">
      <antwoord nummer="1 en 2" voetnoot="1">Nee, hierin heb ik thans nog geen inzicht. In het antwoord dat ik op 18 maart jl. <voetnoot nummer="1"/>, mede namens de staatssecretarissen Van de Vondervoort en Vermeend, gegeven heb op vragen van de leden van uw Kamer Biesheuvel, Van der Hoeven en Hillen over dezelfde materie, heb ik aangekondigd dat er een onderzoek zal worden gedaan naar de mogelijke gevolgen van de ontwikkeling van de OZB voor de huren. In dit onderzoek zal worden betrokken: – de waarde-ontwikkeling van de huursector en daarbinnen de waarde-ontwikkeling van de verschillende prijsklassen. Daarbij zal met name worden gekeken naar die prijsklassen waar de speciale aandachtsgroep van het volkshuisvestingsbeleid grotendeels op is aangewezen; – de mate waarin de OZB-lasten van de categorie woningen zijn gestegen en de oorzaak hiervan (conform de in de Nota Lokale Lastendruk aangekondigde monitoring); – de mate waarin verhuurders de gestegen OZB-lasten doorberekenen in de huren en de gevolgen hiervan voor de investeringsruimte van de betreffende corporaties. Ik heb aangegeven dat de resultaten van het onderzoek na de zomer aan de Kamer zullen worden gemeld. Overigens merk ik op dat in het door mevrouw Oedayray Singh Varma aangehaalde krantenartikel wordt gesuggereerd dat ik een veel hogere huurstijging voor dit jaar verwacht dan 3,5%. Ik heb echter nergens een dergelijke verwachting uitgesproken. Evenmin heb ik recentelijk met de VNG overlegd over de WOZ-taxaties en de OZB-heffingen. </antwoord>
      <antwoord nummer="3">De opgelegde OZB-aanslagen maken onderdeel uit van de normale exploitatielasten van corporaties. Deze komen tot uitdrukking in de huurprijsvaststelling. Hogere OZB-lasten kunnen derhalve tot hogere huren leiden. Een andere mogelijkheid is dat verhuurders de hogere OZB-lasten afboeken op hun reserves. Zoals gezegd kan ik thans nog niet aangeven of er sprake is van hogere OZB-lasten voor corporaties en of dit leidt tot een hogere huurstijging. De regering heeft overigens meermalen uitgesproken dat het niet de bedoeling is van de Wet WOZ om tot extra OZB-opbrengsten voor gemeenten te komen. De VNG heeft in reactie hierop afstand genomen van de suggestie dat gemeenten een waardestijging zonder meer laten uitmonden in een stijging van de OZB-opbrengsten. </antwoord>
      <antwoord nummer="4">De mogelijkheden om de gevolgen voor huurders en verhuurders van hogere taxatiewaarden op te vangen liggen in eerste instantie bij de gemeenten. Gemeenten hebben op het niveau van de totale OZB-opbrengst de mogelijkheid om door een neerwaartse tariefaanpassing de gevolgen van de hogere taxatiewaarden te mitigeren. Dit laat onverlet dat er lastenverschuivingen kunnen plaatsvinden, ook bij gelijkblijvende totale opbrengst. Verder zijn bij de Aanpassingswet Wet waardering onroerende zaken wettelijke mogelijkheden voor gemeenten geïntroduceerd om: a. het tarief tussen woningen en niet-woningen te differentiëren; b. een ingroeivariant toe te passen waarmee de stijging van de aanslag ten opzichte van het vorige jaar kan worden beperkt tot 25%; c. de aanslag af te toppen op (minimaal) 130% van het bedrag dat in 1996 verschuldigd was. Het is aan de lokale politiek om uiteindelijk dergelijke afwegingen te maken. De regering zal de ontwikkeling van de lokale heffingen in relatie tot de woonquote de komende jaren nauwgezet blijven monitoren. Indien uit deze monitoring, of uit het hierboven aangekondigde onderzoek naar de gevolgen van de OZB voor de huurontwikkeling, mocht blijken dat er in een deel van de gemeenten sprake is van een forse huurstijging als gevolg van door deze gemeenten veroorzaakte hogere OZB-lasten, zal de regering in overleg treden met de VNG. </antwoord>
      <antwoord nummer="5">Er heeft nog geen definitieve besluitvorming plaatsgevonden over de wijze waarop de voorgenomen bijdrage van het rijk aan gemeenten zal worden vertaald in een lagere lokale lastendruk. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="875" documentjaargang="1996-1997">Aanhangsel Handelingen, nr. 875, vergaderjaar 1996–1997.</noot>
      </noten>
   </antwoorden>
</kvr>
