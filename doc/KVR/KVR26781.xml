<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oudenallen (Groep Van Oudenallen) aan de minister van Justitie over controlemogelijkheden bij loterijen als bijvoorbeeld bank- en giroloterijen, kansspelen, kansspelen in casino's en sms-spelletjes. (Ingezonden 17 oktober 2006); Antwoord</item>
         <item attribuut="Bestand">28Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26781
</item>
         <item attribuut="Inhoud">Vragen naar aanleiding van berichten in Amsterdams Stadsblad (10 oktober 2006) en Telegraaf (11 oktober 2006) over grote bedragen die jaarlijks in Nederland in kansspelen omgaan, zowel in loterijen en casino's. Indiener vraagt om initiatieven om, na maatregelen om stemcomputers extra te beveiligen, ook te bezien hoe manipulatie van computersystemen op andere terreinen, zoals kansspelen, kan worden tegengegaan.</item>
         <item attribuut="Rubriek">Consument (Algemeen) Overheidsfinanciën (Kansspelen)</item>
         <item attribuut="Trefwoorden">Consumenten Kansspelen</item>
         <item attribuut="Vindplaats">Kamervragen met antwoord 2006-2007, nr. 342, Tweede Kamer</item>
         <item attribuut="Vraagnr_bij_indiening">2060701510</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="Groep Van Oudenallen">Van Oudenallen</persoon>
         </item>
         <item attribuut="Datum_reaktie">2006-11-20</item>
         <item attribuut="Datum_indiening">2006-10-17</item>
         <item attribuut="Document-id">KVR26781</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="729" allpagenumbers="729 730 731 732" vetnummer="2060701510" code="0607tkkvr342" lopendefooter="Tweede Kamer, vergaderjaar 2006–2007, Aanhangsel" filenaam="KVR26781" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="342" onderwerp="" indiendatum="2006-10-17">
         <vrager partij="Groep Van Oudenallen" oorsprong="parlement">Van Oudenallen</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2006-11-20">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="22">
      <vraag nummer="1" voetnoot="1">Kunt u een inschatting geven van de bedragen die jaarlijks in Nederland in kansspelen omgaan, zowel in loterijen als in casino’s? <voetnoot nummer="1"/>
      </vraag>
      <vraag nummer="2">Heeft u naar aanleiding van uw goede acties om het niveau van de beveiliging van stemcomputers voor verkiezingen om hoog te brengen, zich gerealiseerd dat wellicht ook op andere gebieden waar computers leidend zijn voor het resultaat, manipulatie en/of fraude mogelijk zouden kunnen zijn? </vraag>
      <vraag nummer="3">Welke maatregelen heeft u in het verleden genomen om computersystemen, die gebruikt worden voor het spelen van kansspelen, kansspelen in casino’s, sms-spelletjes en loterijen extra te beveiligen? </vraag>
      <vraag nummer="4">Op welke wijze zijn ook de machines in casino’s «niet toegangelijk» voor derden zodat spelers een eerlijke kans krijgen? Waar blijkt dat uit? Wie hebben er wel toegang en hoe is het toezicht daarop bepaald? Zijn hiervoor protocollen door justitie/de branchevereniging en/of de regering ontwikkeld? </vraag>
      <vraag nummer="5">Welke veiligheidsmaatregelen worden er genomen om bezoekers van een casino een eerlijke kans te geven bij het gokspel de «eenarmige bandiet»? Wie controleert deze machines? De leverancier of de uitbater? Denkt u dat deze controle voldoende is? </vraag>
      <vraag nummer="6">Op welke wijze zijn de geheugenchipkastjes en computers van de gokmachines waar het spel de «eenarmige bandiet» op gespeeld kan worden in een casino, verzegeld? </vraag>
      <vraag nummer="7">Op welke wijze zijn de computers bij de Bank- en Giroloterij «niet toegankelijk» voor derden zodat spelers een eerlijk kans krijgen en waar zou dat uit blijken? Wie hebben wel toegang tot de computers en hoe is de beveiliging daarvan? Zijn hiervoor protocollen door justitie/de branchevereniging en/of de regering ontwikkeld? </vraag>
      <vraag nummer="8">Zit er een verzegeling op machines waar bovengenoemde spelen op zitten en wie controleert de «embedded filmware» op de authenticiteit? </vraag>
      <vraag nummer="9">Bij sms-spelletjes worden de computers waar alles binnenkomt voor meerdere doeleinden gebruikt, hoe weet de controleur van het spel dat er een schoon register in zit? </vraag>
      <vraag nummer="10">Op welke wijze kan een extra controle van een computeruitslag plaatsvinden? Of betekent een controle slechts een nieuwe uitdraai van de zelfde computeroptelling? </vraag>
      <vraag nummer="11">Worden de in gebruik zijnde computers bij loterijen door bijvoorbeeld TNO getest en wanneer controleert de leverancier of de computers nog zijn voorzien van de oorspronkelijke software? </vraag>
      <vraag nummer="12">Op welke wijze zijn computers waar loterijuitslagen in zitten, verzegeld? Op welke wijze zijn de computers waar de uitslagen van sms-spelletjes in zitten verzegeld? </vraag>
      <vraag nummer="13">Wat moet volgens u de rol van een notaris zijn bij loterijen, als hij niet meer de loten zelf ziet en uitsluitend toezicht houdt op een loterij met nummers van loten/bankrekeningnummers die in een computersysteem zijn opgeslagen? </vraag>
      <vraag nummer="14" voetnoot="2">Wat moet volgens u de rol van de notaris zijn bij stemming via sms wanneer hij uitsluitend toezicht houdt op uitslagen die in een computersysteem zijn opgeslagen? <voetnoot nummer="2"/>
      </vraag>
      <vraag nummer="15">Op welke wijze kan een notaris fysiek waarnemen dat er niet geknoeid is met de uitslagen? </vraag>
      <vraag nummer="16">Als een notaris dat niet fysiek kan waarnemen, is dan de bescherming van de spelers in een loterij wel voldoende gewaarborgd? </vraag>
      <vraag nummer="17">Op welke wijze houdt Justitie toezicht op de uitslagen van kansspelen, sms-spelletjes en loterijen? </vraag>
      <vraag nummer="18">Bestaat er een mogelijkheid om de broncodes op papier uit te printen? </vraag>
      <vraag nummer="19">Is het begrip «paper trail» iets dat voor- of nadelen zou hebben in deze materie? </vraag>
      <vraag nummer="20">Kunt u garanderen dat er met de huidige techniek niet gemanipuleerd wordt met loterijen waar gelden van vele burgers voor het goede doel inzitten? </vraag>
      <vraag nummer="21">Heeft u naar aanleiding van de kwestie rond mogelijke fraude met stemcomputers extra controles op kansspelen en loterijen spelen per computers uitgevoerd? </vraag>
      <vraag nummer="22">Bent u bereid om een commissie in het leven te roepen die voorstellen gaat uitwerken voor veiliger en nog betrouwbaarder kansspelen, sms-spelletjes en loterijen en/of dit als tweede opdracht aan de nieuwe nog te vormen commissie die onderzoek naar de stemcomputers zal doen? </vraag>
      <noten afkomstig="vraag">
         <noot nummer="1" datum="2006-10-11" bron="Amsterdams Stadsblad">Amsterdams Stadsblad, 11 oktober 2006</noot>
         <noot nummer="2" datum="2006-10-10" bron="De Telegraaf">De Telegraaf, 10 oktober 2006</noot>
      </noten>
   </vragen>
   <antwoorden aantal="14">
      <antwoord nummer="1" voetnoot="1 1 2">Ja, de omzet over 2005 van de landelijke vergunninghouders Staatsloterij, De Lotto, Instantloterij, Totalisator, BankGiro Loterij, Sponsor Loterij, en de Nationale Postcode Loterij was in totaal € 1.578,2 miljoen <voetnoot nummer="1"/>. De spelopbrengst van de speelcasino’s (Holland Casino) was in dat jaar € 680,5 miljoen <voetnoot nummer="1"/>. De omzet van de kansspelautomaten over 2004 wordt geschat op € 565 miljoen <voetnoot nummer="2"/>, dit omvat zowel de kansspelautomaten in de speelhallen als in de horeca maar is exclusief de omzet behaald door de mede exploitant/horecaondernemer. </antwoord>
      <antwoord nummer="2">Ja. </antwoord>
      <antwoord nummer="3, 4 en 5">In de Wet op de kansspelen, de bijbehorende regelgeving en de vergunningen voor het organiseren van kansspelen zijn bepalingen opgenomen die tot doel hebben de risico’s van fraude en misbruik te minimaliseren. De betrouwbaarheid van de uitslag van de semi-permanente landelijke vergunninghouders wordt geborgd door twee afzonderlijke verplichte controles door onafhankelijke instellingen en functionarissen. De elektrische en elektronische processen die gebruikt worden bij de deelneming, prijsbepaling en vaststelling van de winnaars worden onderworpen aan voorafgaande goedkeuring en periodieke controle door één of meer onafhankelijke deskundigen of keuringsinstellingen. Daarnaast wordt er toezicht uitgeoefend door een notaris. De trekking van vergunninghoudende loterijen vindt onder toezicht en verantwoordelijkheid van een notaris in het openbaar plaats. De notaris legt het verloop van de prijsbepaling en de vaststelling van de winnaars bij proces-verbaal vast. De betrouwbaarheid van speelautomaten wordt geborgd door voorafgaande keuring en periodieke controles. De keuring conform een nieuw model aan de wettelijke eisen wordt door onafhankelijke (en door de Raad voor Accreditatie gecontroleerde) keuringsinstellingen uitgevoerd. Indien deze keuring met goed gevolg is doorlopen wordt een vergunning (de «verklaring van toelating») verleend. De bijzondere opsporingsambtenaren van Verispect BV controleren (onder meer door controle van de software) dagelijks in mijn opdracht of de in het land opgestelde kansspelautomaten daadwerkelijk overeenstemmen met de toegelaten modellen. Naar aanleiding van de periodieke rapportages van Verispect over het uitgevoerde toezicht is er geen aanleiding om te veronderstellen dat deze maatregelen onvoldoende zijn. </antwoord>
      <antwoord nummer="6">Het is niet verplicht en niet gebruikelijk dat de speelautomaten in speelcasino’s en speelhallen verzegeld worden. Zo’n systeem brengt hoge administratieve lasten met zich mee omdat de verzegeling na onderhoudswerkzaamheden en controle opnieuw aangebracht moet worden. Het is de verantwoordelijkheid van de exploitant van speelautomaten ervoor te zorgen dat de soft- en hardware van een speelautomaat goed beveiligd is. De controle van speelautomaten, zoals hierboven beschreven, is gericht op de conformiteit van de speelautomaat met het toegelaten model. Indien uit de controle blijkt dat een speelautomaat niet overeenkomt met het toegestane model dan kan dat gevolgen hebben voor de vergunning van de exploitant. </antwoord>
      <antwoord nummer="7, 8, 9, 10, 11 en 12">De vergunninghouders hebben een algemene verplichting om fraude en misbruik tegen te gaan. Zij dienen daartoe concrete maatregelen te nemen om bijvoorbeeld de (fysieke) toegankelijkheid van de computers afdoende te regelen en daarmee het risico van fraude en misbruik te minimaliseren. De vergunninghouder is verplicht de elektrische en elektronische processen die gebruikt worden bij de deelneming, prijsbepaling en vaststelling van de winnaars te onderwerpen aan voorafgaande goedkeuring en periodieke controle door een onafhankelijke keuringsinstelling. Om aan deze voorwaarde te voldoen worden twee verschillende keuringen uitgevoerd. De eerste keuring is gericht op het trekkingssysteem dat gebruikt wordt bij de prijsbepaling en de vaststelling van de winnaars. De keuring van het trekkingssysteem houdt in dat de keuringsinstelling de hard- en software en bijbehorende processen (technisch) onderzoekt voorafgaand aan de ingebruikname en regelmatig toezicht houdt op het gebruik van het goedgekeurde systeem, een statistische toets uitvoert en de mogelijkheden tot fraude en misbruik onderzoekt. De software wordt geregistreerd en het systeem krijgt een certificaat. De certificering is geldig zolang geen wijzigingen plaatsvinden. Als het systeem gewijzigd wordt, dan vindt een nieuw onderzoek plaats en wordt, als voldaan wordt aan de eisen, een nieuw certificaat afgegeven. De keuringsinstelling controleert periodiek de hard- en software en de conformiteit van het systeem. De tweede keuring richt zich op het elektronische systeem dat gebruikt wordt voor de deelneming (onder meer de lotenverkoop, administratie en uitbetaling van de prijzen) aan het kansspel. Deze keuring vind plaats door middel van een jaarlijks uit te voeren EDP (Electronic Data Processing) audit door een onafhankelijke deskundige of keuringsinstelling. De EDP audit is een beoordeling van de betrouwbaarheid, beveiliging en continuïteit van geautomatiseerde informatiesystemen, de organisatie van de automatiseringsafdeling en de technisch/organisatorische infrastructuur van de geautomatiseerde gegevensverwerking. Naast de algemene verplichting van de vergunninghouders om afdoende maatregelen te nemen om fraude en misbruik tegen te gaan wordt door middel van de hierboven beschreven keuringen het risico van manipulatie van computersystemen geminimaliseerd. </antwoord>
      <antwoord nummer="13">De rol van de notaris bij een trekking met behulp van een computersysteem is dezelfde als bij een «conventionele» trekking. De trekking vindt in het openbaar plaats onder toezicht en verantwoordelijkheid van een notaris. Deze legt het verloop van de prijsbepaling en de vaststelling van de winnaars bij proces-verbaal vast om te voorkomen dat hiermee gemanipuleerd kan worden. De juiste werking van het elektronische systeem wordt geborgd door de voorafgaande keuring en periodieke controle door een onafhankelijke geaccrediteerde keuringsinstelling. </antwoord>
      <antwoord nummer="14">Ik neem aan dat u doelt op het artikel in de Telegraaf van 10 oktober met als kop «Annemarie: het is niet eerlijk gegaan». Dit soort wedstrijden waarbij het publiek per sms op de favoriete kandidaat kan stemmen kent vaak twee elementen: een stemming per sms en een verloting van een prijs onder de winnaars. Ten aanzien van de stemming per sms verwijs ik naar de antwoorden op vragen van het lid Algra (CDA) over het gebruik van sms bij televisieprogramma’s van 31 januari 2006 (nr. 2050601970). Indien aan een stemming via sms een prijs is verbonden, dan moet de aanbieder van het spel zich houden aan de gedragscode promotionele kansspelen die per 1 januari 2006 van kracht is. In deze gedragscode wordt onder andere de voorwaarde gesteld dat de aanwijzing van de winnaar(s) van prijzen of premies op onpartijdige wijze plaatsvindt. Eén van de mogelijkheden is de trekking door een notaris uit te laten voeren. Daarnaast worden door de vergunninghouders, indien het hun is toegestaan, sms-spellen aangeboden in het kader van e-commerce activiteiten. Deze spellen moeten voldoen aan alle in antwoord 3 en 7 genoemde eisen. </antwoord>
      <antwoord nummer="15 en 16">Bij de trekking van loterijen worden zowel mechanische als computersystemen gebruikt. In geval van een mechanische trekking kan de notaris de trekking fysiek waarnemen. Daarnaast wordt door een onafhankelijke keuringsinstelling periodiek een audit op het mechanische trekkingsapparaat uitgevoerd. De audit omvat alle denkbare mechanische aspecten die van invloed kunnen zijn op de trekking. Van de audit wordt rapport uitgebracht aan het College van toezicht op de kansspelen en aan mij. De bevindingen van de audit maken onderdeel uit van de controle van de notaris. Indien computersystemen gebruikt worden bij de trekking worden verschillende methodes gehanteerd om de notaris in staat te stellen de betrouwbaarheid te controleren. Over het algemeen controleert de notaris voorafgaand aan een trekking de juiste werking van het computersysteem aan de hand van het door de keuringsinstelling afgegeven certificaat. Daarvan wordt melding gemaakt in de akte die bij elke trekking wordt opgemaakt. De juiste werking van het computersysteem wordt geborgd door de voorafgaande keuring en periodieke controle door een keuringsinstelling. Bij De Lotto wordt een EDP audit uitgevoerd ten aanzien van het trekkingssysteem. De notaris heeft contact met de auditor en krijgt instructies op welke wijze de betrouwbaarheid van het trekkingssysteem gecontroleerd kan worden. In beide gevallen worden de uitslagen van de trekking door de notaris vastgelegd in een proces-verbaal. De notaris bewaart de originelen van het proces-verbaal. Te allen tijde kan de notaris derhalve controleren of er met de uitslagen geknoeid is. De hierboven beschreven controle door de notaris en de controles, zoals ik deze heb beschreven in mijn antwoord op de vragen 3 en 7, zijn mede gelet op de ervaring in de praktijk, voldoende om de betrouwbaarheid van de loterijen te kunnen borgen. </antwoord>
      <antwoord nummer="17">Het aanbieden van kansspelen is alleen toegestaan indien men over een vergunning beschikt, het hieronder beschreven systeem van toezicht beperkt zich dan ook tot de vergunninghouders. Het toezicht op de vergunninghouders bestaat uit een voorafgaande keuring, een rapportageplicht van de vergunninghouder en een periodieke controle door deskundigen, keuringsinstellingen en de toezichthouder op de speelautomaten (Verispect). De vergunninghouders zijn verplicht mij periodiek over de algemene gang van zaken en specifiek in de vergunning benoemde onderwerpen te rapporteren. Daarnaast moeten de vergunninghouders de rapporten overleggen die door onafhankelijke deskundigen of keuringsinstellingen worden opgesteld naar aanleiding van de voorafgaande keuring, de periodieke controle van het trekkingssysteem en de jaarlijkse EDP-audit. Ook de externe accountant besteedt, ingevolge de opdracht tot controle van de jaarrekening, aandacht aan de opzet van de administratieve organisatie, inclusief daarin opgenomen maatregelen van interne controle. Het ministerie van Justitie ontvangt een exemplaar van het (jaarlijkse) accountantsverslag. </antwoord>
      <antwoord nummer="18">Ja. </antwoord>
      <antwoord nummer="19">De onder antwoord 7 en verder beschreven keuringen en controles van het computersysteem voor de trekking van loterij worden nauwkeurig gedocumenteerd. De kansspelaanbieders en de onafhankelijke keuringsinstellingen zorgen voor de aanwezigheid van een audit trail (al dan niet op papier). Dit geldt ook voor de handelwijze van de notaris. Op basis van deze documentatie is achteraf vast te stellen welke procedures gevolgd zijn, wat de achtereenvolgende stappen zijn geweest en wat dit uiteindelijk tot gevolg had. </antwoord>
      <antwoord nummer="20">Volledige garantie valt daarover niet te geven. In mijn antwoord op vraag 17 heb ik aangegeven welke maatregelen er genomen zijn om het risico zo veel mogelijk te beperken. Daarnaast heeft de vergunninghouder een eigen verantwoordelijkheid om fraude en manipulatie tegen te gaan om zo het vertrouwen van de consument in een eerlijke loterij te verkrijgen en te behouden. </antwoord>
      <antwoord nummer="21">Nee, er is een pakket van maatregelen dat erop gericht is om fraude en misbruik tegen te gaan. Uit rapportages van het College van toezicht op de kansspelen, de onafhankelijke keuringsinstellingen en Verispect maak ik op dat dit systeem in de praktijk goed werkt. </antwoord>
      <antwoord nummer="22">Nee, ik zie hier met het oog op de maatregelen die er zijn om fraude en misbruik tegen te gaan en de ervaringen die daarmee zijn opgedaan geen aanleiding toe. </antwoord>
      <noten afkomstig="antwoord">
         <noot nummer="1">Bron: Jaarverslag 2005, College van toezicht op de kansspelen</noot>
         <noot nummer="2">Bron: Onderzoek kengetallen speelautomatenbranche, periode 2002–2004</noot>
      </noten>
   </antwoorden>
</kvr>
