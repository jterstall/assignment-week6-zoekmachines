<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van den Doel (VVD) over het millenniumvraagstuk met betrekking tot de krijgsmacht. (Ingezonden 27 maart 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6960
</item>
         <item attribuut="Rubriek">Communicatie, media en informatievoorziening (Hard- en software) Veiligheidsbeleid en defensie (Landmacht) Veiligheidsbeleid en defensie (Luchtmacht) Veiligheidsbeleid en defensie (Marine)</item>
         <item attribuut="Trefwoorden">Automatisering Krijgsmacht</item>
         <item attribuut="Vindplaats">Kamervragen met antwoord 1997-1998, nr. 1109, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="VVD">Van den Doel</persoon>
         </item>
         <item attribuut="Datum_reaktie">1998-04-17</item>
         <item attribuut="Datum_indiening">1998-03-27</item>
         <item attribuut="Document-id">KVR6960</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2271" allpagenumbers="2271 2272" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6960" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1109" onderwerp="" indiendatum="1998-03-27">
         <vrager partij="VVD" oorsprong="parlement">Van den Doel</vrager>
         <vraagt-aan/>
      </vraagdata>
      <antwoorddata antwoorddatum="1998-04-17">
         <antwoorder functie="staatssecretaris" ministerie="Defensie">Gmelich Meijling</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het mogelijk om, naast de aan de Tweede Kamer toegezegde algemene voortgangsrapportage millenniumvraagstuk <voetnoot nummer="1"/>, de analyse van het ministerie van Defensie met betrekking tot het millenniumvraagstuk in relatie tot de krijgsmacht aan de Kamer toe te zenden? </vraag>
      <vraag nummer="2">Welke problemen doen zich voor op het terrein van de millenniumproblematiek bij de samenwerking tussen het ministerie van Defensie en de Navo? </vraag>
      <vraag nummer="3">Op welke wijze wordt door het ministerie van Defensie dan wel in Navo-verband gewerkt aan het oplossen van het millenniumprobleem? </vraag>
      <vraag nummer="4" voetnoot="2">Is in de reeds afgesloten contracten van nog te leveren materiaal en reserve onderdelen een zogenaamde millennium-clausule opgenomen zodat eventuele moeilijkheden die zich kunnen voordoen bij leveranciers a.g.v. het millenniumprobleem niet ten laste komen van Defensie? <voetnoot nummer="2"/>
      </vraag>
      <vraag nummer="5">Is het mogelijk de hele operatie voor het jaar 2000 succesvol af te ronden? </vraag>
      <vraag nummer="6">Wat zijn de kosten van het bestrijden van het millennium-probleem bij het ministerie van Defensie? Komen deze kosten volledig ten laste van de defensiebegroting? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="25 674" documentnummer="1">Kamerstuk 25 674, nr. 1</noot>
         <noot nummer="2" datum="1998-02-2" bron="Defense News">Defense News, 2 februari 1998</noot>
      </noten>
   </vragen>
   <antwoorden aantal="5">
      <antwoord nummer="1">Met de komende algemene voortgangsrapportage van mijn ambtgenoot van Binnenlandse Zaken wordt u ingelicht over de stand van zaken bij de departementen met betrekking tot de aanpak van het millenniumprobleem bij de Rijksoverheid. De rapportage zal vanzelfsprekend ook ingaan op de millenniumproblematiek bij de krijgsmacht. </antwoord>
      <antwoord nummer="2 en 3">Defensie heeft gekozen voor een projectmatige aanpak van het millenniumvraagstuk. De beleidsterreinen van Defensie zijn verantwoordelijk voor de inventarisatie van millenniumgevoelige objecten en het oplossen van geconstateerde problemen. Om de doelmatigheid bij het oplossen van problemen defensiebreed te waarborgen is op centraal niveau een stuurgroep en een projectgroep ingesteld, die tot taak hebben de oplossing van het probleem te coördineren. Bij de analyse van systemen wordt een zogeheten ketenbenadering gehanteerd, die inzicht geeft in de relaties met andere (internationale) organisaties zoals de Navo. Evenals Defensie is de Navo reeds bezig met de inventarisatie en de oplossing van het millenniumprobleem. Voor de interne coördinatie en internationale afstemming wordt een plan van aanpak opgesteld. Tussen Defensie en de Navo worden de verschillende inventarisaties en oplossingen op elkaar afgestemd. Er doen zich daarbij geen problemen voor. </antwoord>
      <antwoord nummer="4">In de contracten die vanaf januari 1998 zijn of worden afgesloten en de contracten die vanaf die datum worden aangepast, wordt een zogenaamde millenniumclausule opgenomen. De contracten die reeds zijn afgesloten vóór januari 1998 bevatten deze millenniumclausule niet, maar in de meeste gevallen wel clausules die hetzelfde effect beogen. Naar aanleiding van de inventarisatie door Defensie van millenniumgevoelige objecten worden de desbetreffende leveranciers inmiddels door Defensie aangeschreven om aan te geven of de door hen geleverde producten en diensten millenniumbestendig zijn. </antwoord>
      <antwoord nummer="5">Het ministerie van Defensie streeft er naar met alle ter beschikking staande middelen de operatie op tijd, dus voor het begin van het jaar 2000, af te ronden. Hierbij wordt het tijdschema zoals vermeld in het kamerstuk 25 674, nr. 1, als leidraad gehanteerd. </antwoord>
      <antwoord nummer="6">De totale omvang van de kosten van het oplossen van het millenniumprobleem bij het ministerie van Defensie is nog niet bekend. De voorlopige raming van de kosten van de analyse bedroeg ongeveer 100 miljoen gulden. Het totaalbedrag zal aanzienlijk stijgen zodra de kosten van het daadwerkelijk aanpassen van de objecten kunnen worden berekend. De kosten die gepaard gaan met het millenniumprobleem komen ten laste van de defensiebegroting, met aftrek van de bedragen die uit het Millenniumfonds, dat bij de Voorjaarsnota 1998 is gevormd, aan Defensie zullen toevallen (cofinanciering). </antwoord>
      <noten afkomstig="antwoord"/>
   </antwoorden>
</kvr>
