<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Timmermans en Depla (beiden PvdA) aan de minister van Binnenlandse Zaken en Koninkrijksrelaties over de publicaties rond de burgemeester van Kerkrade. (Ingezonden 11 juli 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23687
</item>
         <item attribuut="Inhoud">Bij de bouw van huizen in Gulpen en Kerkrade is stelselmatig afgeweken van geldende voorschriften en procedures, waardoor de burgemeester volgens publicaties groot financieel voordeel heeft genoten.</item>
         <item attribuut="Rubriek">Bouw (Woningbouw) Criminaliteit en openbare orde (Fraude) Staats- en bestuursrecht (Gemeenten)</item>
         <item attribuut="Trefwoorden">Burgemeesters Fraude Woningbouw</item>
         <item attribuut="Vindplaats">Kamervragen met antwoord 2004-2005, nr. 2246, Tweede Kamer</item>
         <item attribuut="Vraagnr_bij_indiening">2040518000</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PvdA">Timmermans</persoon>
            <persoon partij="PvdA">Depla</persoon>
         </item>
         <item attribuut="Datum_reaktie">2005-08-26</item>
         <item attribuut="Datum_indiening">2005-07-11</item>
         <item attribuut="Document-id">KVR23687</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4487" allpagenumbers="4487 4488" vetnummer="2040518000" code="0405tkkvr2246" lopendefooter="Tweede Kamer, vergaderjaar 2004–2005, Aanhangsel" filenaam="KVR23687" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2246" onderwerp="" indiendatum="2005-07-11">
         <vrager partij="PvdA" oorsprong="parlement">Timmermans</vrager>
         <vrager partij="PvdA" oorsprong="parlement">Depla</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-08-26">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de publicaties over de mogelijke herhaaldelijke bevoordeling van de burgemeester van Kerkrade door verschillende gemeenten bij de bouw van huizen in Gulpen en Kerkrade en van een recreatieverblijf in Gulpen, waarbij stelselmatig is afgeweken van geldende voorschriften en procedures, waardoor de burgemeester volgens de publicaties groot financieel voordeel heeft genoten? <voetnoot nummer="1"/>
      </vraag>
      <vraag nummer="2" voetnoot="2">Kent u de opvattingen van drie wetenschappers uit verschillende vakgebieden die de zaak bestudeerden en allen tot de conclusie komen dat er sprake is van bestuurlijk laakbaar handelen door zowel de burgemeester als wellicht door andere functionarissen in de betrokken gemeenten? <voetnoot nummer="2"/>Zo ja, deelt u de mening dat, aangezien in beide gemeenten zowel bestuur als raad betrokken kunnen zijn bij deze kwestie, zij zelf in onvoldoende mate afstand kunnen bewaren tot de materie om onafhankelijk onderzoek ernaar te kunnen doen? </vraag>
      <vraag nummer="3">Welk belang hecht u bij uw oordeel aan het feit dat in de betrokken gemeenteraden verschillend wordt gedacht over het te volgen traject en dat in het bijzonder oppositiefracties van oordeel zijn dat niet de raad zelf, maar een onafhankelijke externe partij het onderzoek moet verrichten? Is er bovendien ook aanleiding voor een bovengemeentelijk onderzoek omdat de zaak zich in meer gemeenten afspeelt? </vraag>
      <vraag nummer="4">Is de provincie Limburg op enigerlei wijze betrokken bij het verlenen van goedkeuring aan de verkoop van grond aan de burgemeester van Kerkrade? Zo ja, waaruit bestaat die betrokkenheid? Hebben zich bij deze betrokkenheid onregelmatigheden voorgedaan? Zo ja, waaruit bestonden deze? </vraag>
      <vraag nummer="5">Deelt u gezien het bovenstaande de mening dat het in het belang is van alle betrokkenen, alsmede in het belang van de integriteit van het openbaar bestuur, dat er een gedegen en een onafhankelijk onderzoek naar de gehele gang van zaken wordt gedaan, zowel in de betrokken gemeenten als bij de provincie Limburg? Zo ja, bent u bereid zelf een onafhankelijk onderzoek in te stellen en hierover in overleg te treden met de Commissaris van de Koningin in Limburg? </vraag>
      <noten afkomstig="vraag">
         <noot nummer="1" datum="2005-06-26" bron="Dagblad De Limburger/Limburgs Dagblad">Dagblad De Limburger/Limburgs Dagblad, 26 juni 2005</noot>
         <noot nummer="2" datum="2005-07-6" bron="ibid,">ibid,, 6 juli 2005</noot>
      </noten>
   </vragen>
   <antwoorden aantal="5">
      <antwoord nummer="1">Deze krantenberichten zijn mij bekend. </antwoord>
      <antwoord nummer="2">Ja, ik heb kennisgenomen van deze opvattingen voorzover ze zijn weergegeven in de betreffende krantenberichten van 6 juli 2005. </antwoord>
      <antwoord nummer="3">Een fractie uit de gemeenteraad van Kerkrade heeft mij geschreven een voorkeur te hebben voor een onderzoek door een andere instantie dan de gemeenteraad. Ik heb aan deze fractie teruggeschreven dat de gemeenteraad in grote meerderheid besloten heeft dat zij een verantwoordelijkheid heeft en een onderzoek instelt. Deze stap van de gemeenteraad acht ik gepast. Ik ga ervan uit dat ik door tussenkomst van de commissaris van de Koningin op de hoogte zal worden gebracht van de uitkomsten. </antwoord>
      <antwoord nummer="4">Op grond van artikel 69 juncto 15 van de Gemeentewet hebben de colleges van burgemeester en wethouders van resp. de gemeenten Gulpen en Kerkrade aan de commissaris van de Koningin van Limburg verzocht om ontheffing te verlenen voor de eigendomsoverdracht van gemeentelijk onroerend goed. De commissaris heeft deze ontheffingen verleend. Daartoe heeft hij volgens de daarvoor geldende procedure een onderzoek laten doen door een provinciale afdeling naar de totstandkoming van de verkoopprijs. Daarbij is – kort gezegd – vastgesteld dat de verkoopprijs overeenkwam met de prijs die voor vergelijkbare percelen werd gehanteerd. De procedure is volgens de regels verlopen. Daarbij is niet gebleken van onregelmatigheden. De commissaris heeft deze informatie eerder ook aan de beide kranten beschikbaar gesteld. </antwoord>
      <antwoord nummer="5">Na het verschijnen van de eerste publicaties in de beide Limburgse kranten heb ik de commissaris van de Koningin gevraagd mij te informeren. De commissaris volgt ook verder de ontwikkelingen zorgvuldig en informeert mij waar nodig. Uiteraard zijn de publicaties een reden voor zorg. Ik stel vast dat de gemeenteraden van Kerkrade en Gulpen dit ook zo ervaren en hun verantwoordelijkheid als het primair controlerende orgaan in deze gemeenten nemen. Essentieel is dat nu eerst een scherp beeld van de feiten ontstaat voordat conclusies kunnen worden getrokken over de vraag in hoeverre de integriteit van het bestuur in het geding is. Ook die conclusies zullen in de eerste plaats door de gemeenteraden moeten worden getrokken. Met instemming heb ik er kennis van genomen dat de raad van Kerkrade in haar onderzoek gebruik maakt van de inzet van het Bureau Onderzoek en Verificatie Nederlandse Gemeenten. Zodra de uitkomsten van het onderzoek en het oordeel van de raad bekend zijn, zal ik beoordelen of er reden is voor het trekken van eigen conclusies of tot nader onderzoek. </antwoord>
      <noten afkomstig="antwoord"/>
   </antwoorden>
</kvr>
