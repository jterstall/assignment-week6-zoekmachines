<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wilders en Blaauw (beiden VVD) aan de ministers van Buitenlandse Zaken en van Financiën over de economische situatie in Rusland. (Ingezonden 15 september 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7915
</item>
         <item attribuut="Rubriek">Geld (Overig) Handel en economie (Economische betrekkingen) Ontwikkelingssamenwerking (Economische hulp)</item>
         <item attribuut="Trefwoorden">Internationale economische betrekkingen Oost-Europa Rusland</item>
         <item attribuut="Vindplaats">Kamervragen met antwoord 1998-1999, nr. 101, Tweede Kamer</item>
         <item attribuut="Vraagnr_bij_indiening">2989900030</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="VVD">Wilders</persoon>
            <persoon partij="VVD">Blaauw</persoon>
         </item>
         <item attribuut="Datum_reaktie">1998-10-10</item>
         <item attribuut="Datum_indiening">1998-09-15</item>
         <item attribuut="Document-id">KVR7915</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="207" allpagenumbers="207 208" vetnummer="2989900030" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7915" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="101" onderwerp="" indiendatum="1998-09-15">
         <vrager partij="VVD" oorsprong="parlement">Wilders</vrager>
         <vrager partij="VVD" oorsprong="parlement">Blaauw</vrager>
         <vraagt-aan>de ministers van Buitenlandse Zaken en van Financiën</vraagt-aan>
      </vraagdata>
      <antwoorddata antwoorddatum="">
         <antwoorder functie="minister" ministerie="Financiën">Zalm</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van het bericht <voetnoot nummer="1"/>dat de Oost-Europabank verwacht dit jaar voor het eerst met een verlies af te sluiten? </vraag>
      <vraag nummer="2">Is dit waar? Zo ja, kunt u aangeven wat hiervoor de redenen zijn en in hoeverre de economische situatie in Rusland daaraan debet is? </vraag>
      <vraag nummer="3">In hoeverre is te vrezen voor een verdere groei van het tekort in het geval dat de crisis in Rusland uitstraalt naar andere Midden- en Oosteuropese landen? </vraag>
      <vraag nummer="4">Deelt u de mening dat een dergelijk tekort bij de Oost-Europabank ongewenst is, en voorkomen moet worden dat dit tekort structureel wordt? Op welke wijze denkt u dat dit kan worden bewerkstelligd? </vraag>
      <noten afkomstig="vraag">
         <noot nummer="1" datum="1998-09-10" bron="Financieel Dagblad">Financieel Dagblad, 10 september 1998</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De Oost-Europabank heeft inderdaad aangegeven over 1998 een verlies te verwachten als gevolg van de ontwikkelingen in de Russische Federatie. Het gaat hierbij om een voorlopige verwachting. Deze verliesprognose is echter niet het gevolg van feitelijk opgelopen of onvermijdelijk te achten verliezen, maar vloeit uitsluitend voort uit het besluit van het Management van de Oost-Europabank om de interne voorzieningen ten aanzien van de totale uitzettingen in Rusland sterk op te voeren. Dit is gedaan omdat als gevolg van de financiële crisis in Rusland de risicograad van de portefeuille op Rusland hoger wordt ingeschat. Deze extra voorzieningen hebben de aanvankelijk voor dit jaar verwachte boekhoudkundige winst (dat wil zeggen winst na aftrek van getroffen voorzieningen) over 1998 doen omslaan in een verwacht boekhoudkundig verlies. Of er feitelijke verliezen zullen optreden, is afhankelijk van de mate waarin wanbetalingen zullen optreden. Tot nu toe hebben zich geen voorbeelden van door de crisis veroorzaakte wanbetalingen voorgedaan, en de mate waarin deze in de nabije toekomst zullen voorkomen, is moeilijk te voorspellen. De kans op wanbetalingen is verkleind door het feit dat de EBRD uitgezonderd is van het door de Russische autoriteiten afgekondigde schuldenmoratorium. Voor het overige is er nog op te wijzen dat de Oost-Europabank sinds haar oprichting in 1991 verscheidene jaren met verlies heeft gewerkt. Pas de laatste jaren is er winst gerealiseerd. Een eventueel verlies in 1998 zou dus – anders dan in vraag 1 is gesuggereerd – geen novum zijn. </antwoord>
      <antwoord nummer="3">De gevolgen van de crisis in de Russische Federatie zullen naar alle waarschijnlijkheid een zeker uitstralingseffect hebben, vooral naar de landen die deel hebben uitgemaakt van de voormalige Sovjet-Unie. De mate waarin dit het geval zal zijn is echter vooralsnog ongewis. De overige Midden- en Oosteuropese landen, en met name die landen waar het transitieproces wat verder gevorderd is en waar een uitzicht bestaat op toetreding tot de Europese Unie, zullen naar verwachting minder negatief beïnvloed worden. Voor het geval zich in de toekomst ernstige uitstralingseffecten zouden voordoen, zou de Oost-Europabank haar voorzieningen nog verder moeten versterken en zou het resulterende boekhoudkundig verlies nog groter kunnen worden. Ook dan geldt echter dat de feitelijke verliezen zeer wel geringer kunnen zijn dan deze voorzieningen. </antwoord>
      <antwoord nummer="4">Zulke tekorten op de verlies- en winstrekening van de Oost-Europabank zijn in beginsel ongewenst. De Bank is statutair verplicht om «principes van gezond bankbeleid» toe te passen en structurele verliezen zijn met deze verplichting onverenigbaar. Het betreft thans echter alleen een boekhoudkundig verlies als gevolg van een behoedzaam financieel beleid. Dit laatste achten wij gewenst, omdat zulks in overeenstemming is met het principe van gezond bankbeleid. Bedacht moet overigens wel worden dat de hoofddoelstelling van de Bank het bevorderen van transitie in de voormalige communistische landen is. Daarbij dient de Bank zich te concentreren op die projecten die additioneel zijn in de zin dat zij een duidelijke toegevoegde waarde hebben ten opzichte van wat andere banken kunnen bijdragen aan deze transitie. Uit hoofde van deze hoofddoelstelling mag van de Bank verwacht worden dat zij relatief risicovolle projecten niet per definitie schuwt. Dat betekent dat boekhoudkundige verliezen die resteren na het treffen van de vereiste voorzieningen, niet zijn uit te sluiten. De Bank zal echter duurzame verliezen moeten vermijden door via een voortdurende analyse van haar projecten de risico’s beheersbaar te houden, de eigen kosten stelselmatig beperkt te houden en een ruimere uitleenmarge in rekening te brengen aan haar cliënten indien het risicoprofiel dit noodzakelijk maakt. </antwoord>
      <noten afkomstig="antwoord"/>
   </antwoorden>
</kvr>
