<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Middelkoop (ChristenUnie) aan de ministers van Buitenlandse Zaken en van Justitie over een memorandum. (Ingezonden 19 februari 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15587
</item>
         <item attribuut="Inhoud">Vragen over een Memorandum of Understanding tussen de minister van Justitie en zijn collega van Azerbaijan, en of daarbij ook aandacht is gegeven aan politieke gevangenen, o.a. Aliakram Gumbatov.</item>
         <item attribuut="Rubriek">Internationale betrekkingen (Overig) Staats- en bestuursrecht (Grondrechten)</item>
         <item attribuut="Trefwoorden">Azerbeidzjan Gedetineerden Mensenrechten Raad van Europa</item>
         <item attribuut="Vindplaats">Kamervragen met antwoord 2001-2002, nr. 1078, Tweede Kamer</item>
         <item attribuut="Vraagnr_bij_indiening">2010206220</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="ChristenUnie">Van Middelkoop</persoon>
         </item>
         <item attribuut="Datum_reaktie">2002-05-01</item>
         <item attribuut="Datum_indiening">2002-02-19</item>
         <item attribuut="Document-id">KVR15587</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2277" allpagenumbers="2277 2278" vetnummer="2010206220" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15587" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1078" onderwerp="" indiendatum="2002-02-19">
         <vrager partij="ChristenUnie" oorsprong="parlement">Van Middelkoop</vrager>
         <vraagt-aan>de ministers van Buitenlandse Zaken en van Justitie</vraagt-aan>
      </vraagdata>
      <antwoorddata antwoorddatum="1 mei 2002) Zie ook Aanhangsel Handelingen nr. 793, vergaderjaar 2001–2002">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Heeft de minister van Justitie recentelijk een Memorandum of Understanding getekend met zijn collega van Azerbaijan? Waarop heeft deze overeenkomst betrekking? </vraag>
      <vraag nummer="2" voetnoot="1">Is bij deze gelegenheid ook aandacht gegeven aan de politieke gevangenen in dat land, de bejegening van die gevangenen en in het bijzonder aan de prominente politieke gevangene Aliakram Gumbatov, voor wie eerder aandacht is gevraagd? <voetnoot nummer="1"/>
      </vraag>
      <vraag nummer="3">Heeft de regering van Azerbaijan al gereageerd op het rapport van de drie onafhankelijke deskundigen die op verzoek van de Secretaris-Generaal van de Raad van Europa onderzoek hebben gedaan naar de politieke gevangenen in Azerbaijan? Indien dit het geval is, wat was de reactie? </vraag>
      <vraag nummer="4">Is het u bekend dat op 24 januari een rechtszaak in beroep tegen Gumbatov is begonnen? Is het waar dat met het oog hierop strafwettelijke bepalingen zijn aangepast, de beschuldiging is gewijzigd in die van separatisme, en dat de rechterlijke autoriteiten aldaar deze rechtszaak achter gesloten deuren voeren? </vraag>
      <vraag nummer="5">Wat is, gelet op alle hierop van toepassing zijnde regels op het gebied van strafvordering die gelden binnen de Raad van Europa, uw mening over deze bejegening van genoemde gevangene? </vraag>
      <vraag nummer="6">Wilt u, bilateraal en via de u ter beschikking staande kanalen van de Raad van Europa, bij de regering van Azerbaijan protest aantekenen tegen deze nieuwe rechtszaak en opnieuw aandringen op vrijlating? </vraag>
      <vraag nummer="7">Wilt u bevorderen dat, indien een rechtszaak kennelijk onvermijdelijk zou zijn, deze in volledige openbaarheid plaatsvindt en wilt u zorgen voor internationale waarneming in enigerlei vorm? </vraag>
      <noten afkomstig="vraag">
         <noot nummer="1">Zie Aanhangsel Handelingen nr. 225 en 312, vergaderjaar 2001–2002</noot>
      </noten>
   </vragen>
   <antwoorden aantal="7">
      <antwoord nummer="1">De minister van Justitie heeft op 3 februari jl. een Memorandum of Understanding getekend met zijn Azeri collega. Het MoU heeft betrekking op het uitwisselen van informatie op juridisch en justitieel terrein, door middel van het uitwisselen van literatuur en wetgeving, alsmede door het organiseren van seminars en trainingen. </antwoord>
      <antwoord nummer="2">Tijdens bilaterale gesprekken is aandacht gevraagd voor de positie van alle politieke gevangenen in Azerbaijan, inclusief de heer Gumbatov. Het bezoek van de Azeri minister van Justitie was overigens een gevolg van de uitgesproken rol die Nederland speelt sinds toetreding van Azerbaijan tot de Raad van Europa (RvE) in de monitoring van de naleving van de toezeggingen die het land bij toetreding deed. </antwoord>
      <antwoord nummer="3">Over de inhoud van de Azeri reactie op het rapport van de drie onafhankelijke deskundigen is op dit moment binnen de Raad van Europa nog vertrouwelijk overleg gaande, zodat ik u daar geen mededelingen over kan doen. </antwoord>
      <antwoord nummer="4">Op 24 januari jl. is geen rechtszaak in beroep tegen de heer Gumbatov begonnen. Het Hof van Appel van de Republiek Azerbaijan startte (op verzoek van de Openbaar Aanklager) op die datum een onderzoek naar de mogelijkheden tot herziening van de rechtszaak tegen de heer Gumbatov. Een revisie van de rechtszaak tegen de heer Gumbatov is inmiddels vanwege de aangepaste wetgeving door het Hof ontvankelijk verklaard, hetgeen niet in lijn is met internationale standaarden. Nederland zal hier in RvE-kader op wijzen. De advocaat van de heer Gumbatov heeft inmiddels verzocht om uitstel van de aanvang van het proces ter bestudering van de documenten. Overigens is sinds de toetreding van Azerbaijan tot de RvE de wetgeving in het land aanzienlijk verbeterd. Azerbaijan heeft zich ook meerdere malen gecommitteerd aan wetshervormingen die uiteindelijk zullen leiden tot een wetsstelsel dat hoort bij een volwaardig lid van de RvE. </antwoord>
      <antwoord nummer="5">Azerbaijan is een nieuw lid van de RvE. De implementatie van RvE-standaarden in het land verloopt over het algemeen gestaag, maar soms wat langzaam. Van deze stroperige implementatie is de gang van zaken met betrekking tot politieke gevangenen een voorbeeld. De Azeri autoriteiten dienen zich echter te allen tijde te houden aan de verplichtingen die ze bij de toetreding tot de RvE zijn aangegaan, inclusief de geadopteerde regelgeving op het gebied van strafvordering. </antwoord>
      <antwoord nummer="6">Ja, met name via de RvE. Het blijven uitoefenen van een gemeenschappelijke en consequente pressie op de Azeri autoriteiten via de Rve biedt naar Nederlandse mening de beste mogelijkheden om de positie van alle politieke gevangenen in Azerbaijan, inclusief die van de heer Gumbatov, te verbeteren en hun invrijheidstelling te bepleiten. </antwoord>
      <antwoord nummer="7">Nederland zal de gang van een (mogelijk) nieuw proces tegen de heer Gumbatov nauwgezet volgen en streeft naar onafhankelijke waarneming bij dat proces. Nederland zal in EU- en RvE-verband de openbaarheid van het (mogelijke) proces aankaarten. </antwoord>
      <noten afkomstig="antwoord"/>
   </antwoorden>
</kvr>
