<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schimmel (D66) aan de staatssecretaris van Sociale Zaken en Werkgelegenheid, dhr. Hoogervorst, over het Uitvoeringsbesluit loonbelasting. (Ingezonden 24 september 1998); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8615
</item>
         <item attribuut="Inhoud">Vragen over een algemeen kader voor de beoordeling van zelfstandigheid waaraan een te beoordelen arbeidsrelatie kan worden getoetst. De vraag richt zich met name op de beoordeling van de zelfstandigheid van interimmanagers en directeuren-grootaandeelhouders die al dan niet via uitzendconstructies werkzaam zijn.</item>
         <item attribuut="Rubriek">Bedrijfsleven en industrie (Overig) Belastingen (Loonbelasting)</item>
         <item attribuut="Trefwoorden">Loonbelasting Zelfstandigen</item>
         <item attribuut="Vindplaats">Kamervragen met antwoord 1998-1999, nr. 703, Tweede Kamer</item>
         <item attribuut="Vraagnr_bij_indiening">2989900710</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="D66">Schimmel</persoon>
         </item>
         <item attribuut="Datum_reaktie">1999-02-01</item>
         <item attribuut="Datum_indiening">1998-09-24</item>
         <item attribuut="Document-id">KVR8615</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1433" allpagenumbers="1433 1434 1435" vetnummer="2989900710" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8615" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="703" onderwerp="" indiendatum="1998-09-24">
         <vrager partij="D66" oorsprong="parlement">Schimmel</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="1 februari 1999), zie ook Aanhangsel Handelingen nr. 179, vergaderjaar 1998–1999">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Deelt u de mening dat er in de praktijk behoefte bestaat aan een algemeen kader voor de beoordeling van zelfstandigheid waaraan, voorafgaand aan het ontstaan, een te beoordelen arbeidsrelatie kan worden getoetst? </vraag>
      <vraag nummer="2">Heeft het LISV inmiddels een algemeen kader vastgesteld voor de beoordeling van de zelfstandigheid van interimmanagers die al dan niet via uitzendconstructies werkzaam zijn? </vraag>
      <vraag nummer="3">Zo ja, kan dit kader dan ook worden toegepast voor de beoordeling van de zelfstandigheid van andere beroepsbeoefenaren dan interimmanagers of bent u bereid om op dit terrein zelf een beleid omtrent de beoordeling van zelfstandigheid uit te vaardigen? </vraag>
      <vraag nummer="4">Kunt u daarbij tevens aangeven hoe de positie is van de directeur-grootaandeelhouder die zijn diensten aanbiedt als uitzendkracht middels zijn eigen BV? </vraag>
      <vraag nummer="5" voetnoot="1">Is het waar dat uw collega van Financiën vanaf 1 mei 1997 met u in overleg is getreden om te bezien in hoeverre het mogelijk is het Uitvoeringsbesluit loonbelasting 1965 per 1 januari 1998 zo aan te passen dat uitzendkrachten die als ondernemer voor de inkomstenbelasting kwalificeren niet onder de loonbelasting vallen en waarbij deze heeft aangegeven dat hij in overleg met u zou bezien hoe deze uitzendkrachten buiten de verzekeringsplicht voor de werknemersverzekeringen kunnen worden gebracht? <voetnoot nummer="1"/>
      </vraag>
      <vraag nummer="6">Kunt u aangeven waarom het Uitvoeringsbesluit loonbelasting op dit punt nog niet is aangepast? In hoeverre ligt hier een relatie met een door u genomen besluit waarbij met ingang van 1 september jl. de regeling van 23 december 1986 inzake de aanwijzing van werkgevers en uitzonderingen op de verzekeringsplicht werknemersverzekeringen in die zin is gewijzigd dat zelfstandigen niet langer als verzekeringsplichtig worden beschouwd indien deze werkzaam zijn via tussenkomst? </vraag>
      <noten afkomstig="vraag">
         <noot nummer="1" datum="1997-05-1" bron="Persbericht van het Ministerie van Financiën">Persbericht van het Ministerie van Financiën, 1 mei 1997</noot>
      </noten>
   </vragen>
   <antwoorden aantal="5">
      <antwoord nummer="1">Dat behoefte zou bestaan aan een algemeen kader is mij niet bekend. Het ontwikkelen van een algemeen, het bedrijfsleven en de dienstensector omspannend algemeen kader, zonder in vage algemeenheden te vervallen lijkt mij overigens ook onmogelijk. Of van zelfstandigheid gesproken kan worden hangt immers vaak af van kenmerken die van branche tot branche verschillen. Wel is mij bekend dat, waar het gaat om de beoordeling van de verzekeringsplicht voor de werknemersverzekeringen, binnen diverse branches behoefte bestaat aan branche-specifieke kaders aan de hand waarvan tevoren wordt bepaald of voorshands van zelfstandigheid kan worden uitgegaan. In verband hiermee zijn vanuit enkele branches met de uitvoeringsorganisatie voor de werknemersverzekeringen convenanten getroffen waarin voorwaarden zijn opgenomen, onder welke voorshands van zelfstandigheid van de betrokkene wordt uitgegaan. Ik denk hierbij aan de audiovisuele branche en aan de waarnemers in de medische wereld. Ik heb hierboven de uitdrukking dat «voorshands van zelfstandigheid wordt uitgegaan» gebruikt. Een van de karakteristieke eigenschappen van de bepaling van de verzekeringsplicht voor de werknemersverzekeringen is namelijk dat de manier waarop de partijen op enig moment in de praktijk met elkaar omgaan daarbij doorslaggevend is. Aan de hand daarvan moet worden beoordeeld of er, ook al werd voorshands van zelfstandigheid uitgegaan, niet feitelijk toch sprake is van een arbeidsovereenkomst naar burgerlijk recht of van een voor de werknemersverzekeringen daarmee gelijkgestelde arbeidsverhouding, de zogenaamde «fictieve dienstbetrekking». Bij de beoordeling of sprake is van zelfstandigheid gaat het in grote lijn om de vraag of de betrokkene zich als zelfstandige in het economische verkeer presenteert en ten tweede of de arbeidsrelatie die wordt beoordeeld ook in dat licht moet worden gezien. Bij de beoordeling of van zelfstandigheid sprake is speelt een veelheid van elementen een rol. Enkele belangrijke zijn: – het hebben van, tegelijkertijd of volgtijdelijk, meerdere klanten, of van de aanwijsbare gerichtheid op de verwerving daarvan; – de aanwezigheid van een substantieel ondernemersrisico; – de noodzaak tot het doen van investeringen, en – de aanwezigheid van eigen arbeidsongeschiktheids- en pensioenvoorzieningen. Verschillen tussen de branches leiden ertoe dat niet voor elke branche aan elk van die kenmerken hetzelfde gewicht kan worden toegekend. Zo zal bijvoorbeeld de vermeend zelfstandig architect moeten investeren in beroepskennis, tekentafels en, eventueel, een bedrijfspand, terwijl de vermeend zelfstandig interimmanager met investering in beroepskennis kan volstaan. De betreffende arbeid zal ook in het kader van de zelfstandige beroeps- of bedrijfsuitoefening moeten worden verricht. Dat zal bijvoorbeeld niet het geval zijn als – zie boven – in feite sprake is van een arbeidsovereenkomst naar burgerlijk recht, of wanneer de arbeid waar het feitelijk om gaat zich onvoldoende verdraagt met de beroeps- of bedrijfsactiviteiten waarmee de betrokkene zich in het economisch verkeer presenteert. Dit alles leidt ertoe dat, ook al is voorshands in een bepaald geval van zelfstandigheid uitgegaan, afhankelijk van de feitelijke omstandigheden van het individuele geval, de conclusie kan zijn dat men toch een arbeidsovereenkomst naar burgerlijk recht of een fictieve dienstbetrekking heeft en daarmee verplicht verzekerd is voor de werknemersverzekeringen. </antwoord>
      <antwoord nummer="2">Ja, het Lisv heeft op 30 september 1998 een besluit getroffen, dat is gepubliceerd in de Staatscourant van 9 oktober 1998, nr. 193. </antwoord>
      <antwoord nummer="3">Het kader, zoals neergelegd in het besluit, genoemd in het antwoord op vraag 2, ziet alleen op de vaststelling van de zelfstandigheid van interimmanagers. Het is als zodanig dan ook, gegeven de daarin gestelde, specifiek op de interimmanagers toegesneden criteria, niet toepasbaar op de beoordeling van zelfstandigheid van andere beroepsbeoefenaren. In het antwoord op vraag 1 heb ik al aangegeven dat het ontwerpen van een algemeen kader voor de beoordeling van de zelfstandigheid naar mijn oordeel niet mogelijk is, gezien de verschillen tussen de branches. </antwoord>
      <antwoord nummer="4">Deze vraag kan ik niet in zijn algemeenheid beantwoorden omdat de vraag of iemand in een bepaalde situatie verzekerd is van diverse factoren afhangt. Niettemin kan ik over de door de vragensteller bedoelde situatie het volgende opmerken. Wie naar de regels van de wet directeur-grootaandeelhouder is, is voor wat betreft de arbeidsrelatie met de «eigen» rechtspersoon niet verplicht verzekerd ingevolge de werknemersverzekeringen. Maar er is in situaties als deze meer aan de hand. Ook de arbeidsrelatie tussen de desbetreffende directeur als persoon en de opdrachtgever van de rechtspersoon moet worden beoordeeld. Het is immers zeker niet onmogelijk dat die directeur en die opdrachtgever in de praktijk feitelijk zo met elkaar omgaan dat tussen hen sprake is van een gezagsverhouding, en daarmee, als ook aan de overige vereisten daarvoor wordt voldaan (persoonlijke arbeidsverrichting en de verplichting tot loonbetaling) van een arbeidsovereenkomst. Als die directeur met meerdere opdrachtgevers contacten heeft zal mogelijkerwijs sprake zijn van zelfstandigheid van de desbetreffende directeur als persoon. In dat geval zal echter van elk van die arbeidsrelaties apart moeten worden beoordeeld of de in het kader daarvan verrichte arbeid als zelfstandige wordt verricht of dat die arbeidsrelatie een arbeidsovereenkomst of een fictieve dienstbetrekking is. Het is immers een hoofdregel bij de beoordeling van de verzekeringsplicht dat iedere arbeidsrelatie op zichzelf wordt bekeken. Het kan dan zo zijn dat de arbeidsverhouding met de ene opdrachtgever wel verzekeringsplicht voor de werknemersverzekeringen met zich brengt en de andere niet. </antwoord>
      <antwoord nummer="5 en 6">Zoals is aangegeven in antwoorden op vragen van het lid B. M. de Vries van uw Kamer (Handelingen Tweede Kamer 1996–1997, Aanhangsel 1143), zou in overleg tussen de Staatssecretarissen van Financiën en van Sociale Zaken en Werkgelegenheid worden bezien of het Uitvoeringsbesluit loonbelasting 1965 zou kunnen worden aangepast. De aanpassing van het besluit is inmiddels gerealiseerd bij Koninklijk Besluit van 9 november 1998 (Stb. 1998/640). Het besluit is in werking getreden op 25 november 1998 en werkt terug tot 1 september 1998. Daarmee is aangesloten bij de ingangsdatum van mijn besluit van 26 augustus 1998, nr. SV/WV/98/2920, Stcrt. 161 (herplaatst in Stcrt. 179), waarmee een zelfde wijziging is aangebracht in de regeling van 23 december 1986, houdende de aanwijzing van werkgevers en uitzonderingen op de verzekeringsplicht werknemersverzekeringen (Stcrt. 251). Vanaf 1 september 1998 geldt daarom zowel voor de belastingheffing als voor de heffing van premies voor de werknemersverzekeringen dat uitzendkrachten die hun werk verrichten in de uitoefening van een bedrijf of in de zelfstandige uitoefening van een beroep, worden uitgesloten van de fictieve dienstbetrekking. De werknemersverzekeringen kennen, zo bleek al uit het vorenstaande, geen eigen vastomlijnde invulling van het begrip «zelfstandige». Het Lisv heeft daarom in het besluit, genoemd in het antwoord op vraag 2, een invulling van dat begrip gegeven ten aanzien van interimmanagers. Voor de belastingheffing wordt aangesloten bij het fiscale ondernemersbegrip zoals dat is neergelegd in artikel 6 van de Wet op de inkomstenbelasting 1964. </antwoord>
      <noten afkomstig="antwoord"/>
   </antwoorden>
</kvr>
