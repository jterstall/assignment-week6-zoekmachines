<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Jorritsma-van Oosten en Dittrich (beiden D66) over het ijken van diploma's uit het buitenland. (Ingezonden 26 augustus 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5600
</item>
         <item attribuut="Inhoud">Vragen over stagnatie van waardering van buitenlandse diploma's als gevolg van financiële problemen van de Adviesburo's voor Opleiding en Beroep (AOB's), waar vluchtelingen de dupe van zouden kunnen worden. Deze vragen zijn een aanvulling op de eerdere vragen van het lid Rabbae.</item>
         <item attribuut="Rubriek">Arbeid (Arbeidsmarkt) Arbeid (Werknemers) Welzijn (Vreemdelingen en asielzoekers)</item>
         <item attribuut="Trefwoorden">Buitenlandse werknemers Diploma's Vluchtelingen</item>
         <item attribuut="Vindplaats">Kamervragen met antwoord 1996-1997, nr. 1790, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Jorritsma-van Oosten</persoon>
            <persoon partij="D66">Dittrich</persoon>
         </item>
         <item attribuut="Datum_reaktie">1997-09-08</item>
         <item attribuut="Datum_indiening">1997-08-26</item>
         <item attribuut="Document-id">KVR5600</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3663" allpagenumbers="3663 3664" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1790" onderwerp="" indiendatum="1997-08-26">
         <vrager partij="D66" oorsprong="parlement">Jorritsma-van Oosten</vrager>
         <vrager partij="D66" oorsprong="parlement">Dittrich</vrager>
         <vraagt-aan/>
      </vraagdata>
      <antwoorddata antwoorddatum="1997-09-8">
         <antwoorder functie="minister" ministerie="Onderwijs, Cultuur en Wetenschappen">Ritzen</antwoorder>
         <mede-antwoorder>de ministers van Sociale Zaken en Werkgelegenheid en Binnenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hoe beoordeelt u de recente perspublikatie <voetnoot nummer="1"/>over de financiële problemen van de AOB’s als gevolg van de gewijzigde financieringsrelatie voor de waardering van buitenlandse diploma’s? </vraag>
      <vraag nummer="2">Is het waar dat vluchtelingen de dupe worden van het niet meer kunnen vergelijken van diploma’s? Zo ja, op welke wijze denkt u dit aan te pakken? </vraag>
      <vraag nummer="3" voetnoot="2">Is het waar dat het aantal aanvragen bij de AOB’s voor diplomawaardering is gehalveerd? Hoe verhoudt zich dit tot het antwoord van de minister van Onderwijs, Cultuur en Wetenschappen in één van de op 19 februari jl. gestelde vragen <voetnoot nummer="2"/>als zou er geen sprake zijn van stagnatie vanwege de nieuwe financieringsrelatie? Is de vraag naar diplomawaardering in het algemeen gehalveerd of wordt er elders ingekocht? </vraag>
      <vraag nummer="4">Als het laatste het geval is, om welke redenen kopen de RBA’s de IDW-diensten elders in? </vraag>
      <vraag nummer="5">Hoe sterk zijn de kosten voor diplomawaardering gestegen sinds de invoering van de nieuwe financieringsrelatie? </vraag>
      <vraag nummer="6">Hoe beoordeelt u de suggestie dat het werk van de adviesbureaus kan worden gefinancierd uit het budget voor het inburgeringsbeleid? Wat zijn hier de voor- en nadelen van? </vraag>
      <noten afkomstig="vraag">
         <noot nummer="1" datum="1997-08-19" bron="Volkskrant,">Volkskrant,, 19 augustus 1997</noot>
         <noot nummer="2">Aanhangsel Handelingen nr. 1006; Vergaderjaar 1996/97</noot>
      </noten>
   </vragen>
   <toelichting>Deze vragen zijn een aanvulling op de eerdere vragen van het lid Rabbae. AOB = Adviesburo voor Opleiding en Beroep. RBA = Regionaal Bestuur voor de Arbeidsvoorziening. IDW = Internationale Diploma Waardering. </toelichting>
   <antwoorden aantal="6">
      <antwoord nummer="1">De perspublicatie refereert aan een problematiek die mij bekend is en waarover ik met de betrokken partijen uit het veld in gesprek ben. </antwoord>
      <antwoord nummer="2">Vluchtelingen krijgen, net als personen die via de asielprocedure een vergunning tot verblijf op humanitaire grondslag ontvangen, op het moment van huisvesting in een gemeente het aanbod deel te nemen aan een inburgeringsprogramma. In de intake voor dit programma wordt door de gemeente de startpositie van de vluchteling bepaald. In het geval dat deze beschikt over een diploma uit het land van herkomst kan de gemeente een advies vragen hoe dit diploma te waarderen. De kosten daarvan kan de gemeente verhalen op de inburgeringsmiddelen (zie ook het antwoord op vraag 4 van de heer Rabbae). Het is dus niet het geval dat vluchtelingen de dupe worden van het niet meer vergelijken van diploma’s. </antwoord>
      <antwoord nummer="3">Het aantal aanvragen is niet gehalveerd. Uit signalen vanuit de begeleidingscommissie van het IDW-project blijkt dat er regio’s zijn waar een afname van 40% te zien is. Er zijn echter ook regio’s waar wel goede en in nagenoeg gelijke omvang als voorheen, contracten worden afgesloten tussen AOB’s en Regionale Opleidingscentra (ROC’s), Regionale Besturen voor de Arbeidsvoorziening (RBA’s), en gemeenten in het kader van inburgeringsprojecten. Bij de beantwoording van eerdere vragen van Kamerlid Jorritsma-van Oosten, ingezonden 26 februari 1997, heb ik aangegeven geen stagnatie te voorzien, zeker niet als gevolg van de overgang van een aanbodgestuurde relatie tussen AOB’s en instellingen, naar een vraag gestuurde relatie. Het is niet bekend of daar waar de vraag nu enigszins stagneert, vraagsturing de oorzaak is. Dit punt zal aan de orde worden gesteld in het overleg met de begeleidingscommissie. </antwoord>
      <antwoord nummer="4">Voor zover bekend zijn er geen andere aanbieders van IDW-diensten en kopen de RBA’s dus ook niet elders in. Overigens zijn de RBA’s, zoals hierboven reeds aangegeven, niet de enige inkopers. </antwoord>
      <antwoord nummer="5">– Diplomawaardering kende voor de projectperiode tot 1994 een prijskaartje ad f 125,– per dienst in het Hoger Onderwijs aan individuele vragers van IDW-diensten. – Tijdens de eerste twee jaar van de projectperiode was de dienstverlening in principe gratis. Toen na twee jaar de vraag groter bleek dan er was begroot en middelen beschikbaar waren gesteld, is een prijs van gelijke hoogte voor alle sectoren opnieuw geïntroduceerd (door AOB’s aan de individuele vragers). De invoeringsdatum hiervan verschilt per regio, afhankelijk van de uitputting van de contracten. – Het NUFFIC heeft de AOB’s bericht per 1 september 1997 voor haar expertisegebruik per diploma een bedrag te gaan berekenen op basis van een interne kostprijsberekening. Dit bedrag komt dus bovenop de prijs die het AOB al berekent. </antwoord>
      <antwoord nummer="6">In het antwoord op vraag 4 van de heer Rabbae is reeds aangegeven dat het bekostigen van de diplomavergelijking vanuit het inburgeringsbudget in principe reeds mogelijk is. Er kan daarom niet gesproken worden van voor- of nadelen van financiering uit het budget voor inburgeringsbeleid. Oormerking van middelen voor diplomavergelijking binnen de middelen voor inburgering verdraagt zich echter niet met het maatwerk van de inburgeringsprogramma’s en met de autonome positie die juist aan gemeenten werd toegekend. </antwoord>
      <noten afkomstig="antwoord"/>
   </antwoorden>
</kvr>
