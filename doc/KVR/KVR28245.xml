<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Krom en Ten Broeke (beiden VVD) aan de minister van Verkeer en Waterstaat over de afsluiting van de Duitse grens voor vrachtverkeer op Duitse feestdagen en zondagavonden. (Ingezonden 2 mei 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28245
</item>
         <item attribuut="Inhoud">Doordat op zon- en feestdagen vrachtwagens Duitsland niet in mogen, onstaan er lange files en bijbehorende parkeerproblemen aan de grens met Duitsland. Hoe kunnen deze problemen aangepakt worden en hoe verhoudt zich de Duitse regelgeving met de Europese regelgeving inzake het vrije verkeer van goederen binnen de EU.</item>
         <item attribuut="Rubriek">Inkomen en rechtspositie (Werktijden) Verkeer, vervoer en waterstaat (Goederenvervoer) Verkeer, vervoer en waterstaat (Wegvervoer)</item>
         <item attribuut="Trefwoorden">Duitsland Vrachtwagens Wegvervoer Werktijden</item>
         <item attribuut="Vindplaats">Kamervragen met antwoord 2006-2007, nr. 1657, Tweede Kamer</item>
         <item attribuut="Vraagnr_bij_indiening">2060714160</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">De Krom</persoon>
            <persoon partij="VVD">Ten Broeke</persoon>
         </item>
         <item attribuut="Datum_reaktie">2007-05-24</item>
         <item attribuut="Datum_indiening">2007-05-02</item>
         <item attribuut="Document-id">KVR28245</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3517" allpagenumbers="3517 3518" vetnummer="2060714160" code="0607tkkvr1657" lopendefooter="Tweede Kamer, vergaderjaar 2006–2007, Aanhangsel" filenaam="KVR28245" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1657" onderwerp="" indiendatum="2007-05-2">
         <vrager partij="VVD" oorsprong="parlement">De Krom</vrager>
         <vrager partij="VVD" oorsprong="parlement">Ten Broeke</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-05-24">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het u bekend dat op Duitse feestdagen en reguliere zondagavonden vrachtwagens Duitsland niet in mogen, dat als gevolg daarvan aan de Nederlandse kant van de grens vrachtwagens urenlang moeten wachten en dat lange files ontstaan met de daarbij bijbehorende parkeerproblemen? </vraag>
      <vraag nummer="2">Bent u voornemens – zolang de Duitse regelgeving nog van kracht is – maatregelen te nemen de parkeerproblemen aan de Nederlandse kant van de grens aan te pakken? Zo ja, welke? Zo neen, waarom niet? Overweegt u de mogelijkheden tot parkeren voor vrachtwagens te verruimen? Zo neen, waarom niet? </vraag>
      <vraag nummer="3">Hoe beoordeelt u de Duitse regelgeving op dit punt in het licht van het vrije verkeer van goederen binnen de Europese Unie? Bent u bereid deze problematiek bij de Europese Commissie aan te kaarten? Zo ja, hoe en wanneer? Zo neen, waarom niet? </vraag>
      <vraag nummer="4">Is het waar dat de minister van Verkeer van de Bondsrepubliek Duitsland uw ambtsvoorganger heeft toegezegd een werkgroep in het leven te roepen om de problematiek die wordt veroorzaakt door het Duitse rijverbod voor vrachtwagens op zon- en feestdagen, te onderzoeken en om mogelijke oplossingen aan te dragen? Zo ja, wat is het resultaat van die werkgroep? Zo neen, bent u voornemens de problematiek op korte termijn bij uw Duitse ambtgenoot aan te kaarten? </vraag>
      <vraag nummer="5">Klopt het dat deze maatregelen ten koste gaan van de doorstroming van ander verkeer dat massaal terugkeert naar Duitsland na een bezoek aan de steden in het grensgebied? Hoe beoordeelt u deze effecten? </vraag>
      <vraag nummer="6">Kunt u ingaan op de sociale effecten van deze grensafsluiting voor de werknemers in de vervoerssector? </vraag>
      <noten afkomstig="vraag">
         <noot nummer="1" datum="2007-05-1" bron="TC Tubantia">TC Tubantia, 1 mei 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. Vrachtwagenchauffeurs kiezen er tegenwoordig voor in afwachting van het moment dat het Duitse weekend rijverbod afloopt op zondagavond om 22.00 uur zo dicht mogelijk bij de Duitse grens te wachten. De beschikbare parkeerplaatsen op de grensemplacementen en in de omgeving raken dan tussen 14:00 uur en 22:00 uur snel vol. Het probleem is het meest manifest op de A1, langs de A67 bij Venlo en in mindere mate in het noorden van het land. De reden hiervoor is dat deze wegen belangrijke internationale verbindingen zijn met Oost-Europa. Het gaat hier dan ook met name om Oost-Europese vrachtwagenchauffeurs. Met name op de Duitse feestdagen is het probleem groot, omdat op die dagen de economie in de rest van Europa op volle toeren draait, terwijl Duitsland «op slot» gaat. </antwoord>
      <antwoord nummer="2">Gegeven de negatieve effecten op de verkeersveiligheid, verken ik momenteel de mogelijkheden om de parkeercapaciteit voor het vrachtverkeer langs de zuidbaan van de A1 uit te breiden. De inzet is om daar in 2008 een 100-tal parkeerplaatsen extra aan te leggen. Daarnaast wordt door Rijkswaterstaat in overleg met de omliggende gemeenten bezien of elders in de nabijheid van de A1 parkeercapaciteit kan worden gebruikt of gerealiseerd op een manier die de problemen van geparkeerde vrachtwagens in woonkernen tegengaat. Voor het grensemplacement langs de A67 bij Venlo wordt naar financiële middelen gezocht om ook daar de capaciteit uit te breiden. Verder wordt onderzocht of chauffeurs door verkeersmanagement (w.o. informatievoorzieningen, parkeerverwijssysteem), goede communicatie vooraf en handhaving door het KLPD kunnen worden bewogen om op plaatsen verder van de grens de opheffing van het zondagsrijverbod af te wachten. </antwoord>
      <antwoord nummer="3 en 4">Het is bekend dat Nederland, overigens met een aantal andere EU-lidstaten, graag een afschaffing van het zondagsrijverboden zou zien. Nederland heeft dit onderwerp herhaaldelijk in communautair en bilateraal verband aangekaart. Mijn voorganger heeft de parkeerplaats problematiek in Nederland begin dit jaar nog met haar Duitse ambtgenoot besproken. Vervolgens heeft op hoog ambtelijk niveau een eerste overleg plaatsgevonden. Daarbij is gebleken dat er aan Duitse zijde geen bereidheid is om op Bondsniveau gezamenlijk met Nederland concrete maatregelen te onderzoeken die zouden kunnen bijdragen tot vermindering van de problematiek aan Nederlandse zijde. Wel is er enige ruimte gelaten met de lokale autoriteiten aan Duitse zijde afspraken te maken op het gebied van verkeersmanagement en handhaving alsmede om de mogelijkheden te onderzoeken meer parkeerruimte aan beide zijden van de grens te realiseren. Dat overleg is inmiddels geïnitieerd. Met mijn ambtsgenoot in Duitsland blijf ik in gesprek over manieren waarop overlast aan onze zijde van de grens kan worden beperkt. </antwoord>
      <antwoord nummer="5">De problemen met geparkeerde vrachtwagens aan de Nederlandse zijde doen zich voornamelijk voor laat in de zondagmiddag en op zondagavond. Op de vluchtstrook geparkeerde vrachtwagens kunnen verkeersonveilige situaties opleveren en de bereikbaarheid voor nooddiensten kan minder worden. Voor zover mij bekend, zijn er op zondagavond geen extra problemen met de doorstroming door een combinatie van terugkerend «winkelverkeer» en wachtend of vertrekkend vrachtverkeer. </antwoord>
      <antwoord nummer="6">Vrachtwagenchauffeurs worden door het rijverbod op zon- en feestdagen geconfronteerd met lange wachttijden en zullen daardoor langer van huis zijn dan zonder het zondagsrijverbod. Zij brengen deze wachttijd in een aantal gevallen door op de vluchtstrook. De vluchtstrook is daarvoor niet toegerust: het is verkeersonveilig én sociaal onveilig en er zijn geen voorzieningen (horeca, sanitair, mogelijkheden voor rust en ontspanning). </antwoord>
      <noten afkomstig="antwoord"/>
   </antwoorden>
</kvr>
