<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de ministers van Justitie en van Volksgezondheid, Welzijn en Sport over de medicinale verstrekking van harddrugs. (Ingezonden 7 november 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24502
</item>
         <item attribuut="Inhoud">Vragen naar aanleiding van bericht dat de uitbreiding van de proef met gecontroleerde verstrekking van heroïne in de gemeente Utrecht op de tocht staat.</item>
         <item attribuut="Rubriek">Staats- en bestuursrecht (Gemeenten) Welzijn (Verslavingszorg)</item>
         <item attribuut="Trefwoorden">Drugs Gemeenten Verslaving</item>
         <item attribuut="Vindplaats">Kamervragen met antwoord 2005-2006, nr. 526, Tweede Kamer</item>
         <item attribuut="Vraagnr_bij_indiening">2050602690</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2005-12-12</item>
         <item attribuut="Datum_indiening">2005-11-07</item>
         <item attribuut="Document-id">KVR24502</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1123" allpagenumbers="1123 1124" vetnummer="2050602690" code="0506tkkvr526" lopendefooter="Tweede Kamer, vergaderjaar 2005–2006, Aanhangsel" filenaam="KVR24502" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="526" onderwerp="" indiendatum="7november 2005">
         <vrager partij="GroenLinks" oorsprong="parlement">Vos</vrager>
         <vraagt-aan>de ministers van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-12-12">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het nieuws dat de uitbreiding van de proef met gecontroleerde verstrekking van heroïne in de gemeente Utrecht op de tocht staat? <voetnoot nummer="1"/>
      </vraag>
      <vraag nummer="2">Is het waar dat er onzekerheid is over de komst van een tweede behandelcentrum waarin nog eens 50 drugsverslaafden behandeld kunnen worden? </vraag>
      <vraag nummer="3">Is het waar dat deze onzekerheid veroorzaakt wordt door onenigheid over de financiering, omdat het Rijk van mening is dat de gemeente Utrecht deze proef zelf dient te bekostigen? </vraag>
      <vraag nummer="4">Is het bericht waar dat ook elders de uitbreiding van de huidige proef in gevaar komt? </vraag>
      <vraag nummer="5">Waren niet twee keer zoveel behandelplaatsen dan de huidige driehonderd beoogd en is een verdere uitbreiding van de proef alleen al vanuit dat oogpunt niet wenselijk? </vraag>
      <vraag nummer="6">Onderschrijft u de in het bericht genoemde cijfers dat het project weliswaar 16.000 euro per behandelplaats per jaar kost maar dat de samenleving per jaar 13.000 euro uitspaart door vermindering van de criminaliteit? Zo neen, welke cijfers zijn dan de juiste? Zo ja, is dit dan niet een belangrijk argument om als Rijk hierin te investeren? </vraag>
      <vraag nummer="7">Bent u bereid om alsnog te zorgen voor financiering van extra behandelplaatsen om ervoor te zorgen dat in ieder geval de 1000 oorspronkelijk beoogde plaatsen alsnog snel gerealiseerd worden? </vraag>
      <vraag nummer="8">Bent u bereid deze vragen te beantwoorden voor het vervolg-algemeen overleg over het drugsbeleid? </vraag>
      <noten afkomstig="vraag">
         <noot nummer="1" datum="2005-11-3" bron="de Volkskrant">de Volkskrant, 3 november 2005</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Nee, op 4 november 2005 is de gemeente Utrecht geïnformeerd over de besluitvorming omtrent de aanvraag van uitbreidingsplaatsen heroïnebehandeling. </antwoord>
      <antwoord nummer="3">Nee. Voor de uitbreiding van het aantal plaatsen heroïnebehandeling op medisch voorschrift heeft het Rijk een eenmalige bijdrage beschikbaar gesteld. Deze bijdrage bedraagt € 26.151 per plaats. Utrecht heeft echter geen uitbreidingsplaatsen toegewezen gekregen omdat de aanvraag van deze stad niet voldeed aan een criterium van de CIBH, de Commissie Invoeringsaspecten Behandeling Heroïneverslaving. In het proces rondom de uitbreiding van het aantal plaatsen heroïnebehandeling ben ik altijd duidelijk geweest in het feit dat ik het advies van de CIBH als uitgangspunt zal nemen. Dit is ook altijd de uitdrukkelijke wens van uw Kamer geweest. In het advies van de CIBH wordt een verdeling gemaakt van het aantal benodigde plaatsen per regio. In dit advies wordt aan de regio Utrecht een aantal van 40 plaatsen toegewezen. Utrecht heeft in de huidige behandeleenheid al 45 plaatsen en vult daarmee het maximum aantal plaatsen in deze regio helemaal op. </antwoord>
      <antwoord nummer="4">Op 4 november 2005 heb ik de aanvraag van 12 gemeenten gehonoreerd, daarmee zullen in totaal 415 nieuwe behandelplaatsen gerealiseerd worden. Het totaal aantal behandelplaatsen komt daarmee op 715, verspreid over 14 gemeenten. In mijn informatie aan de gemeenten over de procedure van de uitbreiding van de heroïnebehandeling ben ik helder geweest over de voorwaarden waaraan een aanvraag zou moeten voldoen. In totaal zijn er 230 plaatsen afgewezen. Er zijn 130 plaatsen afgewezen omdat de aanvraag niet voldeed aan het in vraag 3 beschreven regiocriterium van de CIBH, daarnaast zijn 100 plaatsen afgewezen omdat de desbetreffende gemeenten in hun aanvraag een voorwaarde van structurele financiering gesteld hadden. </antwoord>
      <antwoord nummer="5">Het Kabinet heeft, naar aanleiding van het advies van de CIBH en na overleg met uw Kamer, besloten dat de heroïnebehandeling tot maximaal 1000 plaatsen uitgebreid mag worden. Ik heb de steden die in aanmerking kwamen voor nieuwe heroïnebehandelplaatsen de mogelijkheid gegeven om een aanvraag hiervoor in te dienen. Op dit moment zijn er 12 gemeenten van wie de aanvraag voldoet aan de door mij gestelde voorwaarden en die met behulp van de eenmalige rijksbijdrage nieuwe heroïnebehandelplaatsen willen realiseren. Het uiteindelijke aantal behandelplaatsen komt daarmee in totaal op 715 plaatsen, dat is meer dan een verdubbeling van het huidige aantal plaatsen. Ik vind dit een mooi resultaat. </antwoord>
      <antwoord nummer="6">In onderzoek naar de kosteneffectiviteit van de medische behandeling met heroïne en methadon (Dijkgraaf et al, BMJ 2005, volume 330) is gekeken naar de kosten van het behandelprogramma, het gebruik van aanvullende of psychosociale hulp, opsporing en berechting, reclassering en schade voor slachtoffers van illegale activiteiten. De totale kosten voor de heroïnebehandeling, inclusief maatschappelijke kosten bedragen per individu per jaar € 37.676. De totale kosten voor de behandeling met uitsluitend methadon bedragen € 50.560 per individu per jaar. De totale besparing op maatschappelijke kosten bedragen € 12.739, dat betekent dus niet alleen een besparing op criminaliteit maar ook besparing door vermindering van ziektekosten, hulpverlening aan bv prostitutie etc. Derhalve is het voor justitie geen substantiële kostenbesparing omdat de druk op het justitiële apparaat slechts marginaal afneemt. Het Rijk heeft met het oog op de positieve effecten reeds veel geïnvesteerd, zie antwoord vraag 7. </antwoord>
      <antwoord nummer="7">Vanuit het Ministerie van VWS is structureel € 5 miljoen per jaar beschikbaar voor de financiering van de huidige 300 plaatsen. Daarnaast heeft het ministerie van VWS al vanaf 1998 veel geld geïnvesteerd in het wetenschappelijke experiment naar de effectiviteit van deze behandeling. De ministers van Justitie en voor BVK dragen ieder € 6 miljoen bij aan de uitbreiding van het aantal plaatsen heroïnebehandeling. Bovenstaande laat zien dat er door het Kabinet al veel geld wordt geïnvesteerd in deze behandeling. Ik acht het dan ook redelijk dat de steden ook een deel van de kosten voor hun rekening nemen, de baten van de heroïnebehandeling liggen immers voor een groot deel bij de steden zelf: afname van criminaliteit en overlast en een bijdrage aan het gevoel van veiligheid bij burgers. </antwoord>
      <antwoord nummer="8">Ja. </antwoord>
      <noten afkomstig="antwoord"/>
   </antwoorden>
</kvr>
