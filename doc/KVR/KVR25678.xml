<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Fierens (PvdA) en Van Beek (VVD) aan de staatssecretaris van Financiën en de minister van Binnenlandse Zaken en Koninkrijksrelaties over lage WOZ taxaties van dure woningen. (Ingezonden 10 april 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25678
</item>
         <item attribuut="Inhoud">Vragen naar aanleiding van de uitspraken van taxateur dhr. Bloemen dat er gemiddeld 10% onder de waarde van duurdere woningen wordt getaxeerd.</item>
         <item attribuut="Rubriek">Belastingen (Onroerendezaakbelasting)</item>
         <item attribuut="Trefwoorden">Onroerendezaakbelasting</item>
         <item attribuut="Vindplaats">Kamervragen met antwoord 2005-2006, nr. 1534, Tweede Kamer</item>
         <item attribuut="Vraagnr_bij_indiening">2050611340</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Fierens</persoon>
            <persoon partij="VVD">Van Beek</persoon>
         </item>
         <item attribuut="Datum_reaktie">2006-05-29</item>
         <item attribuut="Datum_indiening">2006-04-10</item>
         <item attribuut="Document-id">KVR25678</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3269" allpagenumbers="3269 3270 3271" vetnummer="2050611340" code="0506tkkvr1534" lopendefooter="Tweede Kamer, vergaderjaar 2005–2006, Aanhangsel" filenaam="KVR25678" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1534" onderwerp="" indiendatum="2006-04-10">
         <vrager partij="PvdA" oorsprong="parlement">Fierens</vrager>
         <vrager partij="VVD" oorsprong="parlement">Van Beek</vrager>
         <vraagt-aan>de staatssecretaris van Financiën en de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2006-05-29">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u de berichten over de lage taxaties van duurdere woningen? <voetnoot nummer="1"/>
      </vraag>
      <vraag nummer="2">Wat is uw oordeel over de uitspraken van taxateur Dhr. Bloemen dat er gemiddeld 10% onder de waarde wordt getaxeerd? </vraag>
      <vraag nummer="3">Wat is uw oordeel over de schatting dat de Nederlandse overheden 500 miljoen euro aan belastinginkomsten mislopen door deze lage waardering? </vraag>
      <vraag nummer="4">Hebt u, na de correspondentie met de Waarderingskamer in de zomer van 2004, ook soortgelijke berichten ontvangen? Zo ja, wat heeft u hiermee gedaan? </vraag>
      <vraag nummer="5">Bent u bereid actie te ondernemen tegen dit verschil in waarderingen? Zo ja, welke acties wilt u daartoe ondernemen? Zo neen, waarom niet? </vraag>
      <vraag nummer="6">Zijn u andere categorieën van bezitters van onroerende zaken bekend zoals grote bedrijven en staatsorganen, die door gebrek aan gegevens en/of vergelijkingsmateriaal een soepelere dan wel lagere taxatie krijgen dan particulieren? </vraag>
      <vraag nummer="7">Ziet u mogelijkheden om de kwaliteit van de WOZ-taxaties te verhogen? Zo ja, op welke wijze zou u dat vorm kunnen geven? </vraag>
      <vraag nummer="8">Deelt u de mening dat gemeenten, door de sinds 1 januari 2006 strikt gelimiteerde vrijheid om hun eigen OZB-tarieven op te stellen, invloed proberen uit te oefenen op de hoogte van de WOZ-taxaties? Zo ja, wat wilt u daartegen doen? </vraag>
      <vraag nummer="9">Verwacht u dat gemeenten, door hogere of lagere WOZ-waarderingen, invloed proberen uit te oefenen op de hoogte van de uitkering van het gemeentefonds? </vraag>
      <vraag nummer="10">Wanneer informeert u de Kamer over de uitwerking van door u tijdens het WOZ-debat van 27 oktober 2004 gedane toezeggingen op het gebied van computer/modelmatig waarderen, de rol van de Waarderingskamer, de status van caravans in het kader van de wet WOZ en de problematiek van onroerende zaken in aanbouw? </vraag>
      <noten afkomstig="vraag">
         <noot nummer="2"/>
         <noot nummer="1" titel="Dure huizen te laag getaxeerd">Leids Dagblad 5 april 2006 «Dure huizen te laag getaxeerd»</noot>
         <noot nummer="2">Handelingen 2004–2005, nr. 14, pag. 781–791</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2 t/m 4">Het oordeel en de inschattingen van de heer Bloemen worden niet door feitelijke gegevens onderbouwd. De vragenstellers wijzen op de brief van de Waarderingskamer van 12 juli 2004 waarin de Waarderingskamer rapporteert dat er geen sprake is van doelbewuste en stelselmatige onderwaardering. Die rapportage had betrekking op de vastgestelde waarden in het kader van de Wet waardering onroerende zaken (Wet WOZ) naar de waardepeildatum 1 januari 1999. Later heeft de Waarderingskamer mij op 22 september 2005 gerapporteerd over de resultaten van de herwaardering naar de waardepeildatum 1 januari 2003. Ook deze rapportage bevat geen signalen over veronderstelde onderwaardering in bepaalde marktsegmenten. Uit het bij die rapportage gevoegde overzicht van percentage bezwaarschriften per gemeente komt juist het beeld naar voren dat gemeenten met relatief veel duurdere woningen ook een relatief hoog aantal bezwaarschriften hebben ontvangen. Deze cijfers weerspreken de veronderstelling van de heer Bloemen dat gemeenten bezwaarschriften voorkomen door onderwaardering van duurdere woningen. Mij hebben geen berichten van stelselmatige onderwaardering bereikt, die de genoemde rapportages van de Waarderingskamer weerspreken. De schatting van een minderopbrengst van 500 miljoen euro lijkt mij dan ook niet reëel. </antwoord>
      <antwoord nummer="5">Omdat er geen verschil in waardering is aangetoond, zijn nadere acties niet aan de orde. Natuurlijk blijft het belang van goede en zorgvuldige waardering groot en door een bredere toepassing van de vastgestelde WOZ-waarden wordt dit belang in de komende jaren nog groter. Daarom acht ik het van belang dat ook in de herwaardering die nu wordt uitgevoerd, de Waarderingskamer wederom beoordeelt of gemeenten de taxaties en de kwaliteitsbewaking naar behoren uitvoeren. Van deze controles maakt deel uit dat gemeenten voor alle categorieën woningen en andere panden voldoende waarborgen dat de taxaties aansluiten op het marktniveau. Na afronding van deze herwaardering zal de Waarderingskamer mij zoals gebruikelijk rapporteren over de bevindingen. </antwoord>
      <antwoord nummer="6">Mij is niet bekend dat er categorieën zijn die een soepelere dan wel lagere taxatie krijgen dan particulieren, door een gebrek aan vergelijkingsmateriaal. Wel zijn er categorieën objecten, met name niet-woningen, waar de taxatie door een gebrek aan marktinformatie complexer en daardoor duurder is. Er zijn ontwikkelingen die eraan bijdragen dat de uitvoering van deze taxaties wordt vereenvoudigd en de onderbouwing van deze taxaties van niet-woningen kan worden verbeterd. De Vereniging van Nederlandse Gemeenten (VNG) heeft in dit kader in samenwerking met enkele grote gemeenten, de taxatiebureaus en de Waarderingskamer voor verschillende categorieën niet-woningen taxatiewijzers tot stand gebracht en ter beschikking van gemeenten gesteld. De Waarderingskamer ziet erop toe dat deze taxatiewijzers ook worden gebruikt. Het totstandbrengen van deze taxatiewijzers is mede mogelijk geweest doordat in toenemende mate gemeenten het schaarse vergelijkingsmateriaal ten behoeve van deze taxaties met elkaar delen door gebruik te maken van het door de VNG beheerde WOZ-datacenter. Deze samenwerking tussen gemeenten draagt bij aan de uniformiteit en de transparantie van de uitvoering. </antwoord>
      <antwoord nummer="7">Naar verwachting zullen in gang zijnde ontwikkelingen bijdragen aan verdere verhoging van de kwaliteit van de taxaties. Het meest van belang daarbij acht ik het feit dat met ingang van 1 januari 2007 de waarde jaarlijks wordt bepaald. De geautomatiseerde ondersteuningssystemen voor modelmatige waardebepaling zijn steeds verder ontwikkeld, zodat deze jaarlijkse waardebepaling mogelijk is en door de jaarlijkse afstemming op marktontwikkelingen ook veel directer de marktontwikkelingen volgen. De Waarderingskamer heeft ook expliciete kwaliteitseisen gesteld voor de beoordeling van de taxatiemodellen door de gemeenten. Ook de eerder genoemde samenwerking tussen gemeenten, bijvoorbeeld op het terrein van het taxeren van niet-woningen draagt bij aan steeds verdere optimalisering van de taxaties in het kader van de Wet WOZ. </antwoord>
      <antwoord nummer="8 en 9">Ik deel deze mening niet. Het uitvoeren van de taxaties kent geen beleidsvrijheid om door hogere of lagere taxaties belastinginkomsten te beïnvloeden. Mede doordat zowel de betrokken belastingplichtigen, de gemeenten onderling en de Waarderingskamer een correcte uitvoering van de taxaties kritisch volgen, wordt niet verwacht dat gemeenten WOZ-taxaties wel als beleidsinstrument zullen gaan benutten. Wel kan ik me voorstellen dat bij de taxatie een zekere bandbreedte geldt en gemeenten ervoor kiezen om de waarde aan de onderkant daarvan vast te stellen met het oog op het beperken van het aantal bezwaarschriften. Daarmee is dus niet gezegd dat de waarde te laag wordt vastgesteld, zoals wordt gesteld. De hoogte van de algemene uitkering uit het gemeentefonds is mede afhankelijk van de belastingcapaciteit van de gemeente. De capaciteit wordt berekend door de plaatselijke WOZ-waarden te vermenigvuldigen met het rekentarief. Hoe lager deze waarden zijn, hoe (relatief) hoger de uitkering. Dit mechanisme geldt sinds de wijziging van de Financiële-verhoudingswet in 1997 en staat dus los van de recente OZB-wijzigingen. Ik heb de Waarderingskamer de vragen 8 en 9 ook voorgelegd teneinde het huidige beeld nader te objectiveren. </antwoord>
      <antwoord nummer="10">Ik verwijs naar mijn antwoord op vraag 7. Ik ben niet voor het stellen van nadere regels voor modelmatige waardebepaling of voor certificering van computermodellen dan wel geautomatiseerde hulpmiddelen om taxatiemodellen op te stellen (software). Dit zou vooralsnog een belemmering betekenen voor de verdere ontwikkeling op het gebied van de modellen. Omdat de aard van het taxatiemodel moet zijn toegesneden op het karakter van de woningvoorraad en het percentage gerealiseerde verkopen, zegt certificering van een algemeen model slechts in geringe mate iets over de kwaliteit van de uiteindelijke taxatiewaarden. Bovendien is dat ook afhankelijk van de specifieke inrichting van het door de gemeente gebruikte model en de vakbekwaamheid bij het gebruik. Wel worden door de Waarderingskamer kwaliteitseisen gedefinieerd voor de taxatiemodellen, waarmee de in ons debat van 27 oktober 2004 besproken doeleinden bewerkstelligd kunnen worden. De Waarderingskamer zal daarbij gemeenten ook ondersteunen met hulpmiddelen om te beoordelen of een taxatiemodel voldoet aan de gestelde eisen. Bij de Wet meer doelmatige uitvoering Wet WOZ is een regeling getroffen voor de problematiek van de stacaravans en onroerende zaken in aanbouw. Deze regeling is voor het eerst toegepast bij de WOZ-waarden die zijn vastgesteld voor de jaren 2005 en 2006. Voor de uitvoering van deze regeling voor stacaravans hebben gemeenten een in opdracht van de Waarderingskamer ontwikkelde taxatiewijzer recreatieterreinen gebruikt. Voor de waardering van objecten in aanbouw is in samenwerking met de VNG een stappenplan ontwikkeld en opgenomen in de door de Waarderingskamer gepubliceerde Waarderingsinstructie 2005. De eerste ervaringen wijzen erop dat de beoogde effecten worden gerealiseerd. Een definitieve uitspraak hierover is echter pas aan de orde, wanneer er ook sprake is van voldoende praktijkervaring met betrekking tot de gewijzigde regeling. </antwoord>
      <noten afkomstig="antwoord"/>
   </antwoorden>
</kvr>
