<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Landbouw, Natuur en Voedselkwaliteit over een importverbod op vossenbont en chinchillabont. (Ingezonden 8 januari 2008);Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30674
</item>
         <item attribuut="Inhoud">Naast het verbod op fokken van vossen en chinchilla's zou ook de import van vossen en chinchillabont verboden moeten worden. Daarnaast vragen over de labelling van bontproducten en het verbieden van de import van bont dat verkregen is door middel van het gebruik van wildklemmen.</item>
         <item attribuut="Rubriek">Consument (Productinformatie) Handel en economie (Handelsbelemmeringen) Natuur (Dierenbescherming)</item>
         <item attribuut="Trefwoorden">Dierenwelzijn Handelsbelemmeringen Productinformatie</item>
         <item attribuut="Vindplaats">Kamervragen met antwoord 2007-2008, nr. 1143, Tweede Kamer</item>
         <item attribuut="Vraagnr_bij_indiening">2070807770</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2008-01-28</item>
         <item attribuut="Datum_indiening">2008-01-08</item>
         <item attribuut="Document-id">KVR30674</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2441" allpagenumbers="2441 2442" vetnummer="2070807770" code="0708tkkvr1143" lopendefooter="Tweede Kamer, vergaderjaar 2007–2008, Aanhangsel" filenaam="KVR30674" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1143" onderwerp="" indiendatum="2008-01-8">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2008-01-28">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich het pleidooi om per 1 april van dit jaar niet alleen het fokken van vossen en chinchilla’s te verbieden maar om, op basis van dezelfde dierenwelzijnsargumentatie, ook de import van vossen en chinchillabont te verbieden? Kunt u aangeven wat de resultaten zijn van het onderzoek dat u de Kamer heeft toegezegd naar een importstop op producten van chinchilla’s en vossen? <voetnoot nummer="1"/>
      </vraag>
      <vraag nummer="2">Bent u bereid om bijvoorbeeld via het opstellen van een Algemene Maatregel van Bestuur de import van producten van vossen en chinchillabont in Nederland te verbieden? Bent u bereid om ook op Europees niveau het debat hierover aan te zwengelen met als eerste doel een europees verbod op het fokken van vossen en chinchilla’s voor bont in te stellen? </vraag>
      <vraag nummer="3" voetnoot="1">Kunt u aangeven wat de stand van zaken is van het onderzoek naar de labelling van bontproducten in het kader van internationale regelgeving? Deelt u de mening dat het wenselijk is dat consumenten weten welk product ze aanschaffen en dat een dergelijk label het duidelijk zou moeten aangeven of het gaat om een nep of een echt bontproduct en als een echt bontproduct, betreft ook van welk dier het afkomstig is? Bent u bereid om een etiketteringplicht voor bont in te voeren, bijvoorbeeld door het Textielartikelenbesluit van de Warenwet uit 1974 daartoe aan te passen? <voetnoot nummer="1"/>
      </vraag>
      <vraag nummer="4" voetnoot="2">Is het u bekend dat het sinds 1995 in Europa verboden is om met bepaalde wildklemmen te jagen? Kunt u aangeven wat de resultaten zijn van het door u toegezegde onderzoek naar de mogelijkheden van een importverbod op bontproducten die niet verkregen zijn met de internationaal overeengekomen normen voor humane vangst zoals door middel van het gebruik van wildklemmen? <voetnoot nummer="2"/>
      </vraag>
      <vraag nummer="5">Bent u bereid om bijvoorbeeld via het opstellen van een Algemene Maatregel van Bestuur de import van producten die niet verkregen zijn met de internationaal overeengekomen normen voor humane vangst, zoals door middel van het gebruik van wildklemmen, in Nederland te verbieden? Bent u bereid om ook op Europees niveau het debat hierover aan te zwengelen met als doel een europees importverbod op vossen en chinchillabont in te stellen? </vraag>
      <vraag nummer="6">Bent u bereid deze vragen ruim voor het geplande overleg over de Nota Dierwelzijn te beantwoorden? </vraag>
      <noten afkomstig="vraag">
         <noot nummer="1">Voorstel van wet van de leden Waalkens en Snijder-/Hazelhoff tot wijziging van de flora en faunawet in verband met het verbod op de handel in producten van zadelrobben en klapmutsen, Kamerstuk 30 409, Aanhangsel Handelingen, vergaderjaar 2006–2007 nr. 44, blz. 2599, – zie ook Kamerstuk 30 409, nr. 13 (motie-Van Velzen)</noot>
         <noot nummer="2">Idem dito – zie ook Kamerstuk 30 409, nr. 14 (motie-Van Velzen)</noot>
      </noten>
   </vragen>
   <antwoorden aantal="6">
      <antwoord nummer="1">Het invoeren van importverboden vormt een belemmering voor de handel. Zowel het EG-verdrag als de WTO-regels verbieden in beginsel handelsbelemmerende maatregelen. Met een beroep op bepaalde beschermingswaardige belangen kunnen handelsbelemmerende maatregelen in het intracommunautaire verkeer of het verkeer met derde landen echter onder omstandigheden gerechtvaardigd worden. Op grond van het EG-verdrag en vaste rechtspraak van het Hof van Justitie gaat het hier onder meer om de belangen natuur- en milieubescherming, biodiversiteit, openbare zedelijkheid en de gezondheid en het leven van dieren. Op basis van WTO-regelgeving zijn, waar het gaat om de bescherming op het eigen grondgebied, eveneens uitzonderingen op de regel toegestaan met een beroep op bepaalde uitzonderingsgronden. Deze zijn vergelijkbaar met de hierboven genoemde rechtvaardigingsgronden volgens het EG-recht. Om met succes een beroep te kunnen doen op de genoemde rechtvaardigingsgronden moeten de maatregelen noodzakelijk en proportioneel zijn. Een maatregel mag in de toepassing ervan bovendien niet leiden tot ongerechtvaardigde discriminatie tussen landen of een verkapte handelsbelemmering opleveren. Het staat nog niet vast of in het belang van dierenwelzijn een beroep op één van de rechtvaardigingsgronden kan worden gedaan. Deze uitzonderingsgrond is tot heden nooit onderwerp geweest van geschillenbeslechting in de GATT/WTO (Zie ook Aanhangsel Handelingen II 2006/07, nr. 1149). </antwoord>
      <antwoord nummer="2">Zoals ik op 10 april 2007 in uw Kamer heb geantwoord (Handelingen II 2006/07, blz. 3334) wordt hierover in Europees- en WTO-verband gesproken. Ik streef in dit verband op Europees niveau harmonisatie na. Dit is ook met betrekking tot honden- en kattenbont gebeurd. </antwoord>
      <antwoord nummer="3">Bij brief van 16 januari 2007 (Kamerstukken II 2006/07, 30 800 XIV, nr. 81) bent u geïnformeerd over de belemmeringen in het EG-verdrag en de WTO-regelgeving voor verplichte etikettering in relatie tot dierenwelzijn. De conclusie was dat verplichte etikettering – in tegenstelling tot vrijwillige etikettering – zowel in EU- als in WTO-verband op problemen kan stuiten. Verplichte etikettering vormt een potentieel handelsbelemmerende maatregel en kan derhalve onderwerp worden van een handelsgeschil onder de geschillenbeslechting van de WTO. Ook op EU-niveau zal verplichte etikettering als handelsbelemmerend worden gezien. Evenals bij het invoeren van een importverbod komt hier de vraag aan de orde of het belang van dierenwelzijn een dergelijke handelsbelemmerende maatregel kan rechtvaardigen. </antwoord>
      <antwoord nummer="4">Verordening (EEG) 3251/91, ook wel genoemd de wildklemverordening, verbiedt sinds 1 januari 1996 het gebruik van de zogenoemde wildklem bij de vangst en het doden van in het wild levende dieren in de EU. Daarnaast bevat de verordening een verbod op de invoer in de EU van pelzen van een aantal diersoorten die niet zijn verkregen in overeenstemming met de internationaal overeengekomen normen voor humane vangst. Het gaat daarbij om de diersoorten bever, otter, coyote of prairiewolf, wolf, lynx, rode lynx, sabelmarter, wasbeer, muskusrat, Canadese marter, das, marter en hermelijn. Dit verbod is op 1 december 1997 in werking getreden. Verder zijn in 1998 twee overeenkomsten gesloten tussen de Europese Gemeenschap en Canada en de Russische Federatie, respectievelijk de Verenigde Staten waarin normen voor de humane vangst van dieren met behulp van vallen zijn vastgesteld. De Europese Commissie werkt aan een voorstel voor een richtlijn om deze overeenkomsten ten uitvoer te brengen in de lidstaten van de EU. Ik geef er de voorkeur aan om eerst afronding van het EU-traject voor humane vangstmethoden af te wachten. </antwoord>
      <antwoord nummer="5">Zoals mijn voorganger in de door u aangehaalde behandeling van wetsvoorstel 30 409 op 15 februari 2007 (Handelingen II 2006/07, blz. 2586–2600) heeft aangegeven, zet de regering zich continu in om een invoerverbod in EU-verband te effectueren. Dit is nog steeds het geval. </antwoord>
      <antwoord nummer="6">Voor de beantwoording was enig onderzoek vereist. </antwoord>
      <noten afkomstig="antwoord"/>
   </antwoorden>
</kvr>
