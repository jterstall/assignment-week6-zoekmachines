<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Dijk (CDA) en Hendriks inzake: geneeskundige hulp bij rampen. (Ingezonden 3 juni 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5193
</item>
         <item attribuut="Rubriek">Criminaliteit en openbare orde (Rampenpreventie en -bestrijding)</item>
         <item attribuut="Trefwoorden">Ambulancevervoer Rampenbestrijding</item>
         <item attribuut="Vindplaats">Kamervragen met antwoord 1996-1997, nr. 25, Eerste Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="CDA">Van Dijk</persoon>
            <persoon partij="FractieHendriks">Hendriks</persoon>
         </item>
         <item attribuut="Datum_reaktie">1997-06-27</item>
         <item attribuut="Datum_indiening">1997-06-03</item>
         <item attribuut="Document-id">KVR5193</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="49" allpagenumbers="49 50" vetnummer="" code="" lopendefooter="Eerste Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 738x" uitgever="Sdu Uitgevers ’s-Gravenhage 1997"/>
      <vraagdata vraagnummer="25" onderwerp="" indiendatum="1997-06-3">
         <vrager partij="CDA" oorsprong="parlement">Van Dijk</vrager>
         <vrager partij="FractieHendriks" oorsprong="parlement">Hendriks</vrager>
         <vraagt-aan/>
      </vraagdata>
      <antwoorddata antwoorddatum="1997-06-27">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Heeft u kennis genomen van de recente uitlatingen van prof. dr. J. de Boer in het Algemeen Dagblad en andere publicaties over «het falende systeem van de geneeskundige hulp bij rampen»? Zo ja, deelt u de daarin vervatte kritische observaties? Indien u deze mening niet in alle opzichten deelt, welke van die observaties zijn dan naar uw mening onjuist? </vraag>
      <vraag nummer="2">Is het waar dat van het «plan van aanpak» (fase 2), waarvan de «implementatie» (fase 3) nog dit jaar zou moeten starten «nauwelijks iets te bespeuren valt»? </vraag>
      <vraag nummer="3">Hoeveel ziekenhuizen beschikken reeds over een beoefend rampenopvangplan en hoeveel zullen er nog dit jaar bijkomen of er een begin mee maken? </vraag>
      <vraag nummer="4">Hoeveel centrale posten ambulancevervoer beschikken reeds over een beoefend ambulancebijstand- en gewondenspreidingsplan en hoeveel komen er dit jaar bij? </vraag>
      <vraag nummer="5">Hoeveel GGD’s beschikken reeds over rampenbestrijdingsplannen en hoeveel komen er dit jaar bij? </vraag>
      <vraag nummer="6">Hoeveel LOTT-teams, SIGMA-groepen en ambulancebemanningen zijn reeds (of zullen worden) samengevoegd tot Geneeskundige Combinaties? Hoeveel daarvan zijn (worden) gezamenlijk onderwezen en geoefend? </vraag>
      <vraag nummer="7">Welke en hoeveel van de bovengenoemde schakels beschikken reeds over (be)handelvoorschriften, nodig voor niet alleen «mechanische» maar ook chemische, nucleaire en biologische letselbeelden? </vraag>
      <vraag nummer="8">Is er al enige voortgang te melden in het standaardiseren van de communicatiesystemen en te gebruiken frequenties van de diverse rampenbestrijdingsorganisaties? </vraag>
      <vraag nummer="9">In hoeverre vindt er gezamenlijke training en oefening plaats van de professionele geneeskundige rampenbestrijdingselementen en hun equivalenten uit de vrijwilligerssector? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1 en 2" voetnoot="1">Recente uitlatingen van Prof. dr. J. de Boer heb ik alleen kunnen vinden in het tijdschrift NTSR 1997, 18, nr. 2 <voetnoot nummer="1"/>. Zoals de heer De Boer stelt is bij de reorganisatie van de rampenbestrijding zeer nadrukkelijk gekozen voor een organisatie die is gebaseerd op samenwerking van parate hulpverleningsdiensten die in staat moeten zijn ook in grootschalig verband op te treden. Het betreft hier primair de brandweer, de politie en de diensten en instellingen met taken op het gebied van de geneeskundige hulpverlening bij ongevallen. Daarom ligt het in de rede dat een adequate dagelijkse spoedeisende medische hulpverlening bij ongevallen aan de basis ligt van en voorwaarde is voor een adequaat optreden in grootschalig verband. Met het in 1994 door de Inspectie voor de Gezondheidszorg verricht onderzoek «De keten rammelt» en het in 1995 door de Inspectie Brandweerzorg en Rampenbestrijding en de Inspectie voor de Gezondheidszorg gezamenlijk verricht onderzoek «De opbouw van de organisatie voor de geneeskundige hulpverlening bij rampen» is gebleken dat zowel voor de dagelijkse, kleinschalige geneeskundige hulpverlening (spoedeisende medische hulpverlening bij ongevallen, SMH) als de grootschalige geneeskundige hulpverlening (geneeskundige hulpverlening bij rampen, GHR) verbeteringen moeten worden aangebracht. De nota «Met Zorg Verbonden», onlangs aan de Tweede Kamer aangeboden, geeft aan welke verbeteringen zullen worden aangebracht voor zowel kleinschalig als grootschalig optreden. De reden dat pas zeer recent met de implementatie van de voornemens is gestart ligt in het feit dat het tot voor kort heeft ontbroken aan één breed gedragen visie op hoe de SMH en GHR georganiseerd dienen te worden. Die visie bestaat nu en wordt door alle betrokkenen onderschreven (zie het in bijlage bij de nota «Met Zorg Verbonden» meegezonden document «Eindbeeld SMH en GHR»). Hiermee is de noodzakelijke basis voor een succesvolle implementatie van de voorgestelde verbeteringen gelegd. Het «Eindbeeld SMH en GHR» geeft aan dat een noodzakelijke voorwaarde voor verbetering van het optreden bij grootschalige incidenten is dat in de organisatie van de SMH verbeteringen worden aangebracht. De in dit Eindbeeld gedane voorstellen richten zich daarop. Met betrekking tot de verantwoordelijkheid voor de GHR wijs ik er op dat niet alleen de minister van Binnenlandse Zaken hiervoor verantwoordelijkheid draagt, maar ook de minister van Volksgezondheid, Welzijn en Sport. Binnenlandse Zaken is verantwoordelijk voor de organisatie van de GHR, terwijl VWS verantwoordelijk is voor het medisch inhoudelijk handelen. 3 t/m 7 en 9 Ik beschik thans niet over actuele gegevens. In het project wordt onderzoek gedaan naar de huidige stand van zaken in de regio’s. Naast het verschaffen van inzicht in de stand van zaken moet ook duidelijk zijn wat de gewenste situatie is. Op basis van de gewenste situatie zal een regionaal plan van aanpak worden opgesteld waarin wordt aangegeven welke verbeteringen dienen te worden aangebracht. De gevraagde gegevens zullen volgens de planning eind 1997 beschikbaar zijn. </antwoord>
      <antwoord nummer="8">Voor wat betreft telecommunicatiemiddelen is standaardisatie bereikt door middel van het toepassen van de brandweer normmobilofoon. Deze mobilofoon heeft een gestandaardiseerd programma, waarin alle voor de civiele rampenbestrijding beschikbare frequenties van brandweer en ambulancehulpverlening op vaste plaatsen zijn opgenomen. Tevens zijn in het programma van deze mobilofoonapparatuur, ten behoeve van de commandovoering met partners in de rampenbestrijdingsorganisatie, vaste plaatsen gereserveerd voor frequenties van het Nederlandse Rode Kruis en de Reddingsbrigades Nederland. </antwoord>
      <noten afkomstig="antwoord">
         <noot nummer="1">Kopie van dit artikel is ter inzage neergelegd op het Centraal Informatiepunt (CIP)</noot>
      </noten>
   </antwoorden>
</kvr>
