<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de ministers van Justitie en Volksgezondheid, Welzijn en Sport over hulp bij zelfdoding door zelfmoord-adviseurs van de Stichting De Einder. (Ingezonden 29 oktober 1998); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8410
</item>
         <item attribuut="Rubriek">Gezondheidszorg (Euthanasie) Gezondheidszorg (Geestelijke gezondheidszorg)</item>
         <item attribuut="Trefwoorden">Euthanasie Geestelijke gezondheidszorg Zelfdoding</item>
         <item attribuut="Vindplaats">Kamervragen met antwoord 1998-1999, nr. 526, Tweede Kamer</item>
         <item attribuut="Vraagnr_bij_indiening">2989902350</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">1998-12-23</item>
         <item attribuut="Datum_indiening">1998-10-29</item>
         <item attribuut="Document-id">KVR8410</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1071" allpagenumbers="1071 1072 1073" vetnummer="2989902350" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8410" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="526" onderwerp="" indiendatum="1998-10-29">
         <vrager partij="CDA" oorsprong="parlement">Buijs</vrager>
         <vraagt-aan>de ministers van Justitie en Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="23 december 1998), zie ook Aanhangsel Handelingen nr. 350, vergaderjaar 1998–1999">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="15">
      <vraag nummer="1">Is het u bekend dat Stichting De Einder in Castricum de afgelopen drie jaren circa 1.500 vragen heeft gekregen van mensen die zich van het leven wilden beroven? </vraag>
      <vraag nummer="2">Is het u bekend dat de secretaris/penningmeester van deze stichting tevens optreedt als één van de zeven «suïcide-counselors», zelfmoord-adviseurs, van de stichting? </vraag>
      <vraag nummer="3">Kunt u bevestigen dat door deze zelfmoord-adviseur over een periode van drie jaren verslagen zijn gemaakt van zijn ervaringen als zodanig, die november a.s. in boekvorm zullen verschijnen? </vraag>
      <vraag nummer="4">Is het u bekend dat zelfmoord-adviseurs van de genoemde stichting geen gebruik maken van enige vorm van toetsing en/of zorgvuldigheidscriteria en altijd direct ingaan op een verzoek om begeleiding bij zelfdoding? </vraag>
      <vraag nummer="5">Kunt u tevens bevestigen dat (minderjarige) kinderen in dat verband op eenzelfde wijze door de zelfmoord-adviseurs van de stichting worden behandeld als volwassenen die een verzoek om begeleiding doen? </vraag>
      <vraag nummer="6">Hoe beoordeelt u deze gang van zaken, mede in het licht van de discussie rondom het vraagstuk van de euthanasie? </vraag>
      <vraag nummer="7">Waarom is tot op heden geen van de zeven zelfmoord-adviseurs ooit in een strafrechtelijk onderzoek betrokken? Is het u bekend dat één daarvan in een periode van twee jaar vijftien mensen heeft begeleid, waarvan er uiteindelijk 8 zelfmoord hebben gepleegd en dat genoemde secretaris/penningmeester tientallen mensen heeft begeleid, waarvan er uiteindelijk 21 een einde aan hun leven hebben gemaakt en dat bovendien onlangs bij een stoffelijk overschot in een woning in Kennemerland door de politie een door hem ondergetekende brief werd aangetroffen? </vraag>
      <vraag nummer="8">Moet op grond van bovenstaande gegevens vastgesteld worden dat de opvang binnen het reguliere circuit van de (geestelijke) gezondheidszorg kennelijk niet voldoende is c.q. onvoldoende aansluit bij de noden van deze mensen? Zo ja, welke stappen zult u in gezamenlijk overleg met «het veld» zetten om die leemten op te vullen? </vraag>
      <vraag nummer="9" voetnoot="1">Kunt u zich de antwoorden herinneren op vragen van het toenmalig lid V.A.M. van der Burg over de handleiding voor «doe-het-zelf-euthanasie»? <voetnoot nummer="1"/>
      </vraag>
      <vraag nummer="10">Bent u nog steeds van oordeel dat levensbeëindiging niet langs een milde weg kan plaatsvinden zonder medische hulp? </vraag>
      <vraag nummer="11">Bent u tevens nog steeds van opvatting dat de zogenaamde «plastic-zak-over-het-hoofd-methode» aanzienlijke risico’s met zich brengt en blijvende schadelijke gevolgen kan hebben voor betrokkenen, indien de dood niet intreedt? </vraag>
      <vraag nummer="12">Hoe beoordeelt u het feit dat zelfmoord-adviseurs van de meergenoemde stichting «de plastic-zak-over-het hoofd methode», ondanks uw inhoudelijke bezwaren, nog steeds adviseren? </vraag>
      <vraag nummer="13">Wilt u strafrechtelijk doen onderzoeken of de in de verslagen, bedoeld in vraag 3, genoemde concrete gevallen van zelfmoord een rechtstreeks gevolg zijn van de «inspanningen» van de betrokken zelfmoord-adviseur? Zo neen, waarom niet? </vraag>
      <vraag nummer="14">Zijn 7 zelfmoord-adviseurs van de genoemde stichting tevens allen arts? Zo neen, hoe verhoudt dit zich tot het antwoord op vraag 4 van de eerder gestelde vragenreeks dat «levensbeëindiging of het verlenen van hulp bij zelfdoding anders dan door een arts (...), dan ook strafrechtelijk zal worden vervolgd? </vraag>
      <vraag nummer="15">Welke justitiële maatregelen zult u nemen in deze kwestie? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="974">Aanhangsel Handelingen, nr. 974, Vergaderjaar 1994–1995.</noot>
      </noten>
   </vragen>
   <antwoorden aantal="11">
      <antwoord nummer="1">Desgevraagd heeft de secretaris van Stichting De Einder medegedeeld dat in de afgelopen drie jaren circa 1500 mensen hebben verzocht om toezending van de brochure die de Stichting De Einder in 1995 heeft uitgegeven. </antwoord>
      <antwoord nummer="2 en 3">Ja, dit is ons bekend. </antwoord>
      <antwoord nummer="4">Uit de verslagen van de betreffende medewerker van de stichting, die onlangs in boekvorm zijn verschenen, blijkt niet dat gebruik wordt gemaakt van de door de beroepsgroep en in de jurisprudentie ontwikkelde zorgvuldigheidscritera. </antwoord>
      <antwoord nummer="5">Desgevraagd heeft de secretaris van de Stichting De Einder medegedeeld dat verzoeken van (minderjarige) kinderen de Stichting niet hebben bereikt. </antwoord>
      <antwoord nummer="6">Bij euthanasie en hulp bij zelfdoding moet aan strikte voorwaarden zijn voldaan wil dit handelen juridisch gerechtvaardigd kunnen zijn. Voorts is naar de huidige stand van de jurisprudentie dergelijk handelen uitsluitend voorbehouden aan de arts, die zich bovendien toetsbaar moet opstellen. Hiervoor is de meldingsprocedure in het leven geroepen. Euthanasie en hulp bij zelfdoding zijn aldus met waarborgen omgeven. Deze waarborgen ontbreken in de vorm van hulpverlening die de Stichting De Einder aanbiedt. Wij zijn dan ook van mening dat hier sprake is van een ongewenste vorm van hulpverlening. </antwoord>
      <antwoord nummer="8">Het komt zeker voor dat men zich direct tot de Stichting De Einder wendt, zonder hulp gezocht te hebben in het veld van de (geestelijke) gezondheidszorg. Op grond van de bovenstaande gegevens kan niet zo algemeen de gevolgtrekking worden gemaakt dat de opvang binnen het circuit van de (geestelijke) gezondheidszorg niet voldoende c.q. onvoldoende aansluit bij de noden van mensen die overwegen hun leven te beëindigen. Indien mensen zich met vragen ten aanzien van de onderhavige problematiek wenden tot hulpverleningsinstanties op het terrein van de (geestelijke) gezondheidszorg, zullen zij de noodzakelijke hulp krijgen die aansluit bij hun problemen of hun vraagstelling. Het circuit van de (geestelijke) gezondheidszorg is daartoe genoegzaam geëquipeerd. Het kan echter bij deze problematiek voorkomen dat de vraagstelling van de hulpvrager zodanig is dat ook vanuit de professionele hulpverlening niet die behandeling gegeven kan worden, die de hulpvrager in zijn of haar situatie wíl accepteren. Het komt voor dat een professionele hulpverlener in zijn hulpverlening aan personen met vragen omtrent zelfdoding tot aan de grenzen van zijn therapeutische mogelijkheden en bevoegdheden gaat zonder dat daarbij de hulpvrager naar eigen gevoelen geholpen kán worden. </antwoord>
      <antwoord nummer="9 en 10">Ja. </antwoord>
      <antwoord nummer="11">Ja. Wij onderschrijven dit standpunt nog steeds. </antwoord>
      <antwoord nummer="12">Wij betreuren het dat de stichting een dergelijke methode adviseert. </antwoord>
      <antwoord nummer="7, 13, en 14">Op grond van artikel 294 Wetboek van Strafrecht is strafbaar degene die opzettelijk een ander tot zelfmoord aanzet, hem daarbij behulpzaam is of hem de middelen daartoe verschaft, indien de zelfmoord volgt. Gelet op de delictsomschrijving is het bieden van hulp bij zelfdoding dus niet strafbaar indien uiteindelijk geen zelfmoord wordt gepleegd. Verder is voor een veroordeling op basis van dit artikel noodzakelijk dat in een concreet geval het overlijden het directe gevolg is van het optreden, de begeleiding van – in casu – de medewerkers van de Stichting De Einder. Indien die begeleiding bestaat uit het geven van informatie, het voeren van gesprekken en het verlenen van morele steun door aanwezig te zijn bij de door de betrokkene zelf uitgevoerde zelfdoding, levert dat geen behulpzaamheid in de zin van artikel 294 Wetboek van Strafrecht op. Dergelijk handelen is dus niet strafbaar. Wil er sprake zijn van strafbare hulp bij zelfdoding dan moet er sprake zijn van het verstrekken van middelen, het geven van instructies tijdens de uitvoering van de zelfdoding, kortom een actieve vorm van behulpzaamheid. In het door de vragensteller bedoelde boek wordt door de betreffende medewerker van de Stichting De Einder verslag gedaan van zijn contacten met mensen met een doodswens. Uit een aantal verslagen blijkt dat het contact eindigde met de dood van de betrokken persoon. Uit andere verslagen blijkt dat het contact wordt beëindigd omdat betrokkene van verdere begeleiding afzag. De schrijver heeft alle tot personen te herleiden gegevens gefingeerd. Uit de in het boek beschreven gevallen blijkt niet dat er door de medewerker van de stichting middelen zijn verschaft of instructies zijn gegeven ten tijde van een zelfmoord. Het openbaar ministerie concludeert dat er geen sprake is van strafbare behulpzaamheid in de zin van artikel 294 Wetboek van Strafrecht. Nu bovendien de beschreven gevallen niet zijn te herleiden tot concrete personen, zou een strafrechtelijke vervolging alleen om die reden al niet mogelijk zijn. Uit informatie van het openbaar ministerie te Haarlem blijkt overigens dat de Stichting De Einder tweemaal betrokken is geweest bij een onderzoek door de politie. In beide gevallen is niet gebleken van strafbaar handelen van de medewerkers van de stichting. </antwoord>
      <antwoord nummer="15">Uit het voorgaande volgt dat er vooralsnog geen wettelijke grondslag bestaat voor het nemen van justitiële maatregelen. Het openbaar ministerie is en blijft echter alert op het handelen van de stichting en zijn medewerkers. </antwoord>
      <noten afkomstig="antwoord"/>
   </antwoorden>
</kvr>
