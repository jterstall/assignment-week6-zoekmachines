<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Laan (D66) aan de ministers van Justitie, van Binnenlandse Zaken en Koninkrijksrelaties, van Onderwijs, Cultuur en Wetenschap en van Economische Zaken over technische innovaties in de opsporing. (Ingezonden 22 maart 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23167
</item>
         <item attribuut="Inhoud">Vragen naar aanleiding van rapport 'Spelverdeler in de Opsporing' van de Projectgroep Forensische Opsporing van de Raad van Hoofdcommissarissen, waarin gesignaleerd wordt dat Nederlandse investeringen in technische innovaties in opsporing achterblijven bij andere landen [Aanvulling op eerdere vragen terzake van het lid Algra (CDA), ingezonden 21 maart 2005]</item>
         <item attribuut="Rubriek">Criminaliteit en openbare orde (Veiligheid) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Innovatie Opsporingen Terrorisme</item>
         <item attribuut="Vindplaats">Kamervragen met antwoord 2004-2005, nr. 1783, Tweede Kamer</item>
         <item attribuut="Vraagnr_bij_indiening">2040511050</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Van der Laan</persoon>
         </item>
         <item attribuut="Datum_reaktie">2005-06-02</item>
         <item attribuut="Datum_indiening">2005-03-22</item>
         <item attribuut="Document-id">KVR23167</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3797" allpagenumbers="3797 3798" vetnummer="2040511050" code="0405tkkvr1783" lopendefooter="Tweede Kamer, vergaderjaar 2004–2005, Aanhangsel" filenaam="KVR23167" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1783" onderwerp="" indiendatum="2005-03-22">
         <vrager partij="D66" oorsprong="parlement">Van der Laan</vrager>
         <vraagt-aan>(D66) aan de ministers van Justitie, van Binnenlandse Zaken en Koninkrijksrelaties, van Onderwijs, Cultuur en Wetenschap en van Economische Zaken</vraagt-aan>
      </vraagdata>
      <antwoorddata antwoorddatum="2 juni 2005), zie ook Aanhangsel Handelingen nr. 1653, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers van Binnenlandse Zaken en Koninkrijksrelaties, van Onderwijs, Cultuur en Wetenschap en van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het rapport Spelverdeler in de Opsporing van de Projectgroep Forensische Opsporing van de Raad van Hoofdcommissarissen? <voetnoot nummer="1"/>Wat is uw reactie op dit rapport? </vraag>
      <vraag nummer="2" voetnoot="2">Is het waar dat de Nederlandse investeringen in technische innovaties bij de opsporing ver achterblijven bij landen als Groot-Brittannië, Australië en de Verenigde Staten? <voetnoot nummer="2"/>Bent u, zoals de Raad van Hoofdcommissarissen voorstelt, bereid om jaarlijks miljoenen euro’s in technologische innovatie bij de opsporing te investeren? Zo neen, waarom niet? </vraag>
      <vraag nummer="3">Bent u voornemens om een budget vrij te maken voor technische innovaties in de terrorismebestrijding? Zo ja, welk budget? Zo neen, Waarom niet? </vraag>
      <vraag nummer="4">Bent u voornemens om, zoals de Raad van Hoofdcommissarissen voorstelt, een Strategiegroep Technologie en Forensisch Onderzoek in te stellen, die technologische innovaties regisseert? Zo neen, waarom niet? </vraag>
      <vraag nummer="5">Op welke wijze kunnen de Nederlandse universiteiten, onderzoeksinstellingen en het bedrijfsleven bij technische innovaties in de opsporing worden betrokken? </vraag>
      <vraag nummer="6">Welke taak kan het Innovatieplatform vervullen bij het stimuleren van innovaties in de opsporing? </vraag>
      <vraag nummer="7">Acht u een ontwikkeling naar afnemen van DNA bij personen die nog slechts verdacht worden van een strafbaar feit, zoals de Raad van Hoofdcommissarissen voorstelt, wenselijk? </vraag>
      <noten afkomstig="vraag">
         <noot nummer="1">Spelverdeler in de Opsporing. Projectgroep Forensische Opsporing van de Raad van Hoofdcommissarissen, december 2004</noot>
         <noot nummer="2">Ibidem</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Algra (CDA), ingezonden 21 maart 2005, (vraagnummer 2040510970). </toelichting>
   <antwoorden aantal="7">
      <antwoord nummer="1">Ja. In het najaar van 2005 wordt uw Kamer geïnformeerd over een samenhangend pakket maatregelen ter versterking van forensisch onderzoek. Dit pakket maatregelen wordt gebaseerd op zowel het rapport «Spelverdeler in de opsporing, een visie op forensische opsporing», als op de uitwerking van de resultaten van een tweetal lopende onderzoeken van het WODC op het terrein van forensische opsporing, de resultaten van de evaluatie van de pilot «landelijke sporendatabank» en de resultaten van het project «Forensische samenwerking in de opsporing». Daarnaast zal ook het recent door de minister van Justitie aan de Kamer aangeboden rapport van de Commissie Winsemius, «Technologie en Misdaad» in de beschouwing worden betrokken. Op voorhand wordt door het Ministerie van Justitie en het Ministerie van Binnenlandse Zaken en Koninkrijksrelaties het Innovatieplatform Technologie en Criminaliteitsbestrijding opgezet. </antwoord>
      <antwoord nummer="2">In de Verenigde Staten, Australië, Groot-Brittannië en Canada zijn de afgelopen twee jaar visiedocumenten verschenen over forensisch onderzoek. Met (de uitwerking van) het rapport «Spelverdeler in de opsporing, een visie op forensische opsporing» schaart de Nederlandse politie zich bij deze koplopers. Zoals aangegeven in de beantwoording van vraag 1, wordt uw Kamer in het najaar van 2005 geïnformeerd over een samenhangend pakket van maatregelen ter versterking van forensisch onderzoek. Daarbij wordt aandacht besteed aan de financiële consequenties van die maatregelen. In dit verband wijs ik u tevens op de beantwoording van de vragen het lid Algra over opsporingsapparatuur (Aanhangsel Handelingen nr. 1562, vergaderjaar 2004–2005). </antwoord>
      <antwoord nummer="3">Uw kamer is op 24 januari 2005 door de minister van Justitie en de minister van Binnenlandse Zaken en Koninkrijksrelaties geinformeeerd (TK 29 734, nr. 5) over de intensiveringen in het terrorismebeleid en de daarvoor additioneel ter beschikking gestelde financiele middelen. Deze middelen zijn primair bedoeld voor de uitbreiding van de personele capaciteit op gebied van terrorismebestrijding. Verder is uw Kamer in kennis gesteld van de instelling van meerdere innovatieplatforms. De overtuiging is dat deze platforms, zeker het Innovatieplatform Technologie en Criminaliteitsbestrijding, een directe bijdrage zullen vormen in de bestrijding van terreur. Derhalve wordt op dit moment geen aanvullend budget voorgestaan. </antwoord>
      <antwoord nummer="4">Innovatie binnen de opsporing is van groot belang voor een veiliger samenleving. In het tweede kwartaal van dit jaar zal het Innovatieplatform Technologie en Criminaliteitsbestrijding voor het eerst bij elkaar komen. Dit platform, waarin het Ministerie van Justitie, het Ministerie van Binnenlandse Zaken en Koninkrijksrelaties, Openbaar Ministerie, politie, NFI en wetenschap bij elkaar worden gebracht, zal zich fundamenteel bezinnen over het gebruik van technologieën binnen de opsporing. Dit platform zal een aanjagende en regisserende rol moeten gaan vervullen. Technische ontwikkelingen in zowel binnen- als buitenland worden nauwlettend gevolgd. Zoals aangegeven wordt uw Kamer in het najaar geïnformeerd over een samenhangend pakket ter versterking van forensisch onderzoek. </antwoord>
      <antwoord nummer="5">Fundamenteel onderzoek vanuit de (Nederlandse) universiteiten, onderzoeksinstellingen en het bedrijfsleven legt de basis voor vele technologische innovaties. Het fundamentele DNA-onderzoek bijvoorbeeld heeft ten grondslag gelegen aan nieuwe, moderne opsporingstechnieken. De universiteiten en onderzoeksinstellingen zijn op deze wijze al betrokken. In het Innovatieplatform Technologie en Criminaliteitsbestrijding zal ook een vertegenwoordiging vanuit de wetenschap opgenomen worden. De wijze waarop het bedrijfsleven betrokken zal worden is nog onderwerp van bespreking. Denkbaar is dat die betrokkenheid primair via het C.C.V. vorm zal krijgen. </antwoord>
      <antwoord nummer="6">Het Innovatieplatform is opgericht onder verantwoordelijkheid van de minister-president om de innovatiekracht van Nederland te versterken. Het Innovatieplatform zegt in zijn missiestatement dat Nederland een land moet worden waar volop ruimte is voor excellentie, ambitie en ondernemerschap van mensen en organisaties. De voorstellen die het Innovatieplatform aandraagt liggen op een veelheid van terreinen, zoals het stimuleren van samenwerking tussen kennisinstellingen en bedrijven, onderwijsvernieuwing, het klimaat voor ondernemers en kenniswerkers, de internationale aantrekkingskracht van Nederland en innovatie in de publieke sector. Innovaties in de opsporing zouden onderdeel kunnen zijn van deze laatste categorie. Echter, het onderwerp is te specialistisch om aparte acties van het Innovatieplatform te rechtvaardigen. Om die reden is er dan ook voor gekozen om voor de opsporing een eigen innovatieplatform te creëren. (Zie ook het antwoord op vraag 4). </antwoord>
      <antwoord nummer="7">Tijdens de parlementaire behandeling van de Wet DNA-onderzoek bij veroordeelden op 14 september 2004, heeft de minister van Justitie de Eerste Kamer toegezegd te zullen bezien of, en zo ja, op welke wijze de huidige mogelijkheden van het gebruik van DNA-onderzoek bij verdachten kunnen worden verruimd en dit in een notitie neer te leggen. Aan die verkenning wordt thans gewerkt. De minister van Justitie is voornemens de Kamer die uiterlijk in september 2005 aan te bieden. In die notitie zal ook worden ingegaan op de vraag of het wenselijk is het criterium van het belang van het onderzoek gedeeltelijk dan wel geheel aan te passen. </antwoord>
      <noten afkomstig="antwoord"/>
   </antwoorden>
</kvr>
