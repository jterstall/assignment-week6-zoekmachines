<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Laan (D66) aan de ministers van Justitie en van Binnenlandse Zaken en Koninkrijksrelaties over leeftijdsdiscriminatie bij het verstrekken van de verklaring omtrent gedrag. (Ingezonden 19 april 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23927
</item>
         <item attribuut="Inhoud">Vragen over aanwijzingen dat gegevens over personen, op grond van de Wet Justitiële Gegevens, verwijderd worden uit de justitiële documentatie als ze de leeftijd van tachtig jaar bereiken. In zo'n geval schijnen deze mensen geen Verklaring Omtrent Gedrag (VOG) meer te kunnen krijgen en evenmin een beroep, waarvoor een VOG vereist is, kunnen uitoefenen,</item>
         <item attribuut="Rubriek">Staats- en bestuursrecht (Grondrechten) Strafrecht en strafprocesrecht (Justitiële documentatie en strafregisters) Welzijn (Ouderen)</item>
         <item attribuut="Trefwoorden">Discriminatie Justitiële documentatie Ouderen</item>
         <item attribuut="Vindplaats">Kamervragen met antwoord 2005-2006, nr. 26, Tweede Kamer</item>
         <item attribuut="Vraagnr_bij_indiening">2040513330</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Van der Laan</persoon>
         </item>
         <item attribuut="Datum_reaktie">2005-09-26</item>
         <item attribuut="Datum_indiening">2005-04-19</item>
         <item attribuut="Document-id">KVR23927</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="57" allpagenumbers="57 58" vetnummer="2040513330" code="0405tkkvr26" lopendefooter="Tweede Kamer, vergaderjaar 2005–2006, Aanhangsel" filenaam="KVR23927" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="26" onderwerp="" indiendatum="2005-04-19">
         <vrager partij="D66" oorsprong="parlement">Van der Laan</vrager>
         <vraagt-aan>(D66) aan de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="26 september 2005), zie ook Aanhangsel Handelingen nr. 1762, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister voor Bestuurlijke Vernieuwing en Koninkrijksrelaties</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Is het waar dat op grond van de Wet Justitiële Gegevens, gegevens over een persoon uit de justitiële documentatie worden verwijderd wanneer een persoon de leeftijd van tachtig jaar bereikt? Is het waar dat, wanneer een persoon ouder dan tachtig is, als gevolg van deze wet geen Verklaring Omtrent Gedrag (VOG) meer verkregen kan worden? Zo ja, waarom is dit zo? </vraag>
      <vraag nummer="2">Kan deze regelgeving betekenen dat personen een beroep, waarvoor een VOG vereist is, niet meer kunnen uitoefenen? </vraag>
      <vraag nummer="3">Is hier sprake van leeftijdsdiscriminatie? </vraag>
      <vraag nummer="4">Bent u bereid de regelgeving zodanig aanpassen dat personen ouder dan tachtig jaar wél een VOG kunnen krijgen, of dat bijvoorbeeld een «blanco» VOG verstrekt kan worden? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. Op grond van artikel 5, onder c van het Verdrag tot bescherming van personen met betrekking tot de geautomatiseerde verwerking van persoonsgegevens (Trb 1988, 7) en artikel 6, eerste lid, onder c van de Europese Richtlijn Persoonsgegevens van 24 oktober 1995 (PbEG L 281, blz. 31) mogen justitiële gegevens niet langer worden bewaard dan strikt noodzakelijk is. Het doel van het bewaren van deze gegevens is het ondersteunen van een goede strafrechtspleging (artikel 2 Wet justitiële en strafvorderlijke gegevens). De justitiële documentatie heeft dus tot doel zowel de rechter als de officier van justitie te ondersteunen in het formuleren van een vonnis, respectievelijk eis in een strafzaak. In dat kader wordt immers het strafrechtelijk verleden meegenomen. Bij het bepalen van de duur van de bewaartermijn heeft destijds, in 1993, het College van Procureurs-Generaal geadviseerd. Uit dit advies bleek toen dat het niet noodzakelijk was gegevens van de geregistreerden langer dan na hun tachtigste jaar te bewaren. Uit ervaringsgegevens blijkt dat iemand van tachtig jaar of ouder niet of nauwelijks criminaliteit pleegt. Daarom is het tachtigste levensjaar in artikel 5, lid 3 van de Wet justitiële en strafvorderlijke gegevens gekozen als leeftijd om de justitiële gegevens te verwijderen. Bij een VOG-aanvraag wordt onderzoek gedaan naar het strafrechtelijk verleden van een natuurlijk persoon, waarbij het risico voor de samenleving in verband met het doel waarvoor de afgifte is gevraagd wordt gewogen. Daartoe wordt onder andere de CJD geraadpleegd. Na tevens het belang van betrokkene te hebben meegewogen, wordt verklaard of er al dan niet is gebleken van bezwaren tegen de natuurlijke persoon en wordt een VOG al dan niet afgegeven. Nu de gegevens van personen ouder dan tachtig jaar uit de CJD worden verwijderd kan het Centraal Orgaan Verklaring Omtrent het Gedrag (COVOG) de toetsing voor het afgeven van een VOG niet uitvoeren en zich geen getrouw beeld vormen van het gedrag van deze persoon. </antwoord>
      <antwoord nummer="2">Ja, dit is mogelijk. Gelet op de leeftijd zal het hier echter veelal vrijwilligerswerk betreffen, waarbij een VOG gewenst is en niet verplicht. In beginsel kan het werk dan ook zonder VOG worden uitgevoerd. Sinds de VOG centraal wordt afgegeven (1 april 2004) heb ik 12 aanvragen voor een VOG ontvangen van personen van tachtig jaar en ouder. Acht gevallen betreffen aanvragen voor een visum voor niet-EU landen. De overige gevallen betreffen twee aanvragen voor tolk/vertaler, één voor een «werkrelatie» in de vervoersbranche en één aanvraag betreft een registratie in de beroepsgoederensector (NIWO). In geen van de twaalf gevallen is de VOG afgegeven. Aan de aanvragers wordt schriftelijk, met redenen omkleed, aangegeven dat het niet mogelijk is om de VOG af te geven. Mij hebben geen signalen bereikt dat de aanvragers van tachtig jaar en ouder problemen hebben ondervonden naar aanleiding van mijn schriftelijke berichtgeving dat het niet mogelijk is een VOG af te geven. </antwoord>
      <antwoord nummer="3">Nee. De leeftijdsgrens van tachtig jaar, zoals deze wordt gehanteerd in de Wet justitiële en strafvorderlijke gegevens, vind ik op grond van de mij tot nog toe beschikbare gegevens een objectief gerechtvaardigde grens. Ik verwijs hierbij echter ook naar het antwoord op vraag 1. Praktisch is er een verschil en dan zou het doen alsof dat er niet is veeleer een vorm van discriminatie zijn. </antwoord>
      <antwoord nummer="4">Het voorstel om personen boven de tachtig jaar bij gebrek aan een toetsingsmogelijkheid, automatisch en zonder verdere screening een VOG te verlenen zie ik niet als reële optie. Hiermee wordt de illusie gewekt dat het strafrechtelijk verleden van betrokkene is onderzocht, terwijl dit in werkelijkheid niet het geval is. De VOG verliest daarmee zijn waarde. Mochten mij signalen bereiken dat het feitelijk verschil waarop de onderscheiden behandeling berust tot problemen leidt of mocht blijken dat personen van tachtig jaar en ouder die een visum nodig hebben voor een niet-EU land en daardoor worden belemmerd in hun bewegingsvrijheid, omdat de schriftelijke verklaring dat er geen VOG kan worden overhandigd niet afdoende is, ben ik bereid om te bezien of aanpassing van de Wet justitiële en strafvorderlijke gegevens noodzakelijk is. </antwoord>
      <noten afkomstig="antwoord"/>
   </antwoorden>
</kvr>
