<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Nijpels-Hezemans (groep Nijpels) over de moord op een aantal inwoners van de inrichting Vliethoven. (Ingezonden 11 september 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2064
</item>
         <item attribuut="Inhoud">Betreft vragen naar aanleiding van de gang van zaken in de geriatrische inrichting Vliethoven in Delfzijl, o.a. over voorschriften t.a.v medicijnverstrekking in zorginstellingen.</item>
         <item attribuut="Rubriek">Gezondheidszorg (Euthanasie) Welzijn (Ouderen)</item>
         <item attribuut="Trefwoorden">Euthanasie Ouderenzorg</item>
         <item attribuut="Vindplaats">Kamervragen met antwoord 1995-1996, nr. 147, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="groep Nijpels">Nijpels-Hezemans</persoon>
         </item>
         <item attribuut="Datum_reaktie">1995-10-27</item>
         <item attribuut="Datum_indiening">1995-09-11</item>
         <item attribuut="Document-id">KVR2064</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="297" allpagenumbers="297 298" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="147" onderwerp="" indiendatum="1995-09-11">
         <vrager partij="groep Nijpels" oorsprong="parlement">Nijpels-Hezemans</vrager>
         <vraagt-aan/>
      </vraagdata>
      <antwoorddata antwoorddatum="27 oktober 1995), zie ook Aanhangsel Handelingen, nr. 61, vergaderjaar 1995–1996">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Hebt u kennis genomen van de arrestatie van een medewerkster van de geriatrische inrichting Vliethoven te Delfzijl op verdenking van moord op een aantal clie¨nten gepleegd gedurende een aantal jaren? </vraag>
      <vraag nummer="2">Kunt u inzicht geven in de aard en omvang van het aantal gevallen waarbij twijfel is gerezen over de natuurlijke dood van clie¨nten in zorginstellingen, anders dan in kwesties waaraan voldaan is aan de meldingsvoorschriften inzake euthanasie, zodanig dat er lijkschouwing is verricht? In hoeveel van deze gevallen was de twijfel na de lijkschouwing zo groot, dat de lijkschouwer het Openbaar Ministerie van zijn bevindingen op de hoogte heeft gesteld? </vraag>
      <vraag nummer="3">Kunt u een nader onderzoek toezeggen naar de mate waarin de bestaande voorschriften bij medicijnverstrekking aan personeel in zorginstellingen voldoen, dan wel aangescherpt dienen te worden? Werden in geval van de Vliethoven deze voorschriften voldoende nageleefd? Hoe verklaart u de aanscherping van deze voorschriften in de Vliethoven na de arrestatie van de verpleegkundige? </vraag>
      <vraag nummer="4">Zijn nadere richtlijnen nodig met betrekking tot het in voorraad hebben, voorschrijven en toedienen van medicijnen, waaronder insuline, die bij onjuiste medicatie tot de dood kunnen leiden? Werken een verplichte registratie van medicijn-stroomschema’s en het bijhouden van een medicijnboekhouding in zorginstellingen preventief tegen zogenaamde «doodsengelen»? </vraag>
      <vraag nummer="5">Kunt u onderzoek naar daderprofielen toezeggen, waarbij een onderscheid gemaakt moet worden tussen enerzijds verpleegkundigen die door psychische overbelasting normoverschrijdend handelen en anderzijds opzettelijk handelende seriemoordenaars? </vraag>
      <vraag nummer="6">Bent u bereid eveneens nadere voorschriften te ontwikkelen ten aanzien van de begeleiding van verpleegkundigen in zorginstellingen, zodat normoverschrijdend handelen van verpleegkundigen, veroorzaakt door psychische overbelasting in verband met de dagelijkse confrontatie met ernstige vormen van menselijk lijden, kan worden voorkomen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De gegevens waarnaar wordt geı¨nformeerd zijn niet beschikbaar. Een inzicht kan derhalve niet gegeven worden. </antwoord>
      <antwoord nummer="3">Op verzoek van de Officier van Justitie zal de regionaal inspecteur voor de gezondheidszorg voor Groningen en Drenthe een eigen onderzoek instellen naar hetgeen in het verpleeghuis Vliethoven heeft plaats gevonden. Dit onderzoek zal zich richten op: – de beschrijving van de zorgsituaties rondom de betreffende overlijdensgevallen, het zorgsysteem, het medicatie-beheer en de afhandeling en evaluatie van de sterfgevallen. – de beschrijving van de organisatie waarbinnen een en ander kon gebeuren, – de beschrijving van de formele verantwoordelijkheden daarbinnen. Dit onderzoek zal enige tijd in beslag nemen. De inspecteur zal de bevindingen van het onderzoek ter kennis brengen van de Officier van Justitie. Nadat het onderzoek is afgerond kan nadere informatie aan de Kamer worden verstrekt. Naar aanleiding van de bevindingen van het onderzoek zal bezien worden of een verder onderzoek naar voorschriften ten aanzien van medicijnverstrekking in zorginstellingen aangewezen is. </antwoord>
      <antwoord nummer="4">De Wet op de geneesmiddelenvoorziening heeft betrekking op de aflevering van de medicijnen tot aan de verstrekking van de patie¨nt of diens vertegenwoordiger. Indien een patie¨nt niet in staat is zich zelf een geneesmiddel toe te dienen, gebeurt dit in een zorginstelling meestal door een verpleegkundige of een verzorgende. De medicijnen behoren op naam van de patie¨nt te staan en het dient duidelijk te zijn op welk moment een patie¨nt welk medicijn toegediend heeft gekregen en in welke hoeveelheid, en wie degene is die de medicatie heeft toegediend. Het is van belang dat er een duidelijk protocol is waarin de gang van zaken ten aanzien van de medicijnverstrekking in een zorginstelling is neergelegd. Hierin dient ook vermeld te zijn hoe het voorraadbeheer en het bewaren van medicijnen is geregeld. Belangrijk is dat duidelijk is aangegeven hoe de controle op de naleving dient plaats te vinden. In het onderzoek van de inspectie zal ook aan deze aspecten aandacht besteed worden. </antwoord>
      <antwoord nummer="5">Neen. Hetgeen is voorgevallen in het verpleeghuis Vliethoven, hoe schokkend en betreurenswaardig ook, moet beschouwd worden als een uitzonderlijke gebeurtenis. Een onderzoek als in deze vraag omschreven ligt dan ook niet in de rede. </antwoord>
      <antwoord nummer="6">Het is de taak van het management in instellingen om aandacht te geven aan de werkdruk van verplegenden en verzorgenden en in te grijpen wanneer de werkdruk te groot blijkt te zijn. De belasting die iemand aan kan ligt per individu verschillend. In moeilijke werkomstandigheden waarin veelvuldig confrontatie met ernstig menselijk lijden plaats vindt, is het van belang dat zonodig extra aandacht gegeven wordt aan personen die daarmee moeite hebben. Het komt ons voor dat niet generaliserend gesteld kan worden dat er een verband is tussen werkdruk en norm-overschrijdend gedrag. Het is overigens ook een verantwoordelijkheid van verplegenden en verzorgenden zelf om aan te geven wanneer zij de werkdruk en de belasting te hoog vinden. Het is niet uitgesloten dat het onderzoek van de inspectie naar deze uitzonderlijke situatie aanknopingspunten zal bieden voor nadere beleidsvorming op dit terrein. </antwoord>
      <noten afkomstig="antwoord"/>
   </antwoorden>
</kvr>
