<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Smits (PvdA) aan de minister en staatssecretaris van Volksgezondheid, Welzijn en Sport over de overheveling van de geestelijke gezondheidszorg van de AWBZ naar de zorgverzekering. (Ingezonden 11 september 2006); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26653
</item>
         <item attribuut="Inhoud">Vragen over ongewenste effecten van de overheveling per 1 januari 2007 van de financiering van de GGZ-zorg van AWBZ naar de zorgverzekering: een aantal houders van een AWBZ persoonsgebonden budget met de grondslag GGZ zijn geherindiceerd. Gezinnen met autistische kinderen die al jarenlang een GGZ-budget ontvangen zouden in grote problemen komen indien hun budget uitsluitend vanwege deze overheveling wordt verlaagd.</item>
         <item attribuut="Rubriek">Gezondheidszorg (Geestelijke gezondheidszorg)</item>
         <item attribuut="Trefwoorden">Geestelijke gezondheidszorg</item>
         <item attribuut="Vindplaats">Kamervragen met antwoord 2006-2007, nr. 232, Tweede Kamer</item>
         <item attribuut="Vraagnr_bij_indiening">2050618930</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Smits</persoon>
         </item>
         <item attribuut="Datum_reaktie">2006-10-23</item>
         <item attribuut="Datum_indiening">2006-09-11</item>
         <item attribuut="Document-id">KVR26653</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="493" allpagenumbers="493 494" vetnummer="2050618930" code="0607tkkvr232" lopendefooter="Tweede Kamer, vergaderjaar 2006–2007, Aanhangsel" filenaam="KVR26653" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="232" onderwerp="" indiendatum="2006-09-11">
         <vrager partij="PvdA" oorsprong="parlement">Smits</vrager>
         <vraagt-aan>de minister en staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="23 oktober 2006), zie ook Aanhangsel Handelingen nr. 80, vergaderjaar 2006–2007">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Hoeveel houders van een AWBZ persoonsgebonden budget met de grondslag GGZ zijn geherïndiceerd met het oog op de overheveling van de onderdelen GGZ-behandeling, die per 1 januari 2007 van de AWBZ naar de zorgverzekering gaan? </vraag>
      <vraag nummer="2">Beseft u dat met name gezinnen met autistische kinderen, die al jarenlang een budget GGZ ontvangen in grote problemen komen indien hun budget plotseling wordt verlaagd, niet omdat de zorg is verminderd of omdat de gezinssituatie is veranderd, maar omdat de financiering van de zorg is overgedragen van de AWBZ naar de zorgverzekering? </vraag>
      <vraag nummer="3">Hoeveel budgethouders GGZ hebben na herindicatie met ingang van 1 januari 2007 een lager budget gekregen met het argument dat onderdelen van de zorg, met name activerende begeleiding, voortaan niet meer uit de AWBZ maar uit de zorgverzekering wordt gefinancierd? </vraag>
      <vraag nummer="4">Is er een instructie geweest voor indicatiestellers om het onderdeel activerende begeleiding in 2007 in de GGZ niet meer te indiceren omdat het, voor wat betreft de grondslag GGZ, voortaan uit de zorgverzekering zou worden betaald? </vraag>
      <vraag nummer="5">Vindt u het terecht dat budgethouders een aanzegging krijgen dat grote onderdelen van hun budget vervallen met het argument dat het niet meer uit de AWBZ wordt vergoed, zonder dat hen kenbaar wordt gemaakt of en hoe ze deze zorg kunnen krijgen op grond van de zorgverzekering? </vraag>
      <vraag nummer="6">Bent u bereid herindicaties ongedaan te maken voor budgethouders indien de herindicaties zijn gebaseerd op het voornemen onderdelen van de AWBZ over te dragen naar de zorgverzekering, aangezien de voorgenomen overheveling per 1 januari 2007 is uitgesteld? </vraag>
      <vraag nummer="7">Hoe gaat u budgethouders en indicatiestellers informeren over het uitstel van deze overheveling? </vraag>
      <vraag nummer="8">Welke wijzigingen verwacht u in de instructies voor indicatiestellers en zorgkantoren na uw besluit om delen van de AWBZ zorg over te hevelen naar de zorgverzekering? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Het CIZ en het Bureau Jeugdzorg stellen geen herindicaties met het oog op de overheveling van de onderdelen GGZ-behandeling, die per 1 januari 2007 van de AWBZ naar de zorgverzekering zouden gaan. Herindicaties vinden alleen plaats op verzoek van de cliënt of de zorgaanbieder in verband met het aflopen van de geldigheidsduur van de indicatie of omdat de zorgbehoefte is toegenomen. </antwoord>
      <antwoord nummer="2 en 3">In 2007 blijft de situatie onveranderd voor GGZ-budgethouders. Per 1 januari 2008 zal het mogelijk blijven een pgb te houden voor dat deel van de GGZ dat naar de zorgverzekering wordt overgeheveld. Een lager pgb-AWBZ zal daardoor gecompenseerd worden door een pgb-Zvw voor dat deel van de GGZ dat naar de Zvw wordt overgeheveld. </antwoord>
      <antwoord nummer="4">Nee, een dergelijke instructie is niet gegeven. Nu het onderdeel activerende begeleiding nog in de AWBZ blijft, indiceert men op de gebruikelijke wijze en is er geen wijziging opgetreden in de indicatiestelling. Het is ook niet zo dat de indicaties maar geldig zijn tot 2008. </antwoord>
      <antwoord nummer="5">De zorgkantoren hebben in augustus 2006 een informatiebulletin aan de budgethouders gestuurd. Daarin is o.a. informatie verstrekt over de overgangsmaatregel die van kracht is voor de huidige budgethouders die een pgb hebben voor zorg die vanaf 1 januari 2007 onder de Zvw zou vallen en over een pgb-Zvw dat de budgethouder van zijn zorgverzekeraar kan krijgen voor de geneeskundige zorg die gericht is op herstel van een psychiatrische aandoening. Zowel over het pgb in de Zvw als over de overgangsmaatregel zou de budgethouder uiterlijk 15 oktober 2006 nog informatie van zijn zorgkantoor of zijn zorgverzekeraar ontvangen. In beginsel informeert ook het CIZ cliënten over veranderingen en wijst erop wat dat voor hen betekent. Zonodig wordt verwezen naar andere partijen/organisaties. </antwoord>
      <antwoord nummer="6">Zoals vermeld in mijn antwoord op vraag 1 stellen het CIZ en het Bureau Jeugdzorg geen herindicaties die gebaseerd zijn op het voornemen onderdelen van de AWBZ over te dragen naar de zorgverzekering. Het is de taak van de indicatieorganen om vraaggericht te indiceren en zij blijven dan ook uitgaan van de vraag wat de cliënt nodig heeft. </antwoord>
      <antwoord nummer="7">De indicatiestellers van het CIZ zijn reeds geïnformeerd over het uitstel van de overheveling. Voor de Bureaus Jeugdzorg zal de MO-groep daarvoor zorgdragen. Het CVZ heeft het uitstel van de overheveling op zijn pgb-website geplaatst. De planning is erop gericht dat budgethouders in oktober opnieuw een informatiebulletin van de zorgkantoren ontvangen, waarin zij over het uitstel van de overheveling worden geïnformeerd. </antwoord>
      <antwoord nummer="8">De medewerkers van de CIZ-en, de Bureaus Jeugdzorg en de zorgkantoren zijn gevraagd de huidige werkwijze te continueren. </antwoord>
      <noten afkomstig="antwoord"/>
   </antwoorden>
</kvr>
