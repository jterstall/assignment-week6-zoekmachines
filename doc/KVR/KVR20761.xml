<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Griffith (VVD) aan de minister van Justitie over het schietincident bij het Mercatorplein. (Ingezonden 25 juni 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20761
</item>
         <item attribuut="Inhoud">Vragen over beschikking van het gerechtshof te Amsterdam van 23 juni 2004 in de zaak waarbij een politieagent een man doodschoot in een eethuis aan het Mercatorplein. Directe collega's van de agent zijn betrokken bij het strafrechtelijk opsporingsonderzoek.</item>
         <item attribuut="Rubriek">Criminaliteit en openbare orde (Politie) Strafrecht en strafprocesrecht (Misdrijven) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Delicten Opsporingen Politie</item>
         <item attribuut="Vindplaats">Kamervragen met antwoord 2003-2004, nr. 1964, Tweede Kamer</item>
         <item attribuut="Vraagnr_bij_indiening">2030416560</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Griffith</persoon>
         </item>
         <item attribuut="Datum_reaktie">2004-07-22</item>
         <item attribuut="Datum_indiening">2004-06-25</item>
         <item attribuut="Document-id">KVR20761</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4153" allpagenumbers="4153 4154" vetnummer="2030416560" code="0304tkkvr1964" lopendefooter="Tweede Kamer, vergaderjaar 2003–2004, Aanhangsel" filenaam="KVR20761" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1964" onderwerp="" indiendatum="2004-06-25">
         <vrager partij="VVD" oorsprong="parlement">Griffith</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2004-07-22">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van de berichtgeving over beschikking van het gerechtshof te Amsterdam van 23 juni 2004in de zaak waarbij een politieagent een 33-jarige man doodschoot in een eethuis aan het Mercatorplein? <voetnoot nummer="1"/>
      </vraag>
      <vraag nummer="2">Heeft u kennisgenomen van de opmerking van het Amsterdamse gerechtshof dat louter het gegeven dat de verhorende ambtenaren directe collega’s zijn van de agent die het fatale schot heeft gelost, er toe leidt dat de getuigen al beïnvloed zijn? </vraag>
      <vraag nummer="3">In hoeverre is het gebruikelijk dat directe collega’s van politiefunctionarissen die betrokken zijn bij dergelijke incidenten, ook betrokken worden bij het onderzoek naar het incident? </vraag>
      <vraag nummer="4">Vindt u dat bij onderzoeken waarbij politiefunctionarissen betrokken zijn of waarbij zij onderwerp zijn van strafrechtelijk opsporingsonderzoek, alle schijn van partijdigheid moet worden voorkomen? </vraag>
      <vraag nummer="5">Op welke wijze wilt u voorzien in een evenwichtige benadering van dergelijk onderzoek waarbij naast het vermijden van alle schijn van partijdigheid ook oog is voor de politiefunctionaris die in het kader van de rechtmatige uitoefening van zijn functie betrokken is bij een dergelijk incident? </vraag>
      <vraag nummer="6">Ziet u op grond van de uitspraak van het gerechtshof aanleiding de wijze van onderzoek door de rijksrecherche dan wel de politie in dit soort schietincidenten te wijzigen? </vraag>
      <vraag nummer="7">Zo neen, waarom niet? Zo ja, welke organisatorische en personele gevolgen zal dit voor de organisatie van met name de rijksrecherche met zich meebrengen? </vraag>
      <vraag nummer="8">Op welke wijze is, mede gelet op eerdere uitlatingen van de hoofdcommissaris van Amsterdam, de heer Kuiper, in deze zaak voorzien in de externe communicatie over het verloop van het onderzoek en de verwijtbaarheid van de betrokken politiefunctionaris bij dergelijke schietincidenten? </vraag>
      <noten afkomstig="vraag">
         <noot nummer="1" datum="2004-06-23" bron="Het Parool">Het Parool, 23 juni 2004</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Uit de overwegingen van het gerechtshof kan niet worden opgemaakt dat het hof meent dat de getuigen louter door het feit, dat de verhorende ambtenaren directe collega’s zijn van de agent die het fatale schot heeft gelost, al beïnvloed zijn. Wel merkt het hof op dat dit gegeven maakt dat de getuigen al dan niet bewust in hun verklaringen kunnen worden beïnvloed, ook al zouden de verhoren op zichzelf met integere intenties en op objectieve wijze hebben plaatsgehad. </antwoord>
      <antwoord nummer="3">In een situatie als deze, als een verdachte overlijdt door een schot uit een dienstpistool, wordt de Rijksrecherche zo snel mogelijk geïnformeerd. De Rijksrecherche probeert zo spoedig mogelijk ter plaatse te zijn. Tot dat moment treft het betreffende politiekorps de eerste maatregelen ter bevriezing van de situatie, zoals het afzetten van de plaats van het delict, zorg voor slachtoffers en inventarisatie van getuigen. Eventueel worden noodzakelijke onderzoekshandelingen verricht ten behoeve van het onderzoek door de Rijksrecherche. Deze onderzoekshandelingen worden in dat onderzoek, indien daar aanleiding voor bestaat, opnieuw uitgevoerd of gecontroleerd op volledigheid en betrouwbaarheid door de Rijksrecherche. </antwoord>
      <antwoord nummer="4">Ja. Dit komt onder andere tot uiting in de bewoordingen uit de Aanwijzing taken en inzet Rijksrecherche van 8 januari 2002: «....omdat bij het onderzoek naar de wijze waarop de overheid uitvoering heeft gegeven aan het geweldsmonopolie, elke schijn van partijdigheid van het onderzoek moet worden voorkomen.» </antwoord>
      <antwoord nummer="5">Op dit moment is de benadering van een dergelijk onderzoek neergelegd in de Instructie positie politiefunctionaris bij geweldsaanwending. Uitgangspunt in deze instructie is dat de politieambtenaar die geweld heeft gebruikt, niet meteen als verdachte wordt aangemerkt. Er moet uitgegaan worden van een gelegitimeerd gebruik van de geweldsbevoegdheid. Pas als daar gerede twijfel over bestaat moet hij als verdachte worden aangemerkt. De achterliggende gedachte is dat bij een geweldsaanwending waarbij conform de Politiewet 1993 c.q. Ambtsinstructie is gehandeld, weliswaar formeel een delictsomschrijving is vervuld maar tegelijkertijd sprake is van een strafuitsluitingsgrond (handelen volgens wettelijk voorschrift of bevoegd gegeven ambtelijk bevel). In zo’n geval is het ongewenst en ook niet noodzakelijk de ambtenaar als verdachte ex artikel 27 WvSv te beschouwen. Het kan immers niet de bedoeling zijn dat de ambtenaar die is uitgerust met de bevoegdheid geweld te mogen aanwenden en die daarvan gebruik heeft gemaakt, zich bij voorbaat in termen van het strafrecht dient te verantwoorden indien de ambtsinstructie van toepassing is. Ik verwijs voorts naar het antwoord op vraag 6. </antwoord>
      <antwoord nummer="6">Zoals bij elke uitspraak die van betekenis kan zijn voor de opsporingspraktijk zal het OM ook naar aanleiding van deze uitspraak van het gerechtshof in overleg met de Rijksrecherche bezien of de aanpak van schietincidenten aanpassing behoeft. </antwoord>
      <antwoord nummer="7">Onder verwijzing naar het antwoord op vraag 6 kan ik hier nog geen uitspraak over doen. </antwoord>
      <antwoord nummer="8">Het Openbaar Ministerie te Amsterdam heeft via de gebruikelijke weg de media geïnformeerd. Aanvankelijk is volstaan met het geven van antwoord op de door journalisten gestelde vragen. Een aantal dagen na het schietincident heeft de hoofdofficier van justitie in een vraaggesprek met een verslaggever van Het Parool in algemene bewoordingen de gang van zaken bij Rijksrechercheonderzoeken uitgelegd. Eind oktober 2003 is in een persconferentie de vervolgingsbeslissing van het Openbaar Ministerie bekend gemaakt. </antwoord>
      <noten afkomstig="antwoord"/>
   </antwoorden>
</kvr>
