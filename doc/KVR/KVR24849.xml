<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Economische Zaken over het bericht dat uitverkoop winkels nekt. (Ingezonden 18 januari 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24849
</item>
         <item attribuut="Inhoud">Vragen naar aanleiding van bericht in Algemeen Dagblad van 14 januari 2006 over de opvatting van de Mitex dat door de permanente uitverkoop tot 2010 zeker 10% van de modewinkels zullen verdwijnen. Hierdoor zouden kleine(re) ondernemers in de problemen kunnen komen en wordt de consument in meerdere mate afhankelijk van dezelfde winkelketens.</item>
         <item attribuut="Rubriek">Bedrijfsleven en industrie (Midden- en kleinbedrijf) Consument (Consumentenprijzen) Handel en economie (Binnenlandse handel)</item>
         <item attribuut="Trefwoorden">Midden- en kleinbedrijf Prijzen Winkels</item>
         <item attribuut="Vindplaats">Kamervragen met antwoord 2005-2006, nr. 826, Tweede Kamer</item>
         <item attribuut="Vraagnr_bij_indiening">2050606540</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2006-01-30</item>
         <item attribuut="Datum_indiening">2006-01-18</item>
         <item attribuut="Document-id">KVR24849</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1757" allpagenumbers="1757 1758" vetnummer="2050606540" code="0506tkkvr826" lopendefooter="Tweede Kamer, vergaderjaar 2005–2006, Aanhangsel" filenaam="KVR24849" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="826" onderwerp="" indiendatum="18januari 2006">
         <vrager partij="SP" oorsprong="parlement">Gerkens</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2006-01-30">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw oordeel over de opvatting van de Mitex <voetnoot nummer="1"/>dat door de permanente uitverkoop tot 2010 zeker 10% van de modewinkels zullen verdwijnen? </vraag>
      <vraag nummer="2">Met welk doel is de uitverkoopwet ooit afgeschaft? Is dit geëvalueerd? Is indertijd met de afschaffing erin voorzien dat de kleine(re) ondernemer in de problemen zou kunnen komen? Zo ja, welke maatregelen zijn toen getroffen? </vraag>
      <vraag nummer="3">Acht u het acceptabel dat veel winkels zullen verdwijnen waardoor de consument in meerdere mate afhankelijk wordt van dezelfde winkelketens? Zo ja waarom? Zo neen, waarom niet? </vraag>
      <vraag nummer="4">Kunt u uitleggen wat betuttelend is aan het inperken van de uitverkoop tot enkele al dan niet door de overheid bepaalde momenten per jaar? </vraag>
      <vraag nummer="5">Acht u het mogelijk dat kleine ondernemers een dergelijke maatregel juist wenselijk vinden ter bescherming? Zo neen, waarom niet? </vraag>
      <vraag nummer="6">Bent u bereid te onderzoeken wat de gevolgen zijn van de permanente uitverkoop en welke mogelijkheden er zijn om deze te reguleren, zodat de kleine ondernemer en daarmee uiteindelijk de consument beter beschermd worden? Zo neen, waarom niet? Zo ja, per wanneer kan de Kamer een voorstel daartoe verwachten? </vraag>
      <noten afkomstig="vraag">
         <noot nummer="1" datum="2006-01-14" bron="Algemeen Dagblad">Algemeen Dagblad, 14 januari 2006</noot>
      </noten>
   </vragen>
   <antwoorden aantal="6">
      <antwoord nummer="1">Het is bekend dat de sector van modewinkels een hoge dynamiek kent met veel toe- en uittreding, evenals andere sectoren in de detailhandel. Deze dynamiek kenmerkt zich niet alleen door uittreding van modewinkels, maar kent ook een groot aantal toetredingen. Zo wordt in de halfjaarlijkse publicatie «Branche in beeld» van de modebranchevereniging Mitex, aangegeven dat in het eerste half jaar van 2005 ruim 650 startende bedrijven zich bij het handelsregister van de kamers van koophandel hebben ingeschreven. In hoeverre door de veronderstelde permanente uitverkoop meer modewinkels zullen verdwijnen dan met een gereguleerde uitverkoop, is niet aan te geven. Prijsconcurrentie is niet in eerste instantie afhankelijk van uitverkoopmomenten, zoals de ervaring in de levensmiddelendetailhandel heeft aangetoond. Een eenduidige relatie leggen tussen het uitverkoopregime en uittreding uit een branche is dan ook niet verantwoord. Andere ontwikkelingen die hierbij een grote rol spelen zijn de brutowinstmarges in deze sector, de conjuncturele ontwikkelingen en de specifieke kenmerken van de branche (snelle wisseling van collecties). Ik wil er in dit verband nog op wijzen dat bedrijfsbeëindigingen niet op voorhand slecht zijn voor de economie of voor een sector. Opheffingen betreffen in de regel de minder productieve bedrijven en scheppen daarom ruimte voor anderen om productiever te zijn. </antwoord>
      <antwoord nummer="2">De Uitverkopenwet 1956 is in oktober 1984 ingetrokken (Staatsblad 1984, 480). De belangrijkste overweging voor intrekking van deze wet was de constatering dat de seizoenverkoop sterk aan betekenis had ingeboekt omdat de bedrijfsvoering aanzienlijk was veranderd sinds het van kracht worden van deze wet. Door veranderende patronen van inkoop en voorraadbewaking was een ondernemer meer dan voorheen gebaat bij een snelle verkoop van zijn voorraden opdat hij weer een nieuwe voorraad kon kopen. Een andere overweging om tot intrekking van de Uitverkopenwet over te gaan waren de beperkte mogelijkheden tot handhaving van deze wet, zowel doordat het moeilijk was een sluitende regeling te maken als door de massale overtreding doordat ondernemers het nut van deze regulering niet meer zagen. Een aparte evaluatie van de intrekking van de Uitverkopenwet heeft niet plaatsgevonden. In de reguliere contacten met het betrokken bedrijfsleven is van grote problemen echter nooit gebleken. </antwoord>
      <antwoord nummer="3">Het is eigen aan een markteconomie dat ondernemingen die onvoldoende (kunnen) inspelen op veranderende vragen van hun afnemers het risico lopen om te verdwijnen. Dit is ook een belangrijke prikkel voor vernieuwing en doelmatig handelen. De gedachte dat dit tot gevolg heeft dat de consument in meerdere mate afhankelijk wordt van dezelfde winkelketens kan ik niet onderschrijven. De laatste tijd hebben juist nieuwe, innovatieve concepten een plaats op de markt veroverd. De cijfers tonen (zie onder vraag 1) dat nog steeds sprake is van substantiële toetreding van nieuwe ondernemers. </antwoord>
      <antwoord nummer="4">Het door de overheid bepalen van de periode waarin een onderneming haar uitverkoop mag houden acht ik niet meer passend in deze tijd, waarin ondernemingen snel moeten kunnen inspelen op veranderende behoeften van consumenten. Het verbieden van het houden van een uitverkoop in een andere dan door de overheid bepaalde periode maakt een forse inbreuk op de handelingsvrijheid en kan zelfs averechts werken, doordat de ondernemer voor een langere periode een – onverkoopbare – voorraad moet aanhouden, waardoor hij niet tijdig op nieuwe ontwikkelingen kan inspelen. Zo worden in de modewereld steeds vaker nieuwe collecties ingevoerd. In sommige winkelketens komen wekelijks nieuwe artikelen binnen. Een gereguleerde uitverkoop is daarmee onwerkbaar geworden. Bovendien is in het verleden gebleken dat een dergelijke regulering weinig effect heeft omdat gewone reclame-acties nog steeds mogelijk zullen zijn. </antwoord>
      <antwoord nummer="5">Sommigen wel, anderen niet. </antwoord>
      <antwoord nummer="6">Nee. Een herinvoering van de Uitverkopenwet wordt niet overwogen. Zoals onder vraag 2, 3 en 4 is aangegeven acht ik het niet op de weg van de overheid liggen om te bepalen wanneer een onderneming zijn eigen voorraden wil ruimen om plaats te maken voor nieuwe artikelen, waarmee hij de ontwikkelingen op de markt kan volgen. Dit zou ook contraproductief zijn omdat het ertoe leidt dat bedrijven met dure, onverkoopbare goederen zullen blijven zitten waardoor hun concurrentiepositie verslechtert ten opzichte van andere verkoopkanalen. Dit zal uiteindelijk ook niet in het belang van de consument zijn. </antwoord>
      <noten afkomstig="antwoord"/>
   </antwoorden>
</kvr>
