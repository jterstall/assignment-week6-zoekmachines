<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de staatssecretaris van Volksgezondheid, Welzijn en Sport over thuiszorg en commercie. (Ingezonden 4 juni 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15837
</item>
         <item attribuut="Inhoud">Vragen naar aanleiding van het artikel 'Geld voor thuiszorg lekt naar commercie' in NRC Handelsblad van 2 juni 2002, waaruit blijkt dat thuiszorginstellingen kunnen worden opgericht en toegelaten en AWBZ-gelden ontvangen, zonder dat er door die instellingen ook maar één uur zorg wordt geleverd.</item>
         <item attribuut="Rubriek">Criminaliteit en openbare orde (Fraude) Gezondheidszorg (Maatschappelijke gezondheidszorg)</item>
         <item attribuut="Trefwoorden">Fraude Thuiszorg</item>
         <item attribuut="Vindplaats">Kamervragen met antwoord 2001-2002, nr. 1293, Tweede Kamer</item>
         <item attribuut="Vraagnr_bij_indiening">2010211040</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2002-06-19</item>
         <item attribuut="Datum_indiening">2002-06-04</item>
         <item attribuut="Document-id">KVR15837</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2733" allpagenumbers="2733 2734" vetnummer="2010211040" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15837" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1293" onderwerp="" indiendatum="2002-06-4">
         <vrager partij="PvdA" oorsprong="parlement">Arib</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-06-19">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van het artikel «Geld voor thuiszorg lekt naar commercie»? <voetnoot nummer="1"/>
      </vraag>
      <vraag nummer="2">Welke maatregelen worden nu op korte termijn genomen om alle instellingen te controleren op constructies, zoals in Rotterdam gesignaleerd? </vraag>
      <vraag nummer="3">Hoe is het mogelijk dat thuiszorginstellingen worden opgericht en toegelaten en vervolgens AWBZ-gelden ontvangen, zonder dat er door die «instellingen» ook maar één uur zorg wordt geleverd? </vraag>
      <vraag nummer="4">Zijn de door u genomen maatregelen voldoende om dubieuze constructies tegen te gaan of deelt u de mening dat wet- en regelgeving verder aangescherpt moet worden? </vraag>
      <vraag nummer="5">Bent u bereid op korte termijn een diepgravend onderzoek te doen naar de dubieuze financiële constructies van Thuiszorg Rotterdam? Zo ja, door wie wordt dit onderzoek gedaan? Kan bij dit onderzoek ook het handelen van de controlerende en toezichthoudende instanties, zoals zorgkantoor, CTG en uw ministerie worden betrokken? </vraag>
      <vraag nummer="6">Deelt u de mening dat, als blijkt dat AWBZ-geld is ingezet voor commerciële doeleinden of op dusdanige wijze is ingezet dat het ten koste is gegaan van het verlenen van zorg, deze gelden teruggevorderd moeten worden van Thuiszorg Rotterdam? Deelt u de mening dat de uitkomsten van bovengenoemd onderzoek ook strafrechtelijke gevolgen kunnen hebben? </vraag>
      <vraag nummer="7">Welke rol heeft de Raad van Toezicht gespeeld? Heeft de Raad van Toezicht aan toezichthoudende instanties melding gedaan van de dubieuze constructies? Zo ja, wat is met deze meldingen gedaan? </vraag>
      <noten afkomstig="vraag">
         <noot nummer="1" datum="2002-06-2" bron="NRC Handelsblad">NRC Handelsblad, 2 juni 2002</noot>
      </noten>
   </vragen>
   <antwoorden aantal="7">
      <antwoord nummer="1">Ja, ik heb kennisgenomen van het artikel dat op 1 juni jl. in de NRC is verschenen. </antwoord>
      <antwoord nummer="2">Allereerst wil ik opmerken dat nader onderzoek is geboden om te kunnen vaststellen of de constructies zoals die in Rotterdam worden gesignaleerd, in strijd zijn met wet- en regelgeving. In het bijzonder vraag ik daarbij aandacht voor de situatie dat publieke middelen hierdoor niet aan de zorg ten goede komen. Vorengenoemd onderzoek zal uitgevoerd worden door de instanties die belast zijn met controle en toezicht. lk verzoek instanties in hetzelfde onderzoek om aan te geven of, en in welke mate, ze op de hoogte waren van vermeende dubieuze praktijken. Zoals u wellicht inmiddels bekend is, heeft het Zorgkantoor Rotterdam – in lijn van het vorenstaande – al besloten om te starten met de voorbereidingen van een accountantsonderzoek en hierover in overleg te treden met andere betrokken instanties. lk hecht eraan dat – met inachtneming van de nodige zorgvuldigheid en betrouwbaarheid – de resultaten van het onderzoek nog deze zomer voorliggen. Vooralsnog heb ik geen aanwijzingen om te veronderstellen dat alle instellingen zouden moeten worden gecontroleerd. Dit neemt niet weg dat ik betrokken instanties wel heb verzocht om aan te geven of het wenselijk is dat op bredere schaal hiernaar onderzoek moet worden gedaan. </antwoord>
      <antwoord nummer="3">Het behoeft geen betoog dat tegenover vergoedingen ook productie dient te staan. Dit neemt niet weg dat het kan voorkomen dat op onderdelen een instelling geen productie kan leveren. Op die onderdelen blijft dan uiteraard een vergoeding achterwege. </antwoord>
      <antwoord nummer="4" voetnoot="1">Vooralsnog heb ik geen aanwijzingen dat er sprake is van dubieuze praktijken. Onderzoek zal moeten uitwijzen of hiervan daadwerkelijk sprake is en welke actie dan geboden is. Daarbij zal bezien worden of de wet- en regelgeving eventueel aanpassing behoeft. In dit verband wil ik ook attenderen op het wetsvoorstel Wet exploitatie zorginstellingen <voetnoot nummer="1"/>(WEZ) dat in maart 2001 bij de Tweede Kamer is ingediend. In dat wetsvoorstel wordt voorzien in zogenaamde transparantie-eisen voor zorginstellingen. Dat houdt in dat de zorginstellingen inzicht zullen moeten geven in hun bestuursstructuur – met eventueel aan hen gelieerde rechtspersonen – en in hun bedrijfsvoering. Daarbij moeten ook de financiële verhoudingen tussen de diverse rechtspersonen duidelijk worden gemaakt. Het wetsvoorstel WEZ ligt nog steeds voor behandeling bij de Tweede Kamer. </antwoord>
      <antwoord nummer="5">Zie 2. Op basis van de bevindingen uit het onderzoek kan ik me een oordeel vormen over de situatie Rotterdam en de maatregelen die daarbij zijn geboden. Na ommekomst van het onderzoek zal ik u op de hoogte stellen van de uitkomsten en de conclusies die ik hieraan verbind. </antwoord>
      <antwoord nummer="6">Ik ben van mening dat gelden die op basis van de AWBZ zijn verstrekt, hiervoor ook moeten worden benut. Afhankelijk van de uitkomsten van het onderzoek kan beter beoordeeld worden of civiel- respectievelijk strafrechtelijke acties zijn geboden. </antwoord>
      <antwoord nummer="7">Raden van toezicht van (zorg)instellingen hebben primair tot taak er op toe te zien dat de directie haar werk naar behoren uitvoert en dat de organisatie naar behoren functioneert. De Raad van toezicht heeft dus een toezichthoudende taak binnen de instelling zelf en functioneert dus primair intern. Naar verwachting komt in het onderzoek naar de Thuiszorg Rotterdam ook de rol van de Raad van Toezicht aan de orde. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="27 659">Kamerstuk 27 659</noot>
      </noten>
   </antwoorden>
</kvr>
