<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over het oplossen van het huisartsentekort op het platteland. (Ingezonden 24 mei 2000); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11836
</item>
         <item attribuut="Inhoud">Vragen over het voorstel van de minister om een bonus of toeslag aan te bieden aan startende huisartsen die zich op het platteland willen vestigen (PZC, 3 mei 2000).</item>
         <item attribuut="Rubriek">Gezondheidszorg (Medische beroepen)</item>
         <item attribuut="Trefwoorden">Artsen</item>
         <item attribuut="Vindplaats">Kamervragen met antwoord 1999-2000, nr. 1395, Tweede Kamer</item>
         <item attribuut="Vraagnr_bij_indiening">2990011340</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2000-06-15</item>
         <item attribuut="Datum_indiening">2000-05-24</item>
         <item attribuut="Document-id">KVR11836</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3201" allpagenumbers="3201 3202" vetnummer="2990011340" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11836" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1395" onderwerp="" indiendatum="2000-05-24">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-06-15">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Kunt u het bericht bevestigen dat u tijdens een werkbezoek aan Zeeland heeft voorgesteld een bonus of toeslag te bieden aan startende huisartsen die zich op het platteland willen vestigen? <voetnoot nummer="1"/>
      </vraag>
      <vraag nummer="2">Aan welke hoogte van bedragen denkt u dan? Welk bedrag heeft u daarvoor per saldo beschikbaar? Op welke wijze heeft u in de dekking daarvan voorzien? </vraag>
      <vraag nummer="3">Aan welke criteria zal moeten worden voldaan om als startende huisarts op het platteland voor een bonus in aanmerking te kunnen komen? Wat verstaat u in dat verband onder «dunbevolkt»? </vraag>
      <vraag nummer="4">Op welke wijze denkt u daarnaast de uitstroom van huisartsen vanaf het platteland naar bijvoorbeeld de stad te kunnen tegengaan? Heeft u daarvoor ook een bedrag aan toeslag in gedachte? Zo neen, waarom niet? Kan zulks ertoe leiden dat u «gaat dweilen met de kraan open»? </vraag>
      <vraag nummer="5">Heeft aan uw voorstel een analyse ten grondslag gelegen? Kunt u bevestigen dat de uitkomsten daarvan een bonus als in vraag 1 bedoeld als oplossing voor de specifieke problemen van huisartsen op het platteland rechtvaardigen? </vraag>
      <vraag nummer="6" voetnoot="2">Waarom heeft u uw voorstel niet in het onlangs gehouden Algemeen Overleg over de huisartsenzorg van 30 maart jl. gedaan, en waarom moeten leden van deze Kamer uw voorstel via de media vernemen? <voetnoot nummer="2"/>
      </vraag>
      <vraag nummer="7">Wilt u per omgaande alsnog uw voorstel met een goede en degelijke financiële onderbouwing aan de Kamer overleggen? Zo neen, moet uw voorstel alsdan slechts gezien worden als «een proefballon»? </vraag>
      <vraag nummer="8">Heeft u kennisgenomen van de uitspraken van de woordvoerder van de Districts Huisartsen Vereniging Zeeland die een bonus of toeslag «geen oplossing van het probleem» vindt? Hoe verhoudt deze kwalificatie zich tot uw voorstel? </vraag>
      <vraag nummer="9">Welke oorzaken liggen naar de opvatting van de Districts Huisartsen Vereniging Zeeland dan aan de problematiek ten grondslag? </vraag>
      <vraag nummer="10">Kunt u bevestigen dat bevallingen op het platteland relatief veel door huisartsen worden uitgevoerd? </vraag>
      <vraag nummer="11">Moet worden vastgesteld dat de opleidingscapaciteit voor ook verloskundig actieve huisartsen te krap is, en dat daarin tevens een relatie ligt met de problematiek van het huisartsentekort op het platteland? </vraag>
      <vraag nummer="12">Bent u bereid in overleg met o.a. de Landelijke Huisartsen Vereniging de in vraag 9 bedoelde oorzaken weg te werken? Zo ja, op welke wijze en wanneer, gaat u daaraan concreet gestalte geven? </vraag>
      <noten afkomstig="vraag">
         <noot nummer="1" datum="2000-05-3" bron="PZC">PZC, 3 mei 2000</noot>
         <noot nummer="2">Kamerstukken II, 1999/2000, 26 801, nr. 39</noot>
      </noten>
   </vragen>
   <antwoorden aantal="7">
      <antwoord nummer="1 t/m 3">Tijdens het werkbezoek heb ik gesproken met huisartsen en vertegenwoordigers van de District Huisartsen Vereniging (DHV) Zeeland over eventuele problemen in Zeeland en heb ik gevraagd welke oplossingen de huisartsen daarvoor voor ogen staan. Tijdens deze open dialoog zijn er verschillende ideeën over tafel gegaan om het platteland aantrekkelijk te houden voor vestiging door huisartsen. In dit gesprek kwam ook het voor huisartsen financieel aantrekkelijker maken om zich te vestigen op het platteland als een van de suggesties naar voren. Ik heb tijdens dat overleg geen concrete voorstellen gedaan. Ik heb wel uitgesproken dat ik het zinvol acht om op hoog ambtelijk niveau nog een keer nader van gedachten te wisselen. Zie verder mijn antwoord 12. </antwoord>
      <antwoord nummer="4">Huisartsen zijn in beginsel vrij om zich te vestigen in het gebied van hun eigen voorkeur. Op dit moment heb ik geen indicaties waaruit zou blijken dat er een uitstroom is van huisartsen van het platteland naar de stad. Er is al jaren geen vestigingsbeleid meer voor huisartsen en het past niet binnen het in gang gezette traject van MDW om vanuit de overheid rechtstreeks sturend op te treden in de wijze waarop spreiding van huisartsen in Nederland tot stand komt. Het instellen van een toeslag voor het platteland zou bij de huidige krapte aan huisartsen mijns inziens juist kunnen leiden tot ongewenste effecten in casu verstoring van de marktwerking. Het zou bijvoorbeeld een prikkel kunnen zijn om juist uit de stad weg te trekken naar het platteland waardoor er in de stad problemen met de beschikbaarheid van huisartsen zou kunnen ontstaan. Ik ben met de heer Buijs van mening dat dan het gevaar dreigt dat de problemen alleen maar verschuiven van de ene plaats naar de andere. Voor huisartsen die zich nieuw vestigen is wel in toenemende mate van belang of werken in deeltijd mogelijk is dan wel of er een centrale dienstenstructuur aanwezig is. Het is een zaak van lokale huisartsen en de zorgverzekeraar(s) om ervoor te zorgen dat zij een aantrekkelijk klimaat scheppen voor huisartsen om zich in de regio te gaan vestigen. </antwoord>
      <antwoord nummer="5 t/m 7">Zoals ik in mijn antwoord op 1 t/m 3 al heb aangegeven kwam deze suggestie naar voren tijdens een discussie met de huisartsen(vereniging) ter plaatse en is dus niet gebaseerd op een grondige analyse. In het Algemeen Overleg van 30 maart jl. ben ik kort ingegaan op dit onderwerp naar aanleiding van een vraag van uw kant over apotheekhoudende huisartsen op het platteland. Naast de capaciteit is de spreiding van huisartsen op het platteland een belangrijk punt. Ik heb aangegeven dat mocht het ooit nodig zijn om vestiging op het platteland financieel extra aantrekkelijk te maken, ik dat niet uit de weg zal gaan. Op dit ogenblik acht ik dit echter niet nodig. </antwoord>
      <antwoord nummer="8 en 9">Ik ben met de DHV van mening dat een bonus of toeslag niet de meest voor de hand liggende oplossing is voor het aantrekkelijk houden van het platteland als vestigingsplaats. Belangrijk is dat in de regio wordt ingespeeld op de wensen van huisartsen die zich willen gaan vestigen. Zoals aangegeven spelen bij jonge huisartsen met name zaken als het kunnen werken in deeltijd en de aanwezigheid van een goede dienstenregeling. Daarnaast speelt bij overname van een praktijk met apotheekgedeelte het punt van de goodwill bij de onzekerheid over de toekomstige positie van apotheekhoudende huisartsen. Ik heb met de DHV afgesproken dat waarnemend Directeur-Generaal van de Volksgezondheid drs. N.C. Oudendijk nog een keer uitgebreid met de DHV Zeeland zal gaan overleggen over bestaande knelpunten en eventuele oplossingen daarvoor. </antwoord>
      <antwoord nummer="10">Ja, de verloskundig actieve huisartsen zijn met name te vinden in gebieden met een lage bevolkingsdichtheid. In gebieden met een hogere bevolkingsdichtheid zijn, vanwege het primaat van de verloskundigen, de bevallingen in het verleden in veel gevallen overgegaan naar verloskundigen die zich daar hebben gevestigd. </antwoord>
      <antwoord nummer="11">In de huisartsopleiding is de verloskunde als onderdeel opgenomen. Huisartsen die de opleiding met goed gevolg hebben afgerond zijn in beginsel bevoegd om verloskundige handelingen te verrichten. Er bestaat derhalve geen specifiek probleem ten aanzien van de opleidingscapaciteit voor verloskundig actieve huisartsen, hooguit een algemeen probleem ten aanzien van de opleidingscapaciteit voor huisartsgeneeskunde. In mijn brief van 1 maart 2000 heb ik aangegeven dat, in overeenstemming met de Landelijke Huisartsen Vereniging en de Raad voor de Huisartsopleiding, de opleidingscapaciteit gefaseerd zal worden verhoogd naar 456 plaatsen. Afgezien van de algemene krapte aan huisartsen ligt hier dus geen specifiek probleem voor het platteland. Wel zijn er steeds meer huisartsen die weinig interesse hebben om de verloskunde uit te oefenen. Aangezien de verloskundig actieve huisartsen met name op het platteland praktiseren kunnen verloskundige handelingen een rol spelen bij de overname van een huisartsenpraktijk. Voor huisartsen die reeds langere tijd zijn afgestudeerd en daardoor eventueel de kennis en vaardigheid missen om verloskunde adequaat uit te voeren, dient deze zich via bij- en nascholing weer te bekwamen in de verloskunde. Bij een overname van een huisartsenpraktijk waarin ook verloskunde wordt bedreven vormt de verloskundige taak daarom op zich geen beletsel om de praktijk over te kunnen nemen. </antwoord>
      <antwoord nummer="12">In eerste instantie zal in het overleg tussen DHV Zeeland en de waarnemend Directeur-Generaal van de Volksgezondheid nader gesproken worden over de ervaren knelpunten door huisartsen in Zeeland en de mogelijke oplossingen daarvoor. Indien het algemene knelpunten betreft kan het zo zijn dat een landelijke oplossing aangewezen is. In dat geval zal moeten worden bekeken welke rol LHV, ZN dan wel VWS kan spelen bij de realisatie van een oplossingsrichting. Als het gaat om knelpunten die te maken hebben met de regionale omstandigheden in Zeeland, dan ligt voor de hand dat huisartsen en de zorgverzekeraar(s) in de regio zelf hun verantwoordelijkheid nemen om de knelpunten op te lossen. </antwoord>
      <noten afkomstig="antwoord"/>
   </antwoorden>
</kvr>
