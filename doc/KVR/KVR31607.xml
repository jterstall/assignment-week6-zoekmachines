<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Snijder-Hazelhoff (VVD) aan de minister van Landbouw, Natuur en Voedselkwaliteit over dierenwelzijn en milieu in de WTO. (Ingezonden 20 maart 2008); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31607
</item>
         <item attribuut="Inhoud">Vragen naar aanleiding van een artikel in De Telegraaf van15 maart 2008 over dierenwelzijn en milieu in de WTO. De indiener vraagt aan de minister of hij cijfermatig kan aangeven wat de forse toename van de markttoegang voor agrarische producten in het WTO-voorstel, gecombineerd met het achterblijven van regels voor de non-trade concerns, betekent voor de productie en prijzen van landbouwproducten in de EU in de nabije toekomst en voor de werkgelegenheid in de Europese landbouw?</item>
         <item attribuut="Rubriek">Handel en economie (Import) Landbouw (Landbouwproducten) Natuur (Dierenbescherming)</item>
         <item attribuut="Trefwoorden">Dierenwelzijn Import Landbouwproducten</item>
         <item attribuut="Vindplaats">Kamervragen met antwoord 2007-2008, nr. 2005, Tweede Kamer</item>
         <item attribuut="Vraagnr_bij_indiening">2070815270</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="VVD">Snijder-Hazelhoff</persoon>
         </item>
         <item attribuut="Datum_reaktie">2008-04-10</item>
         <item attribuut="Datum_indiening">2008-03-20</item>
         <item attribuut="Document-id">KVR31607</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4105" allpagenumbers="4105 4106" vetnummer="2070815270" code="0708tkkvr2005" lopendefooter="Tweede Kamer, vergaderjaar 2007–2008, Aanhangsel" filenaam="KVR31607" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2005" onderwerp="" indiendatum="2008-03-20">
         <vrager partij="VVD" oorsprong="parlement">Snijder-Hazelhoff</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2008-04-10">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u het bericht «dierenwelzijn en milieu in WTO afgeserveerd»? <voetnoot nummer="1"/>
      </vraag>
      <vraag nummer="2">Deelt u de mening dat «de onderhandelingen over landbouw flink zijn opgeschoten», dat daar ook «de pijn zit», maar dat «de EU geen stap achteruit moet doen», oftewel dat het huidige WTO-voorstel voor wat betreft de markttoegang van landbouwproducten acceptabel is? Zo neen, wat bent u van plan om hier aan te doen? </vraag>
      <vraag nummer="3">Deelt u de mening dat de non-trade concerns door de EU in deze WTO-ronde niet meer aangekaart moeten worden? Zo neen, wat bent u van plan hieraan te doen? </vraag>
      <vraag nummer="4">Kunt u aangeven hoe het voordeel voor de consument van de invoer van goedkope producten die niet aan de Europese en Nederlandse maatschappelijke randvoorwaarden voldoen, zich verhoudt tot het voordeel voor de consument van een duurdere productie volgens de Europese en Nederlandse maatschappelijke normen? </vraag>
      <vraag nummer="5">Geldt voor alle landbouwproducten, dat consumenten kunnen kiezen in de winkel tussen producten uit de EU en producten die niet uit de EU komen? </vraag>
      <vraag nummer="6">Is het naar uw mening verstandig, gezien het feit dat tot nu toe nauwelijks voortgang is bereikt op het gebied van markttoegang voor industriële producten en voor diensten, om het WTO-voorstel op landbouwgebied nu al te accepteren? </vraag>
      <vraag nummer="7">Hoe groot moet de extra markttoegang voor industriële producten en voor diensten zijn om voldoende winst te bereiken voor Nederland? </vraag>
      <vraag nummer="8">Deelt u de mening dat de consument bij een WTO-akkoord er honderden euro’s extra aan koopkracht bij krijgt? Zo ja, heeft het kabinet een onderbouwing voor deze stelling? </vraag>
      <vraag nummer="9">Kunt u cijfermatig aangeven wat de forse toename van de markttoegang voor agrarische producten in het WTO-voorstel, gecombineerd met het achterblijven van regels voor de non-trade concerns, betekent voor de productie en prijzen van landbouwproducten in de EU in de nabije toekomst en voor de werkgelegenheid in de Europese landbouw? Zo ja, wegen volgens u de voordelen voor de consument en de producenten van industriële producten en diensten op tegen de negatieve consequenties voor de Europese landbouw? Zo neen, hoe denkt u dat een evenwichtig akkoord bereikt kan worden zonder dat de consequenties van de voorstellen goed in beeld zijn? Toelichting Deze vragen dienen ter aanvulling op eerdere vragen terzake van het lid Graus (PVV), ingezonden 18 maart 2008, (vraagnummer 2070814980). </vraag>
      <noten afkomstig="vraag">
         <noot nummer="1" datum="2008-03-15" bron="De Telegraaf">De Telegraaf, 15 maart 2008</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Op 10 maart jl. werden in de Raad voor Algemene Zaken en Externe Betrekkingen (RAZEB) met steun van Nederland Raadsconclusies vastgesteld die bepalen dat voor de EU verdere verbeteringen in de Geneefse onderhandelingsteksten nodig zijn om voortgang te kunnen boeken in de WTO-onderhandelingen. Dat geldt ook voor de huidige onderhandelingsvoorstellen op het gebied van markttoegang van industrie- en landbouwproducten. Zoals ik uw Kamer per brief van 10 maart (TK 21501-32, nr. 271) heb gemeld, zet Nederland zich er in de markttoegangsonderhandelingen onder andere voor in om bij de EU-keuze van gevoelige producten rekening te houden met een aantal dierenwelzijnsgevoelige producten (pluimveevlees, eiproducten en varkensvlees). </antwoord>
      <antwoord nummer="3">Nee, die mening deelt het kabinet niet. Zoals staatssecretaris Heemskerk uw Kamer op 29 februari jl. schreef, is de Nederlandse positie erop gericht dat de EU zich niet alleen in de toekomstige onderhandelingsronde, maar ook in de huidige Doha-ronde blijft inzetten op de behandeling van non-trade concerns, daarbij rekening houdend met de bijzondere positie van ontwikkelingslanden (TK 25 074, nr. 149). Dat laat onverlet dat veel WTO-leden niet warm lopen voor non-trade concerns. Nederland is echter niet van plan zich daardoor te laten ontmoedigen. </antwoord>
      <antwoord nummer="4">Nee. </antwoord>
      <antwoord nummer="5">Nee, alleen voor producten die zowel binnen de EU als buiten de EU geproduceerd worden en waarvan de geografische oorsprong op het etiket vermeld wordt, is dat het geval. </antwoord>
      <antwoord nummer="6">Nee. Zie ook mijn antwoord op vraag 2. </antwoord>
      <antwoord nummer="7">De Nederlandse positie blijft onveranderd gericht op een ambitieus en evenwichtig resultaat. Dit betekent voor industriële markttoegang dat, zoals de conclusies van de Raad Algemene en Externe Betrekkingen van 10–11 maart jl. ook weergeven, opkomende markten additionele markttoegang moeten geven. Een blijvende inspanning is nodig om diensten, waar Nederland immers groot belang bij heeft, niet achterop te laten raken bij de onderhandelingen over industriële markttoegang en landbouw, waar toch de meeste aandacht naar uit is gegaan. </antwoord>
      <antwoord nummer="8" voetnoot="1 2">Ja. Deze stelling wordt onder andere onderbouwd door het door het Landbouw Economisch Instituut uitgevoerde onderzoek «Economic Benefits of the Doha round for the Netherlands» uit 2003 <voetnoot nummer="1"/>en door het onderzoek «Economic implications of the Doha round», dat in 2006 is uitgevoerd door het Zweedse «Kommerskollegium» <voetnoot nummer="2"/>. </antwoord>
      <antwoord nummer="9" voetnoot="3">Een exacte cijfermatige onderbouwing van het nu voorliggende modaliteitenvoorstel is niet mogelijk omdat de prijsvorming en marktkansen door vele factoren worden beïnvloed. Daarnaast zijn in de huidige onderhandelingsteksten op het gebied van markttoegang de behandeling van bijvoorbeeld gevoelige en speciale producten nog niet specifiek uitgewerkt. Ook is het nog onduidelijk wat het resultaat van de onderhandelingen zal zijn op het terrein van speciale vrijwaringsregels voor landbouwproducten. Wel heeft Nederland zoals u weet enkele scenario’s laten doorrekenen. Dit betreft naast het in vraag 8 genoemde rapport ook een onderzoek uit 2007 op het gebied van markttoegang («Agricultural market acces proposals in the Doha Round: Dutch agro-food interests») <voetnoot nummer="3"/>. In algemene zin wordt daarin geconcludeerd dat verdere vrijmaking van de wereldhandel voor veel sectoren per saldo voordelen oplevert en leidt tot groei van het nationaal inkomen van Nederland. Op het gebied van agrarische markttoegang wordt geconstateerd dat voor een aantal producten invoerprijzen beneden het Europese prijsniveau kunnen komen. De mate waarin dat gebeurt, is volgens de onderzoekers echter onder andere afhankelijk van de definitieve onderhandelingsuitkomst op het gebied van gevoelige producten en speciale vrijwaringsregels. Het spreekt voor zich dat een kabinetsoordeel over een eventueel eindresultaat gebaseerd zal zijn op een analyse van de consequenties daarvan voor Nederland, zowel in offensieve als defensieve zin. </antwoord>
      <noten afkomstig="antwoord">
         <noot nummer="1">Dit rapport is beschikbaar op http://www.lei.wur.nl</noot>
         <noot nummer="2">Dit rapport is beschikbaar op http://www.kommers.se</noot>
         <noot nummer="3">Dit rapport is beschikbaar op http://www.lei.wur.nl</noot>
      </noten>
   </antwoorden>
</kvr>
