<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Omtzigt (CDA) aan de minister van Volksgezondheid, Welzijn en Sport over verzekerbaarheid. (Ingezonden 12 juni 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28949
</item>
         <item attribuut="Inhoud">Vragen over praktijkprobleem: in welk land geldt een verzekeringsplicht ex Verordening 1408/71, in het geval een verzekerde samen met zijn niet getrouwde en niet-werkende partner in Duitsland of Polen gaat wonen? Indiener vraagt zich onder meer af waarom, in geval bedoeld stel in Duitsland gaat wonen en één partner in Nederland werkt en de niet-werkende partner in geen van beide landen is verzekerd. Waarom wordt het Delavant-arrest (C-4561/93) niet toegepast, waarin wordt gesteld dat het werkland, in dit geval Nederland, de mogelijkheid heeft te bepalen wie wordt meeverzekerd? Indiener vraagt verder naar wijze waarop Poolse werknemers worden geïnformeerd dat zij vallen onder de verzekeringsplicht en zich binnen vier maanden moeten verzekeren (zie antwoorden op vragen van hetzelfde Kamerlid; Aanhangsel 2005-2006, nr. 1138). In deze oorspronkelijke publicatie van de Kamervraag is een redactionele fout (foutief aangegeven inkomen) geslopen [vraag 3: '... en de</item>
         <item attribuut="Rubriek">Arbeid (Overig) Gezondheidszorg (Patiënten) Gezondheidszorg (Zorgverzekeringen) Internationale betrekkingen (Europese Unie)</item>
         <item attribuut="Trefwoorden">Buitenlandse werknemers Duitsland Grensregio's Polen Studiefinanciering Zorgverzekeringen</item>
         <item attribuut="Vindplaats">Kamervragen met antwoord 2006-2007, nr. 2304, Tweede Kamer</item>
         <item attribuut="Vraagnr_bij_indiening">2060717910</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Omtzigt</persoon>
         </item>
         <item attribuut="Datum_reaktie">2007-07-26</item>
         <item attribuut="Datum_indiening">2007-06-12</item>
         <item attribuut="Document-id">KVR28949</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4877" allpagenumbers="4877 4878 4879" vetnummer="2060717910" code="0607tkkvr2304" lopendefooter="Tweede Kamer, vergaderjaar 2006–2007, Aanhangsel" filenaam="KVR28949" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2304" onderwerp="" indiendatum="2007-06-12">
         <vrager partij="CDA" oorsprong="parlement">Omtzigt</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-07-26">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">In welk land geldt een verzekeringsplicht ex. Verordening 1408/71, in het geval een verzekerde samen met zijn niet getrouwde en niet-werkende partner in Duitsland of Polen gaat wonen? </vraag>
      <vraag nummer="2" voetnoot="1">Is het waar dat een in Duitsland woonachtig ongetrouwd stel, waarvan één partner in Nederland werkt de niet-werkende partner in geen van beide landen is verzekerd? Waarom wordt het Delavant-arrest <voetnoot nummer="1"/>(C-4561/93) niet toegepast, waarin is gesteld dat het werkland, in dit geval Nederland, de mogelijkheid heeft te bepalen wie wordt medeverzekerd? </vraag>
      <vraag nummer="3">Is het waar dat een in Nederland woonachtig echtpaar, waarvan de man in Nederland werkt en de vrouw een mini-job (inkomen minder dan € 400 per maand) heeft in Duitsland, de vrouw nergens is verzekerd? Kunt u de omvang van dit probleem in kaart laten brengen voor bijvoorbeeld de Euregio’s? </vraag>
      <vraag nummer="4">Wanneer zijn studenten met een vergoeding op grond van de Wet studiefinanciering (WSF), die voor drie of vier jaar in het buitenland gaan studeren verplicht verzekerd voor de Zorgverzekeringswet (Zvw) en Algemene Wet Bijzondere Ziektekosten (AWBZ)? Hoeveel kan zo’n student (bij)verdienen in het studieland? Gaan er nog zaken veranderen op het moment dat verordening 883 in werking treedt? </vraag>
      <vraag nummer="5" voetnoot="2">Op welke wijze worden op dit moment Poolse werknemers geïnformeerd dat zij vallen onder de verzekeringsplicht en zij zich binnen vier maanden moeten verzekeren (zie antwoorden op eerdere schriftelijke vragen? <voetnoot nummer="2"/>Heeft ook meer dan één keer controle plaatsgevonden via de destijds gesuggereerde bestandskoppeling? </vraag>
      <vraag nummer="6">Hoeveel meeverzekerde partners en kinderen, uitgesplitst naar nationaliteit, hebben zich conform de verzekeringsplicht inmiddels aangemeld, verzekerd en hun premie betaald via het College voor zorgverzekeringen (CVZ)? Zijn er meer eenvoudige methodes denkbaar voor deze mensen om zich te verzekeren? </vraag>
      <noten afkomstig="vraag">
         <noot nummer="1">C-4561/93</noot>
         <noot nummer="2" documenttype="Kamervragen" documentnummer="1138" documentjaargang="2005-2006">Aanhangsel Handelingen, nr. 1138, vergaderjaar 2005–2006.</noot>
      </noten>
   </vragen>
   <antwoorden aantal="6">
      <antwoord nummer="1">U doelt op de situatie dat een werknemer vanuit Nederland naar Duitsland of Polen gedetacheerd wordt en gedurende zijn detachering met zijn partner in het betreffende land gaat wonen. De werknemer blijft op grond van de Europese sociale zekerheidsverordening (Verordening) gedurende zijn detachering onderworpen aan de Nederlandse sociale zekerheidswetgeving. Hij blijft derhalve verzekerd ingevolge de Zorgverzekeringswet (Zvw) en de Algemene Wet Bijzondere Ziektekosten (AWBZ) en kan dus gebruik blijven maken van de werelddekking die de Zvw biedt, dat wil zeggen dat hij alle Zvw-zorg vergoed krijgt tot ten hoogste het in Nederland gebruikelijke tarief met inachtneming van de in Nederland geldende eigen betalingen. Ook kan hij gebruik maken van de Verordening. In dat geval krijgt hij de zorg zoals geregeld in de sociale ziektekostenverzekering van Duitsland, respectievelijk Polen, met inachtneming van de in die landen geldende eigen betalingen. De niet-getrouwde en niet-werkende partner is bij vertrek uit Nederland in beginsel niet langer verzekerd voor de Zvw en de AWBZ. Er ontstaat voor hen evenmin een verdragsrecht op zorg op grond van de Verordening omdat zowel de Duitse als de Poolse wetgeving – net als verschillende andere landen – alleen echtgenoten en kinderen aanmerken als gezinslid. De betrokken partners hebben in deze staten dus geen dekking. Zoals in de nota naar aanleiding van het verslag inzake het wetsvoorstel verzwaren incassoregime premie en andere maatregelen zorgverzekering (Kamerstukken II 2006/07, 30 918, nr. 8) is aangegeven overweeg ik om voor deze lacune in de sociale verzekeringsdekking voor de partners te voorzien door hen – net als de partners van uitgezonden diplomatiek personeel – verzekerd te houden voor de AWBZ en de Zvw gedurende de periode van de uitzending van de gedetacheerde. Een definitief standpunt hieromtrent zal ik bepalen na afronding van mijn consultatie van de sociale partners en Ik zal de Kamer over de uitkomst hiervan berichten bij gelegenheid van mijn, door het Kamerlid Omtzigt gevraagde, overzicht van internationale aspecten die nog een rol spelen als gevolg van de invoering van de Zvw. </antwoord>
      <antwoord nummer="2">De Verordening gaat uit van het werklandbeginsel. Dat wil zeggen dat de persoon die in Nederland werkt op grond van de aanwijsregels van de Verordening onder de Nederlandse wetgeving valt. De in Nederland werkende is dus verzekerd ingevolge de AWBZ en verzekeringsplichtig ingevolge de Zvw. De partner woont in Duitsland. Omdat de Duitse wetgeving de partner echter niet aanmerkt als «gezinslid» heeft deze partner geen verdragsrecht op zorg ten laste van Nederland. Het arrest Delavant leidt in deze situatie niet tot een andere uitkomst. In dat arrest concludeerde het Europees Hof van Justitie dat, wanneer een werknemer met zijn gezinsleden in een ander land dan het werkland woont, de voorwaarden voor het ontstaan van het recht op zorg voor de gezinsleden mede door de wetgeving van het werkland van de werknemer beheerst worden indien de gezinsleden krachtens de wetgeving van het woonland geen recht op zorg hebben. De Nederlandse wetgeving biedt hier echter geen oplossing, omdat noch de Zvw noch de AWBZ de mogelijkheid van medeverzekering kent. Betrokkene kan dus niet op grond van de Nederlandse wetgeving medeverzekerd worden. </antwoord>
      <antwoord nummer="3">Zoals ik in mijn antwoord op de tweede vraag heb aangegeven gaat de Verordening uit van het werklandbeginsel. Dat betekent dat wanneer de vrouw gaat werken in Duitsland zij (ongeacht de omvang van de baan) op grond van de aanwijsregels van de Verordening onder de Duitse wetgeving valt. Er ontstaat een probleem voor de vrouw doordat deze «geringfügige Arbeit», zoals de Duitse wetgeving de door u bedoelde min-jobs aanduidt, in Duitsland niet leidt tot sociale verzekering. De Duitse wetgeving wil met het uitsluiten van de sociale verzekering voor personen die «geringfügige Arbeit» verrichten nu juist deze vorm van werken aanmoedigen, door het daarmee verdiende inkomen niet te belasten met sociale zekerheidspremies. Dit probleem van niet verzekerd zijn wegens «geringfügige Arbeit» is momenteel onderwerp van beraad in de Administratieve Commissie voor de Sociale Zekerheid van Migrerende Werknemers van de Europese Unie. Daarbij zal met name de vraag worden bezien of de door de Verordening voorgeschreven toepasselijkheid van de Duitse wetgeving in grensoverschrijdende situaties zoals in de vraagstelling genoemd niet tot onbedoelde gevolgen ter zake van de verzekeringsdekking leidt. </antwoord>
      <antwoord nummer="4">Studenten die aansluitend op het wonen in Nederland uitsluitend wegens studieredenen niet meer in Nederland wonen en jonger zijn dan 30 jaar blijven verzekerd voor de AWBZ en verzekeringsplichtig voor de Zvw. Wanneer zij in het buitenland gaan (bij)verdienen en dus gaan werken, dan zijn zij niet meer uitsluitend wegens studieredenen in het buitenland en eindigt de AWBZ-verzekering en daarmee ook de verzekeringsplicht voor de Zvw. Wanneer de student gaat (bij)verdienen in een land waar de Verordening van kracht is, dan valt hij op grond van het werklandbeginsel onder de wetgeving van dat land. Dit verandert niet op het moment dat de nieuwe Verordening nr. 883/04 in werking treedt. Studenten die in 2007 minder bijverdienen dan € 10 630,74 behouden recht op studiefinanciering. </antwoord>
      <antwoord nummer="5">De werkgever is de eerst aangewezene om te wijzen op de verzekeringsplicht ingevolge de Zvw. Bij zijn controles gaat de Belastingdienst na of de werkgever voldoet aan zijn verplichting om voor zijn werknemers de bijdragen voor de sociale verzekeringen in te houden en af te dragen. Zoals ik in mijn antwoord op de aangehaalde kamervragen heb aangegeven, heeft iedere verzekeringsplichtige vier maanden de tijd om zich te verzekeren. Pas na deze periode kan het zinvol zijn om via bestandskoppeling tussen de Belastingdienst en het CVZ na te gaan of betrokkene heeft voldaan aan zijn verzekeringsplicht. Deze bestandskoppeling is een vorm van actieve opsporing van onverzekerden. Bij brief van 25 juni 2007 heb ik de Kamer gemeld dat ik ernaar streef om dit najaar een plan van aanpak met betrekking tot actieve opsporing aan de Kamer voor te leggen. Overigens heeft het Centraal Bureau voor de Statistiek geraamd dat er 65 800 onverzekerden afkomstig zijn uit Westerse landen. De groep kan – uiteraard – ook Poolse werknemers bevatten. </antwoord>
      <antwoord nummer="6" voetnoot="5 5 4 3 6 3 2">Ik veronderstel dat u doelt op de situatie van een in het buitenland wonend gezin waarbij één van de echtgenoten in Nederland werkt en de andere echtgenoot en de kinderen in het woonland een verdragsrecht hebben op zorg ten laste Nederland. De nationaliteit van verdragsgerechtigden wordt niet geregistreerd, wel het woonland. Onderstaand vindt u het overzicht van de aantallen verdragsgerechtigde gezinsleden van werknemers per land. België 9 389 Bosnie Herz <voetnoot nummer="5"/>Duitsland 8 665 Frankrijk 25 FRJ Kosovo 11 FRJ Montenegro <voetnoot nummer="5"/>FRJ Servië 24 FRJ Vojvodine <voetnoot nummer="4"/>Griekenland 14 Groot-Brittannië <voetnoot nummer="3"/>Italië <voetnoot nummer="6"/>Kaapverdië 212 Kroatië 15 Macedonië 17 Marokko 167 Oostenrijk <voetnoot nummer="3"/>Polen 30 Portugal 46 Republiek Srpska 12 Spanje 60 Tjechië <voetnoot nummer="2"/>Tunesië 235 Turkije 5 843 Totaal 24 793 De inrichting van de administratieve procedures rond het verdragsrecht leidt ertoe dat binnen één gezin twee betaalrelaties zijn voor de ziektekostendekking: de werknemer betaalt Zvw-premie aan zijn zorgverzekeraar en de gezinsleden betalen verdragsbijdrage aan het CVZ. Hoewel dit door sommige betrokkenen als lastig wordt ervaren is dit een gevolg van het feit dat er ook sprake is van twee verschillende situaties. De werknemer valt onder de Nederlandse sociale zekerheidswetgeving en is daadwerkelijk Nederlands verzekerd. De gezinsleden zijn niet Nederlands verzekerd maar hebben op grond van de Verordening of een bilateraal sociale zekerheidsverdrag een recht op zorg ten laste van Nederland. Ter beperking van de administratieve lasten voor de zorgverzekeraars is ervoor gekozen de betaalrelatie van de gezinsleden niet onder te brengen bij de zorgverzekeraar van de werknemer omdat de gezinsleden niet verzekeringsplichtig zijn. De zorgverzekeraars zouden in dit geval slechts worden belast met de uitvoering van verdragstaken waarvoor speciale deskundigheid noodzakelijk is die zij doorgaans niet hebben. </antwoord>
      <noten afkomstig="antwoord"/>
   </antwoorden>
</kvr>
