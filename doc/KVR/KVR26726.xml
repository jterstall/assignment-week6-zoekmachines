<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris en de minister van Volkshuisvesting, Ruimtelijke Ordening en Milieubeheer en aan de staatssecretaris van Defensie over de geluidshinder in Onderbanken. (Ingezonden 10 oktober 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26726
</item>
         <item attribuut="Inhoud">Binnen een week moest het NLR terugkomen op de conclusie dat de geluidhinder door de AWACS-toestellen niet is toegenomen na de bomenkap. Hoe kan dit gebeuren? Ook vragen over het lager vliegen en andere gekozen routes na de bomenkap. Over de wijze van meten van de geluidhinder en over stand van zaken met betrekking tot het stiller laten vliegen van de toestellen, het belevingsonderzoek onder omwonenden en het nog te kappen bos.</item>
         <item attribuut="Rubriek">Milieu (Geluidhinder) Veiligheidsbeleid en defensie (Luchtmacht) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Geluidhinder Militaire luchthavens</item>
         <item attribuut="Vindplaats">Kamervragen met antwoord 2006-2007, nr. 293, Tweede Kamer</item>
         <item attribuut="Vraagnr_bij_indiening">2060701160</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2006-11-03</item>
         <item attribuut="Datum_indiening">2006-10-10</item>
         <item attribuut="Document-id">KVR26726</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="627" allpagenumbers="627 628 629" vetnummer="2060701160" code="0607tkkvr293" lopendefooter="Tweede Kamer, vergaderjaar 2006–2007, Aanhangsel" filenaam="KVR26726" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="293" onderwerp="" indiendatum="2006-10-10">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris en de minister van Volkshuisvesting, Ruimtelijke Ordening en Milieubeheer en aan de staatssecretaris van Defensie</vraagt-aan>
      </vraagdata>
      <antwoorddata antwoorddatum="2006-11-3">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de staatssecretaris van Defensie</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Is het waar dat het Nationaal Lucht- en Ruimtevaartlaboratorium (NLR) begin deze week stelde dat de herrie door de AWACS-toestellen niet is toegenomen sinds de kap van zes hectare bos in Schinveld begin dit jaar? Is het tevens waar dat het NLR later terug moest komen op deze conclusie? Zo ja, hoe is het mogelijk dat een gerenommeerd instituut als het NLR twee volstrekt tegengestelde conclusies kan trekken in één week? <voetnoot nummer="1"/>
      </vraag>
      <vraag nummer="2">Hoe beoordeelt u de conclusie van het NLR en TNO, dat sommige vliegtuigen sinds de bomenkap lager overvliegen? Welke stappen gaat u ondernemen om dit te voorkomen? </vraag>
      <vraag nummer="3">Waarop baseerde de minister van Volkshuisvesting, Ruimtelijke Ordening en Milieubeheer vóór de bomenkap de door de minister verwachte stijging van de geluidsoverlast met 0,5 decibel? Hoe staat dat in verhouding tot de conclusie van TNO en het NLR, dat de geluidsoverlast bij het opstijgen van de AWACS-vliegtuigen met 1,2 decibel is toegenomen in vergelijking met de laatste meetperiode in 2004? Bent u bereid maatregelen te nemen teneinde de gestegen geluidsoverlast te beperken? </vraag>
      <vraag nummer="4">Is het waar dat de hierboven genoemde onderzoekers erkennen, dat door het meten op slechts twee plekken, men niets kan zeggen over de waarschijnlijke toename van de geluidsoverlast elders? Is het tevens waar dat de meetpunten ver buiten de aanvliegroutes lagen? Wat is uw mening over de conclusie van de onderzoekers van het NLR dat de meetresultaten dientengevolge op toeval berusten en statistisch geen waarde hebben? Bent u bereid nieuw, permanent onderzoek uit te laten voeren naar de geluidsoverlast in Onderbanken en omgeving? Zo neen, waarom niet? Zo ja, op welke termijn? </vraag>
      <vraag nummer="5">Is het waar dat de Awacs-toestellen na de bomenkap andere routes volgen en dat dorpen als Oirsbeek, Jabeek en Bingelrade dientengevolge dagelijks ervaren dat meer toestellen lager over hun woonkernen cirkelen? Zo ja, bent u bereid opheldering te vragen aan de commandant van de Awacs-basis die vóór de bomenkap beweerde dat er na de bomenkap minder overlast zou zijn omdat dan een andere aanvliegprocedure mogelijk zou zijn? Heeft u invloed op de aanvliegroutes? Zo ja, kunt u onderzoeken hoe de Awacs-toestellen beter binnen de aangewezen routes kunnen vliegen? </vraag>
      <vraag nummer="6">Onderneemt u momenteel nog stappen om de Awacs-vliegtuigen voortaan stiller te laten vliegen? Zo ja, op welke manier? Zo neen, waarom niet? </vraag>
      <vraag nummer="7">Wat is de stand van zaken met betrekking tot het belevingsonderzoek naar de hinder, de signalen van bezorgdheid onder de omwonenden en de invloed van hinder hierop? </vraag>
      <vraag nummer="8">Wat is de stand van zaken met betrekking tot de volgende hectare(s) bos die gekapt moet(en) worden? </vraag>
      <vraag nummer="9">Is het waar dat de Awacs-basis vanaf volgend jaar wordt uitgebreid met een nieuwe NAVO-luchttransporteenheid? Zo ja, kan dit gevolgen hebben voor de situatie van de bewoners van Onderbanken en omstreken? </vraag>
      <noten afkomstig="vraag">
         <noot nummer="1" datum="2006-10-5" bron="Reformatorisch Dagblad">Reformatorisch Dagblad, 5 oktober 2006</noot>
      </noten>
   </vragen>
   <antwoorden aantal="9">
      <antwoord nummer="1">Het NLR heeft in opdracht van het ministerie van Volkshuisvesting, Ruimtelijke Ordening en Milieubeheer in de periode april–juni 2006 geluidsmetingen verricht nabij de Navo vliegbasis Geilenkirchen. In het concept NLR-rapport is aangegeven dat de gemiddelde geluidsniveaus naar aanleiding van de startende AWACS toestellen zijn toegenomen met ongeveer 1 dB(A) ten opzichte van de waarde van de metingen die het NLR in het jaar 2004 op dezelfde locaties heeft verricht. Deze toename kan echter gecorrigeerd worden voor de verhouding in het soort vluchten waardoor de toename verwaarloosbaar wordt. Voor de naderingen heeft het NLR geconstateerd dat het gemiddelde geluidsniveau is afgenomen met 1 tot 3 dB(A). Op 5 oktober is het concept-rapport aan de gemeente Onderbanken gepresenteerd. Toen is kritiek geuit op de manier waarop het NLR deze constateringen in zijn rapport heeft opgeschreven. VROM is in een open proces met de gemeente om het rapport zo goed mogelijk te krijgen. Hierbij wordt ook het commentaar van TNO op het concept-rapport betrokken dat op verzoek van de gemeente Onderbanken is opgesteld. De eindconclusie van het NLR, dat de gemiddelde geluidsniveaus bij de starts niet zijn toegenomen, blijft ongewijzigd. Deze conclusie wordt door TNO onderschreven, welke stelt dat een toename van 1 dB(A) niet significant is. Ik verwacht dat het definitieve rapport een dezer dagen gereed zal zijn. Uiteraard zal ik de Kamer hiervan een exemplaar sturen. </antwoord>
      <antwoord nummer="2">Het NLR stelt in zijn concept rapport vast dat de vlieghoogtes in 2004 en 2006 overeenkomen. Er is echter wel differentiatie in de vlieghoogtes van normale vluchten en trainingsvluchten. De vlieghoogtes van de normale vluchten komen ook voor onder de 400 meter, wat in 2004 niet het geval was. Gemiddeld genomen zijn de vlieghoogtes echter niet veranderd. Ook is het zo dat de laagste vlucht in 2006 niet lager is geweest dan de laagste vlucht in 2004. </antwoord>
      <antwoord nummer="3">De beslissing op bezwaar van 20 maart 2006 meldt een mogelijke geluidstoename voor startende vliegtuigen van 0,4 tot 1 dB(A). Deze waarden zijn berekend op basis van de theoretisch denkbare vermindering van de vlieghoogte met maximaal 20 m na het afzagen van de bomen. De NLR-geluidsmetingen laten zien dat het gemiddelde geluidsniveau van startende vliegtuigen iets is toegenomen, met 0,9 tot 1,0 dB(A) en na correctie voor de veranderde verhouding tussen trainingsvluchten en operationele starts met 0,1 tot 0,2 dB(A). TNO schrijft in haar commentaar dat een verschil in de gemiddelde waarden van geluidsmetingen van 1 dB(A) niet significant is. Voorts schrijft TNO dat er op basis van het NLR-rapport geen reden is om aan te nemen dat er een significant verschil is tussen de gemiddelde geluidsniveaus over de meetperioden 2004 en 2006. Zie verder het antwoord op vraag 1. </antwoord>
      <antwoord nummer="4">In 2004 zijn de geluidsmetingen verricht op het dak van twee gebouwen binnen de bebouwde kommen van Schinveld en Brunssum, die na overleg met de gemeente Onderbanken zijn uitgekozen, juist vanwege het geluidgevoelige karakter van de bestemming (een school en een ziekenhuis) en hun ligging in de woonomgeving, waar beduidend meer mensen wonen dan direkt onder de vliegroutes. De geluidsmetingen van 2006 dienden ter vergelijking met de geluidsmetingen van 2004 en zijn derhalve op dezelfde locaties verricht als in 2004. Metingen op andere locaties zullen vanzelfsprekend andere getallen opleveren maar dat is geen reden om aan te nemen dat dat voor de verschilmeting tot wezenlijke andere resultaten zou leiden. De onderzoekers van het NLR hebben niet aangegeven dat de meetwaarden op toeval berusten en geen algemene geldigheid zouden hebben.Met de gemeente Onderbanken zal worden overlegd of de resultaten van de geluidsmetingen aanleiding geven om voor een langere periode geluidsmetingen te verrichten. Zie verder het antwoord op vraag 1. </antwoord>
      <antwoord nummer="5">De vliegroutes van de vliegbasis Geilenkirchen zijn als gevolg van of in relatie tot de bomenkap niet gewijzigd. Ook zijn de vliegprocedures voor startende vliegtuigen ongewijzigd. De vliegprocedures voor naderende vliegtuigen zijn wel aangepast, omdat de vliegrestricties, die vanwege de te hoge bomen waren opgelegd, na het afzagen van de bomen bijna geheel konden vervallen. Het vervallen van die restricties is mogelijk de reden dat de geluidsniveaus van naderende vliegtuigen iets lager zijn dan in 2004. Ook is er geen sprake van, dat de Awacs-vliegtuigen veelvuldig buiten de aangewezen routes vliegen. De incidentele gevallen waarin dat toch gebeurt, worden in de Commissie Awacs Limburg besproken met de plaatsvervangend basiscommandant. Waar mogelijk worden dan passende maatregelen getroffen om herhaling te voorkomen. Het gaat daarbij om een à twee gevallen per kwartaal. Het voorkómen van deze situaties is overigens niet altijd mogelijk om bijvoorbeeld verkeersleidingstechnische redenen of als gevolg van weersomstandigheden. </antwoord>
      <antwoord nummer="6">Met het NLR wordt overlegd of er mogelijkheden zijn de AWACS-vliegtuigen stiller te laten vliegen door het aanpassen van vliegprocedures. Hierbij worden de resultaten van de uitgevoerde geluidsmetingen betrokken. </antwoord>
      <antwoord nummer="7">De uitvoering van het onderzoek zou van start moeten gaan na het luwen van de onrust in de regio, die het gevolg was van de kapactiviteiten in januari jl. Dit om bevooroordeeldheid in het onderzoeksresultaat zo veel mogelijk te beperken. De opdracht tot het toegezegde belevingsonderzoek is verstrekt aan het RIVM. In het bestuurlijk overleg van 3 juli jl. is toegezegd dat het onderzoek nog dit jaar zou aanvangen. Het RIVM heeft de start van dit onderzoek voor dit najaar ingepland (start rond 1 november). Omdat het onderzoek start met het consulteren van sleutelfiguren omtrent de inhoud van de vragenlijst, kan met het veldwerk in het voorjaar 2007 worden gestart. Tijdens een gesprek met de GGD Zuid-Limburg van 22 september jl. bleek dat de GGD in 2007 ook een belevingsonderzoek gaat uitvoeren. Besloten is de krachten te bundelen en te bekijken of er samen één belevingsonderzoek uitgevoerd kan worden. </antwoord>
      <antwoord nummer="8">De beslissing op bezwaar die de minister van VROM op 20 maart 2006 heeft afgegeven biedt aan de Staatssecretaris van Defensie de mogelijkheid om in een aangrenzende strook van ongeveer 1 ha nog maximaal 420 bomen af te zagen. De beslissing op bezwaar voorziet tevens in het beheer van het na het afzagen weer opschietende bos. Er is een beroep (bodemprocedure) aanhangig bij de Afdeling bestuursrechtspraak van de Raad van State tegen de beslissing op bezwaar. Naar verwachting zal de Afdeling begin 2007 een zitting houden en tot een uitspraak komen. Door de Tweede Kamer is een motie Koopmans (CDA) en De Krom (VVD) aangenomen waarin de regering wordt verzocht om niet over te gaan tot de kap van de bomen in de strook van 1 ha, totdat de bestuursrechter zich, ook in bodemprocedure, heeft uitgesproken. De Staatssecretaris van Defensie zal aan het verzoek van de Tweede Kamer voldoen en de uitspraak van de Raad van State afwachten. </antwoord>
      <antwoord nummer="9">Het is niet juist dat de vliegbasis Geilenkirchen wordt uitgebreid met een nieuwe Navo luchttransporteenheid. Deze eenheid zal naar verwachting worden gestationeerd op de vliegbasis Ramstein in Duitsland. </antwoord>
      <noten afkomstig="antwoord"/>
   </antwoorden>
</kvr>
