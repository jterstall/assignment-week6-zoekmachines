<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de richtlijn «Voorlichting opsporing en vervolging». (Ingezonden 5 februari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6587
</item>
         <item attribuut="Inhoud">Vragen gaan onder meer in op de waarborgen voor privacy bij de uitvoering van de richlijn.</item>
         <item attribuut="Rubriek">Criminaliteit en openbare orde (Bijzondere opsporings- en inspectiediensten) Strafrecht en strafprocesrecht (Vervolging)</item>
         <item attribuut="Trefwoorden">Opsporingen Strafvervolging Voorlichting</item>
         <item attribuut="Vindplaats">Kamervragen met antwoord 1997-1998, nr. 779, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1998-03-02</item>
         <item attribuut="Datum_indiening">1998-02-05</item>
         <item attribuut="Document-id">KVR6587</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1595" allpagenumbers="1595 1596" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6587" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="779" onderwerp="" indiendatum="1998-02-5">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1998-03-2">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennis genomen van de reactie van de Coornhert Liga op de nieuwe richtlijn «Voorlichting opsporing en vervolging» van het Openbaar Ministerie? <voetnoot nummer="1"/>
      </vraag>
      <vraag nummer="2" voetnoot="2">Kunt u motiveren waarom in de richtlijn van 6 mei 1992 <voetnoot nummer="2"/>nog als uitgangspunt geldt dat bij voorlichting over concrete individuele strafbare feiten terughoudendheid dient te worden betracht, terwijl dit uitgangspunt bij de nieuwe richtlijn niet is terug te vinden? </vraag>
      <vraag nummer="3">Deelt u de opvatting van de Coornhert Liga dat het nieuwe voorlichtingsbeleid van het Openbaar Ministerie zal leiden tot de groei van «mediajustitie» en een verheviging van de publicitaire wedloop tussen magistraten en advocaten? </vraag>
      <vraag nummer="4">Dreigt door de publiciteit rond een strafzaak en de wijze waarop de media daarmee omgaan niet het gevaar dat inbreuk wordt gemaakt op het beginsel dat iedereen onschuldig is tot hij is veroordeeld? </vraag>
      <vraag nummer="5">Is het Openbaar Ministerie er zich voldoende van bewust dat publiciteit rond een strafzaak een verdachte «voor eeuwig en altijd beschadigt», ook als hij achteraf wordt vrijgesproken? Zo ja, welke consequenties verbindt het daaraan? </vraag>
      <vraag nummer="6">Zou in de afweging tussen het algemene belang om het publiek informatie te verschaffen en het belang van de verdachte om zijn privacy te beschermen, het belang van de verdachte niet vrijwel altijd dienen te prevaleren gezien het «vernietigende effect» dat de publiciteit in strafzaken in veel gevallen voor de verdachte heeft? </vraag>
      <vraag nummer="7">Realiseert u zich dat een grotere publiciteit over strafzaken er toe kan leiden dat de Staat na vrijspraak van de verdachte wordt geconfronteerd met een hogere schadeclaim vanwege beschadiging van de naam van de verdachte? </vraag>
      <vraag nummer="8">Welke lering hebt u in dit verband getrokken uit zaken als bijvoorbeeld de strafzaak tegen de journalisten van de Stichting Opstand, waarbij de Staat mede vanwege de grote publiciteit extra veel schade aan de journalisten heeft toegebracht? </vraag>
      <vraag nummer="9">Bent u bereid de richtlijn te wijzigen in die zin dat het Openbaar Ministerie in ieder geval geen gegevens over de strafzaak in de openbaarheid brengt vóór de aanvang van het strafproces? </vraag>
      <noten afkomstig="vraag">
         <noot nummer="1" datum="1998-01-31" bron="Volkskrant">Volkskrant, 31 januari 1998</noot>
         <noot nummer="2">Stcrt. 86, 1992</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 6">Hoewel in de nieuwe richtlijn Voorlichting opsporing en vervolging niet expliciet over «terughoudendheid» wordt gesproken, is dit uitgangspunt bij de voorlichting over concrete strafzaken allerminst verlaten. Een exemplaar van de richtlijn is bijgevoegd. Er is geen sprake van dat op grond van de nieuwe richtlijn bij de voorlichting over concrete strafzaken door OM of onder gezag van het OM opererende opsporingsdiensten minder dan voorheen belang zou worden gehecht aan de bescherming van de persoonlijke levenssfeer van de verdachte. In de richtlijn is geëxpliciteerd dat de beslissing om al dan niet informatie te verstrekken de resultante moet zijn van een heldere afweging van alle betrokken belangen. Die belangenafweging is geconcretiseerd in de richtlijn. De vereiste afweging tussen enerzijds het belang van de openbaarmaking en vrije nieuwsgaring en anderzijds de belangen van opsporing en vervolging, de privacy van verdachte, getuigen, slachtoffers e.d. is uitgewerkt in de vuistregels die als bijlage bij de richtlijn zijn gevoegd. De vuistregels waren ook reeds opgenomen in de richtlijn uit 1992 en zijn in de nieuwe richtlijn aangepast aan de ontwikkelingen in de jurisprudentie. Op grond van de vuistregels mag de informatie, behoudens uitzonderingen, niet tot de persoon herleidbaar zijn. </antwoord>
      <antwoord nummer="3">Gezien het antwoord op vraag 2 deel ik die mening niet. </antwoord>
      <antwoord nummer="4 en 5">De verantwoordelijkheid voor de wijze waarop de media berichten over strafzaken ligt bij de media. De verantwoordelijkheid voor de voorlichting over concrete strafzaken ligt bij het OM. Daarvoor is in de richtlijn een uitgewerkt toetsingskader neergelegd. De richtlijn is erop gericht onjuiste/voortijdige beeldvorming te voorkomen. Het OM is zich terdege bewust van de mogelijk schadelijke effecten van publiciteit. De richtlijn geeft tevens aan wat er moet gebeuren indien voorlichting heeft plaatsgevonden over concrete zaken, waarin de verdenking die niet langer door de feiten wordt gedragen, dan wel waarin geconstateerd moet worden dat de voorlichting feitelijk onjuist is geweest. </antwoord>
      <antwoord nummer="7 en 8">De Staat is aansprakelijk voor persvoorlichting die op grond van in de jurisprudentie ontwikkelde criteria als onrechtmatig moet worden aangemerkt. Naarmate de rol van de voorlichting door of onder gezag van het OM bij de totale publiciteit groter is, zal ook de draagplicht van de Staat voor de ontstane schade toenemen. Uiteraard is de Staat niet aansprakelijk voor publiciteit die het gevolg is van informatieverstrekking door anderen die bij een concrete strafzaak zijn betrokken, bijvoorbeeld de verdachte en/of de advocaat. </antwoord>
      <antwoord nummer="9">Nee. Het gaat om een heldere belangenafweging, zoals die nu in de richtlijn is neergelegd, waarbij de bescherming van de persoonlijke levenssfeer een prominente rol speelt. </antwoord>
      <noten afkomstig="antwoord"/>
   </antwoorden>
</kvr>
