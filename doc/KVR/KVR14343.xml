<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verburg en Wijn (beiden CDA) aan de minister van Sociale Zaken en Werkgelegenheid, de minister van Binnenlandse Zaken en Koninkrijksrelaties en de staatssecretaris van Justitie over mogelijk capaciteitsgebrek bij de vreemdelingenpolitie. (Ingezonden 13 juli 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14343
</item>
         <item attribuut="Inhoud">Vragen n.a.v. bericht over 'capaciteitsgebrek' vreemdelingenpolitie voor bijstand aan Westland Inverventie Team in het kader van controle op illegale tewerkstelling (Haagsche Courant, 11 juli 2001).</item>
         <item attribuut="Rubriek">Landbouw (Tuinbouw) Welzijn (Vreemdelingen en asielzoekers)</item>
         <item attribuut="Trefwoorden">Tuinbouw Vreemdelingen</item>
         <item attribuut="Vindplaats">Kamervragen met antwoord 2001-2002, nr. 32, Tweede Kamer</item>
         <item attribuut="Vraagnr_bij_indiening">2000113640</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Verburg</persoon>
            <persoon partij="CDA">Wijn</persoon>
         </item>
         <item attribuut="Datum_reaktie">2001-09-25</item>
         <item attribuut="Datum_indiening">2001-07-13</item>
         <item attribuut="Document-id">KVR14343</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="63" allpagenumbers="63 64" vetnummer="2000113640" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14343" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="32" onderwerp="" indiendatum="2001-07-13">
         <vrager partij="CDA" oorsprong="parlement">Verburg</vrager>
         <vrager partij="CDA" oorsprong="parlement">Wijn</vrager>
         <vraagt-aan>de minister van Sociale Zaken en Werkgelegenheid, de minister van Binnenlandse Zaken en Koninkrijksrelaties en de staatssecretaris van Justitie</vraagt-aan>
      </vraagdata>
      <antwoorddata antwoorddatum="25 september 2001), zie ook Aanhangsel nr. 1584, vergaderjaar 2000–2001">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Ontbreekt het de vreemdelingenpolitie aan capaciteit om het Westland Interventie Team (WIT) voldoende te ondersteunen inzake controles op illegale tewerkstelling? <voetnoot nummer="1"/>
      </vraag>
      <vraag nummer="2">Leidt dit ertoe dat aangetroffen illegalen op vrije voeten blijven omdat de arrestantenbus vol is, of dat zij dezelfde dag op vrije voeten komen vanwege gebrek aan celcapaciteit? </vraag>
      <vraag nummer="3">Komt het daardoor voor dat illegalen die ’s morgens zijn aangetroffen, later op de dag bij herhaalde controle wederom op hetzelfde bedrijf worden aangetroffen? </vraag>
      <vraag nummer="4">Hoe vaak en in welke omvang komen de in de vorige vragen beschreven situaties voor? </vraag>
      <vraag nummer="5">Is de omvang van illegale tewerkstelling in de Westlandse tuinbouw dit jaar toegenomen t.o.v. vorig jaar? Zo ja, in welke mate? </vraag>
      <vraag nummer="6">Waarom is de capaciteit van de vreemdelingenpolitie ondanks toezeggingen aan de Tweede Kamer nog niet op het noodzakelijke niveau gebracht? </vraag>
      <vraag nummer="7">Wat is de omvang van de behoefte aan extra capaciteit van de vreemdelingenpolitie? </vraag>
      <vraag nummer="8">Gaat u ervoor zorgen dat de capaciteit van de vreemdelingenpolitie spoedig op het noodzakelijke niveau wordt gebracht? Zo ja, op welke termijn? </vraag>
      <vraag nummer="9">Kunt u garanderen dat aangetroffen illegalen zo spoedig mogelijk uit ons land worden verwijderd? </vraag>
      <noten afkomstig="vraag">
         <noot nummer="1" datum="2001-07-11" bron="Haagsche Courant">Haagsche Courant, 11 juli 2001</noot>
      </noten>
   </vragen>
   <antwoorden aantal="7">
      <antwoord nummer="1">Het Westland Interventie Team (WIT) krijgt in zijn algemeenheid voldoende ondersteuning door de vreemdelingenpolitie om controles op illegale tewerkstelling (Wet arbeid vreemdelingen) uit te voeren. In de regio Westland is samenwerking met de vreemdelingenpolitie uit de regio’s Haaglanden en Rotterdam-Rijnmond voor het WIT van belang. Momenteel ondersteunt de vreemdelingenpolitie Haaglanden het WIT bij reguliere bedrijfscontroles en als daar aanleiding voor is bij incidentele gelegenheden. Om de continuïteit van ondersteuning door de vreemdelingenpolitie aan het WIT te waarborgen is het WIT thans met de vreemdelingenpolitie Rotterdam-Rijnmond in gesprek. Daarnaast werd door de minister van SZW op 11 juni jl. aan het Lokale en Regionale Driehoeksoverleg een brief verstuurd waarin nogmaals het belang van steun aan het WIT voor de fraudebestrijding in het Westland is benadrukt. </antwoord>
      <antwoord nummer="2">Nee. Alle werknemers die bij een werkplekcontrole in een bedrijf door het WIT samen met de vreemdelingenpolitie worden aangetroffen en zich niet of niet afdoende kunnen identificeren worden meegenomen naar het politiebureau voor nadere identificatie. Vervolgens wordt door de vreemdelingenpolitie, nadat de identiteit is vastgesteld en afhankelijk van de verblijfsrechtelijke status, de betreffende persoon heengezonden, dan wel zullen de nodige stappen worden ondernomen om de terugkeer te realiseren. Het heenzenden van illegalen vanwege gebrek aan celcapaciteit is daarbij niet aan de orde. </antwoord>
      <antwoord nummer="3">Het is recentelijk twee keer voorgekomen dat werknemers (in totaal 6 personen) bij een werkplekcontrole door het WIT zonder ondersteuning van de vreemdelingenpolitie, zich niet konden identificeren en ook bij hercontrole dezelfde dag werkend werden aangetroffen. Omdat de vreemdelingenpolitie op dat moment geen ondersteuning kon bieden zijn deze werknemers niet naar het politiebureau ter nadere identificatie overgebracht. Hierdoor konden nationaliteit en verblijfsrechtelijke status niet worden vastgesteld. De werkgevers zijn niettemin aangesproken op het ontbreken van een deugdelijke (conform de Wet op de identificatie- en documentatieplicht) administratie en hebben daarvoor proces-verbaal gekregen. Daarnaast worden aan de betreffende ondernemers alsnog naheffingen opgelegd voor het niet afdragen van premies en belastingen. Tevens zullen de bewuste bedrijven op een nader tijdstip nogmaals worden gecontroleerd samen met de vreemdelingenpolitie. </antwoord>
      <antwoord nummer="4">Zie antwoord 2 en 3. </antwoord>
      <antwoord nummer="5">De cijfers van het WIT met betrekking tot illegale tewerkstelling over de eerste 6 maanden van 2001 laten een toename zien van het aantal aangetroffen personen dat niet gerechtigd was om in Nederland arbeid te verrichten. In de eerste 6 maanden van 2001 zijn in totaal 383 personen aangetroffen die niet gerechtigd waren tot het verrichten van arbeid in Nederland. In totaal zijn 77 processen-verbaal aangezegd aan werkgevers vanwege overtreding van de Wet arbeid vreemdelingen. Ter vergelijking: over het gehele jaar 2000 werden in totaal 129 processen-verbaal opgemaakt vanwege geconstateerde overtreding van de Wet arbeid vreemdelingen. Het betrof daarbij totaal 372 personen. Bij de constatering als zou de illegale tewerkstelling zijn toegenomen past een nuancering. Het WIT richt zich meer dan voorheen – op basis van de informatie die over werkgevers verzameld is – op bedrijven waarvan aangenomen wordt dat deze het met wet- en regelgeving niet zo nauw nemen. Deze gerichte (niet a-selecte) werkwijze werpt zijn vruchten af in die zin dat er meer overtredingen worden geconstateerd. </antwoord>
      <antwoord nummer="6, 7 en 8">Door de korpsleiding van de regio Haaglanden is mij meegedeeld dat de Unit Toezicht van de vreemdelingenpolitie Haaglanden kampt met openstaande vacatures. Desondanks zal, zo was reeds met de Arbeidsinspectie overeengekomen, het aantal WIT-acties met ingang van medio oktober worden uitgebreid naar 40 per jaar. Dit betreft een verdubbeling van het huidige aantal acties. Na twee maanden zal een evaluatie met betrekking tot de gevolgen voor de capaciteit en de resultaten voor zowel de vreemdelingenpolitie als de andere betrokken diensten plaatsvinden. Mocht blijken dat inzet en afhandeling succesvol verlopen, dan zal het aantal WIT-acties blijvend worden uitgebreid naar 40 per jaar. Aangezien de vraag binnen het werkveld altijd groter zal zijn dan de inzetbare capaciteit, zal het altijd noodzakelijk blijven om prioriteiten te stellen. Samenwerking met het WIT om illegale tewerkstelling tegen te gaan is echter, naast onder meer de aanpak van criminele vreemdelingen, mensenhandel en mensensmokkel, een van de hoofdtaken. Acties van het WIT hebben dan ook voor de Unit Toezicht van de vreemdelingenpolitie Haaglanden een hoge prioriteit. </antwoord>
      <antwoord nummer="9">De verantwoordelijkheid voor vertrek ligt bij de vreemdeling zelf. Dit betekent dat eenieder die geen toestemming heeft voor verblijf in Nederland het land zo spoedig mogelijk uit eigen beweging dient te verlaten. De groep illegaal in Nederland verblijvende vreemdelingen kenmerkt zich door het feit dat zij niet bekend zijn bij de Nederlandse autoriteiten. Indien de Vreemdelingenpolitie echter een illegaal in Nederland verblijvende vreemdeling aantreft, zullen de nodige stappen worden ondernomen ter effectuering van de verwijdering. </antwoord>
      <noten afkomstig="antwoord"/>
   </antwoorden>
</kvr>
