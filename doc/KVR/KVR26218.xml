<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Azough (GroenLinks) aan de minister voor Vreemdelingenzaken en Integratie over het sluiten van asielcentra en de belangen van asielzoekerskinderen. (Ingezonden 19 juni 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26218
</item>
         <item attribuut="Inhoud">Door sluiting van asielcentra moeten kinderen steeds verhuizen. Volgens de GGD-Nederland raken deze kinderen door het verhuizen en steeds veranderen van school in een isolement.</item>
         <item attribuut="Rubriek">Welzijn (Jeugdigen) Welzijn (Vreemdelingen en asielzoekers)</item>
         <item attribuut="Trefwoorden">Jeugdigen Vreemdelingen</item>
         <item attribuut="Vindplaats">Kamervragen met antwoord 2005-2006, nr. 2005, Tweede Kamer</item>
         <item attribuut="Vraagnr_bij_indiening">2050615280</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Azough</persoon>
         </item>
         <item attribuut="Datum_reaktie">2006-08-29</item>
         <item attribuut="Datum_indiening">2006-06-19</item>
         <item attribuut="Document-id">KVR26218</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4259" allpagenumbers="4259 4260" vetnummer="2050615280" code="0506tkkvr2005" lopendefooter="Tweede Kamer, vergaderjaar 2005–2006, Aanhangsel" filenaam="KVR26218" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2005" onderwerp="" indiendatum="2006-06-19">
         <vrager partij="GroenLinks" oorsprong="parlement">Azough</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2006-08-29">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht <voetnoot nummer="1"/>dat asielzoekerskinderen steeds meer moeten verhuizen door het sluiten van asielcentra? </vraag>
      <vraag nummer="2">Deelt u de zorg van GGD-Nederland dat kinderen het risico lopen in een isolement te geraken door de vele verhuisbewegingen? </vraag>
      <vraag nummer="3">Hoe vaak worden asielzoekerskinderen gemiddeld gedwongen om naar een ander asielcentrum te verhuizen? Kunt u aangeven hoe lang deze kinderen gemiddeld in één centrum verblijven? </vraag>
      <vraag nummer="4" voetnoot="2">Klopt het dat veel kinderen hierdoor verscheidene keren per jaar moeten veranderen van omgeving en school? Zo ja, hoe verhoudt zich dat tot uw eerdere toezeggingen <voetnoot nummer="2"/>om zoveel mogelijk rekening te houden met de belangen van deze kinderen? </vraag>
      <vraag nummer="5">In hoeverre houdt u rekening met overplaatsingen van asielzoekers naar andere centra, die op de nominatie staan om gesloten te worden? </vraag>
      <vraag nummer="6" voetnoot="1">Deelt u de mening dat het zorgelijk is om te vernemen dat de GGD, mede namens Medische Opvang Asielzoekers (MOA), stelt dat de kwaliteit van de zorg die artsen en verpleegkundigen verlenen niet gegarandeerd wordt door de overplaatsingen? Wat vindt u van de noodkreet van MOA Zeeland en Brabant dat ze vergeefs hun best doen om verantwoorde zorg aan hun cliënten te verlenen? <voetnoot nummer="1"/>
      </vraag>
      <vraag nummer="7">Deelt u de mening dat deze handelwijze in strijd komt met het VN-verdrag inzake de rechten van het kind? Zo neen, waarom niet? Zo ja, bent u bereid onmiddellijk maatregelen te treffen? </vraag>
      <noten afkomstig="vraag">
         <noot nummer="1" datum="2006-06-14" bron="Asielkinderen verhuizen steeds meer door sluiten centra, NRC Handelsblad">Asielkinderen verhuizen steeds meer door sluiten centra, NRC Handelsblad, 14 juni 2006</noot>
         <noot nummer="2">Aanhangsel der handelingen nr. 1482, vergaderjaar 2004–2005</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja, ik deel deze zorg. Mijn beleid is er dan ook op gericht om, binnen de gegeven (financiële) randvoorwaarden, dit risico zo klein mogelijk te maken. In dit kader past het recente initiatief van het COA om de belangrijkste knelpunten te inventariseren die bij verhuizingen ontstaan ten aanzien van de doelstelling om een humane opvang aan de asielzoeker te bieden. Het COA zal waar mogelijk deze knelpunten aanpakken. Verhuisbewegingen blijven echter noodzakelijk om de opvangcapaciteit van het COA aan te kunnen passen aan de hoeveelheid asielzoekers die moet worden opgevangen. </antwoord>
      <antwoord nummer="3" voetnoot="1 2 1 2 1 2">Vooropgesteld: het COA tracht, ondanks het tempo van de afbouw van opvangcapaciteit («krimp»), het aantal verhuisbewegingen zoveel mogelijk te beperken. Daarnaast verhuizen gezinnen met schoolgaande kinderen daar waar mogelijk binnen de schoolvakanties. Verhuizingen vinden echter niet alleen plaats omdat een asielzoekerscentrum (AZC) moet sluiten. Andere redenen kunnen zijn: op individuele aanvraag, wegens familiehereniging of studie en op medische indicatie. Deze lijst is niet uitputtend. Verder is sinds de invoering van het nieuwe opvangmodel een verhuizing verbonden aan de afwijzing door de IND van de asielaanvraag. Gezien het bovenstaande is hierna onderscheid gemaakt tussen gegevens over het aantal verhuizingen vanwege de krimp en het aantal verhuizingen met andere oorzaken, die grotendeels op vrijwillige basis hebben plaatsgevonden. In de periode van 1 januari 2004 tot en met 1 juni 2006 (de afgelopen 2 <voetnoot nummer="1"/>⁄ <voetnoot nummer="2"/>jaar) zijn er in totaal 6.319 schoolgaande kinderen (leeftijd 5 t/m 17 jaar) verhuisd. Daarvan zijn 4.110 schoolgaande kinderen als gevolg van de sluiting van een centrum verhuisd. Het aantal kinderen dat is verhuisd van 1 januari 2004 tot en met 1 juni 2006 (2 <voetnoot nummer="1"/>⁄ <voetnoot nummer="2"/>jaar) is als volgt onderverdeeld: Jaar Aantal verhuizingen op vrijwillige basis Aantal verhuizin- gen wegens het sluiten van een locatie 2004 915 kinderen 2.087 kinderen 2005 969 kinderen 1.556 kinderen 2006 325 kinderen 467 kinderen Totaal 2.209 kinderen 4.110 kinderen Het aantal keren dat kinderen zijn verhuisd in de periode 1 januari 2004 tot en met 1 juni 2006 (2 <voetnoot nummer="1"/>⁄ <voetnoot nummer="2"/>jaar) is als volgt verdeeld: 1 maal verhuisd 2996 kinderen 2 maal verhuisd 316 kinderen 3 maal verhuisd 26 kinderen 4 maal verhuisd 1 kind Het niet mogelijk aan te geven hoelang deze kinderen gemiddeld in een specifiek centrum verblijven. Dit wordt niet afzonderlijk geadministreerd. </antwoord>
      <antwoord nummer="4" voetnoot="1 2">Neen. Uit de bovenstaande tabel blijkt dat het merendeel van de schoolgaande kinderen die in de afgelopen 2 <voetnoot nummer="1"/>⁄ <voetnoot nummer="2"/>jaar verhuisden, dat slechts één maal deden. Voor enkele tientallen kinderen geldt, dat ze mogelijk in één jaar twee keer van omgeving en school moesten veranderen. Daarmee vult COA de verhuizingen nog steeds in conform mijn toezegging dat het uitgangspunt is dat schoolgaande kinderen niet naar een opvanglocatie worden verplaatst waarvan al bekend is dat deze zal gaan sluiten. </antwoord>
      <antwoord nummer="5">In het geval van schoolgaande kinderen plaatst het COA deze, conform mijn toezegging, zoveel mogelijk in AZC’s die niet op de nominatie staan om te worden gesloten. In bijzondere, incidentele gevallen worden gezinnen met kinderen naar een AZC verhuisd waarvan reeds bekend is dat binnen kortere termijn tot sluiting wordt overgegaan. Voorbeelden zijn: • Als plaatsing in een AZC dat op de nominatie staat gesloten te worden erin resulteert dat het schoolgaande kind nog wat langer op zijn huidige school kan blijven en zodoende in een schoolvakantie van school kan veranderen. Het gaat hier dan om verhuizing naar een AZC in dezelfde regio. • Als het kind deel uitmaakt van een groot gezin en alleen een AZC dat op de nominatie staat om gesloten te worden voldoende ruimte biedt om het totale gezin te huisvesten. </antwoord>
      <antwoord nummer="6">De zorg van de GGD neem ik uiteraard serieus. Zoals eerder aan uw Kamer bericht is het uitgangspunt dat de kwaliteit van de medische zorg in Nederland niet ter discussie staat, waardoor aangenomen mag worden dat er geen afhankelijkheid bestaat tussen patiënt en zorginstelling. De asielzoeker zal ook na de verhuizing in zijn nieuwe omgeving passende medisch hulp kunnen krijgen. Dit uitgangspunt vereist een goede documentatie en overdacht van dossiers binnen de Medische opvang asielzoekers (MOA) en tussen behandelend artsen van asielzoekers. Over dit punt is in het rapport van de Inspectie voor de Gezondheidszorg over de kwaliteit van de MOA ook een aanbeveling opgenomen dat de MOA moet zorgen dat het COA een aanzegtermijn in acht neemt bij een overplaatsing, opdat de overdracht van het medische dossier bij een overplaatsing volgens protocol kan verlopen. Op dit moment wordt uitgewerkt hoe deze aanbeveling het best kan worden geïmplementeerd. Ik reken erop dat met een verbetering van de dossieroverdracht, de bedoelde zorgen van de medische hulpverleners kunnen worden weggenomen. </antwoord>
      <antwoord nummer="7">Neen. Ik zie in de behandeling en bejegening van kinderen in de asielopvang, ook in gevallen van tussentijdse verhuizingen, geen strijd met het VN verdrag inzake de rechten van het kind. Maatregelen acht ik dan ook niet aan de orde. </antwoord>
      <noten afkomstig="antwoord"/>
   </antwoorden>
</kvr>
