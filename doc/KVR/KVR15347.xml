<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over Poolse verpleegkundigen. (Ingezonden 6 maart 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15347
</item>
         <item attribuut="Rubriek">Arbeid (Overig) Gezondheidszorg (Medische beroepen)</item>
         <item attribuut="Trefwoorden">Buitenlandse werknemers Verpleegkundigen</item>
         <item attribuut="Vindplaats">Kamervragen met antwoord 2001-2002, nr. 871, Tweede Kamer</item>
         <item attribuut="Vraagnr_bij_indiening">2010207630</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2002-03-20</item>
         <item attribuut="Datum_indiening">2002-03-06</item>
         <item attribuut="Document-id">KVR15347</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1831" allpagenumbers="1831 1832" vetnummer="2010207630" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15347" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="871" onderwerp="" indiendatum="2002-03-6">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-03-20">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Is het waar dat in maart 38 Poolse verpleegkundigen naar Nederland komen? <voetnoot nummer="1"/>Zo ja, gaat het hierbij om instellingen voor de thuiszorg? Zo niet om welke andere sector gaat het dan? </vraag>
      <vraag nummer="2" voetnoot="2">Was u op de hoogte van de komst van deze verpleegkundigen? Zo ja, waarom is de Kamer, zoals toegezegd, hiervan niet tijdig op de hoogte gebracht? <voetnoot nummer="2"/>
      </vraag>
      <vraag nummer="3" voetnoot="3">Heeft u nog nieuwe informatie over de werkgroep, bestaande uit vertegenwoordigers van de Nederlandse en Poolse ministeries, na uw brief van januari waarin u meldde dat de rapportage was vertraagd vanwege de verkiezingen, en dat op dat moment nog geen nieuwe Poolse vertegenwoordiging was benoemd? <voetnoot nummer="3"/>
      </vraag>
      <vraag nummer="4">Wanneer verwacht u de rapportage van de werkgroep over onder andere de voorwaarden waaronder aanstelling in Nederland zou kunnen, een adequate voorbereiding en de inpassing in de Poolse zorg na terugkeer? </vraag>
      <vraag nummer="5">Vindt u het, gezien uw eerdere voorzichtige houding om eerst de uitkomsten van de werkgroep af te wachten, gewenst dat Poolse verpleegkundigen nu al komen? Zo neen, hoe gaat u dat tegenhouden? </vraag>
      <vraag nummer="6">Hoe lang is het betreffende pilotproject waar de 38 verpleegkundigen toe behoren, gaande? Is de initiatiefnemer op de hoogte van de het overleg tussen de Poolse en Nederlandse ministeries? </vraag>
      <vraag nummer="7">Hoeveel verpleegkundigen zijn er momenteel via dit project of andere projecten in een traject ter voorbereiding op de komst naar Nederland? </vraag>
      <vraag nummer="8">Deelt u de mening dat beter en meer geïnvesteerd moet worden in mensen die hier nog aan de kant staan, zoals buitenlandse verpleegkundigen die al in Nederland wonen met een buitenlands diploma? </vraag>
      <vraag nummer="9" voetnoot="4">Is het waar dat er in Nederland 1600 verpleegkundigen verblijven met een buitenlands diploma? <voetnoot nummer="4"/>Zo ja, hoeveel hebben zich bij het opgestarte verwijspunt Buitenlandse Gediplomeerden gemeld, en wat doet u om deze mensen sneller aan de slag te helpen? </vraag>
      <vraag nummer="10">Wilt u deze vragen beantwoorden voor het Algemeen Overleg over arbeidsmarktbeleid op 27 maart a.s.? </vraag>
      <noten afkomstig="vraag">
         <noot nummer="1" datum="2002-02-27" bron="Trouw">Trouw, 27 februari 2002</noot>
         <noot nummer="2">Algemeen Overleg, 30 mei 2001 Arbeidsmarktbeleid, kamerstuk 27400 XVI, nr. 89</noot>
         <noot nummer="3" datum="2002-01-11" bron="Nader antwoord op vragen Kant over Poolse verpleegkundigen">Nader antwoord op vragen Kant over Poolse verpleegkundigen, 11 januari 2002</noot>
         <noot nummer="4" datum="2002-02-23" bron="Financieel dagblad">Financieel dagblad, 23 februari 2002</noot>
      </noten>
   </vragen>
   <antwoorden aantal="9">
      <antwoord nummer="1">Het is juist dat een groep van circa 38 Poolse verpleegkundigen zich in Polen voorbereidt op de komst naar Nederland. Het gaat om een pilotproject door een vijftal instellingen voor intramurale ouderenzorg, werkzaam in de Randstad en het zuiden des lands. De voorbereiding in Polen is bijna afgerond en er is voorzien in verdere begeleiding en scholing nadat ze hier in de zorginstellingen zijn gearriveerd. </antwoord>
      <antwoord nummer="2">De eerste voorbereidingen voor dit pilotproject dateren van het voorjaar van 2000. Er zijn incidenteel contacten geweest tussen de initiatiefnemers en het ministerie van VWS. In het begin betrof dat procedurele aspecten en de waardering van het opleidingsniveau van de Poolse diploma’s. Bij brief van 2 januari 2001 is het ministerie schriftelijk op de hoogte gesteld van het initiatief, later is daarop nog meer correspondentie gevolgd. De uitwerking van het project heeft stapsgewijs plaatsgevonden. De fase waarin het nu verkeert is die van de afronding van de voorbereiding van de Poolse verpleegkundigen op hun komst naar Nederland en van de afronding van de benodigde procedurele aspecten. Er zijn verblijfsvergunningen en tewerkstellingsvergunningen aangevraagd. Dit initiatief is een van de vele initiatieven van zorginstellingen om te voorzien in de acute personeelsproblematiek. In de contacten met de initiatiefnemers wordt dezerzijds steeds gewezen op het overheidsbeleid terzake van de werving van personeel van buiten de Europese Economische Ruimte (EER) en op de afspraken die daarover tussen partijen zijn gemaakt in het kader van het Convenant Arbeidsmarktbeleid Zorgsector (CAZ). In de uitvoering van die afspraken wordt de verantwoordelijkheid van de beoogde werkgever in dezen steeds benadrukt. De toetsing of deze afspraken ook zijn gevolgd berust bij het Centrum voor Werk en lnkomen bij de behandeling van verzoeken om tewerkstellingsvergunningen (twv’s). Pas als de twv’s worden verleend is duidelijk of een initiatief in overeenstemming is met de afspraken. In het onderhavige geval heeft de afronding van de procedurele aspecten nog niet plaatsgevonden. Het goede moment voor tijdige informatie van de Kamer is het moment dat dit soort initiatieven ook succesvol blijken te verlopen. Informatie in een eerder stadium zou later overbodig en verwarrend kunnen blijken te zijn. Dat is de reden waarom ik de Kamer niet eerder over de meest recente ontwikkelingen heb geïnformeerd. Wel heb ik de Kamer een en ander maal geïnformeerd over de stand van zaken van het overleg dat ik over de mogelijke overkomst van Poolse verpleegkundigen naar Nederland met mijn Poolse ambtgenoot voer. </antwoord>
      <antwoord nummer="3 en 4">Bij mijn bezoek aan Warschau, halverwege februari 2002, heeft de Poolse overheid mij duidelijk gemaakt dat zij, na de periode van bezinning op de werkzaamheden van de bilaterale werkgroep als gevolg van de wisseling van de regering aldaar, nu verder wil met de ontwikkeling van de bilaterale samenwerking. Mij is toegezegd dat de Poolse regering op korte termijn met voorstellen komt. Vervolgens kunnen de werkzaamheden van de werkgroep snel worden voortgezet. Na afronding hiervan zal de werkgroep aan mijn Poolse ambtgenoot en mij rapporteren en zullen wij ons beraden op nadere besluitvorming terzake, mede met betrekking tot inpassing na terugkeer in de Poolse zorgverlening. De verwachting is dat dit eind april z’n beslag zal kunnen krijgen. </antwoord>
      <antwoord nummer="5">De werkgroep richt zich op een zo soepel mogelijk verloop, in procedureel en inhoudelijk opzicht, van het hele traject van de eventuele aanstelling van Poolse verpleegkundigen naar Nederland, gegeven de afspraken krachtens het CAZ. Voor zover nu bekend lijkt het onderhavige project binnen die afspraken te passen en kan dan in mijn ogen niet interfereren met de uitkomsten van besluitvorming over de resultaten van de werkgroep. </antwoord>
      <antwoord nummer="6">Zie voor het eerste deel van de vraag mijn antwoord op vraag 2. De initiatiefnemer van het onderhavige project is, net zoals alle andere initiatiefnemers die zich tot mijn ministerie wenden, op de hoogte van het overleg tussen de Poolse en Nederlandse ministeries. </antwoord>
      <antwoord nummer="7">Zoals reeds aangegeven zijn er in dit project circa 38 verpleegkundigen in voorbereiding op een komst naar Nederland. Het is mij bekend dat er een ander project in ongeveer dezelfde fase verkeert en daar gaat het om 18 personen. Dit project betreft een samenwerking tussen diverse zorginstellingen in de regio Den Haag en tussen Nederlandse en Poolse opleidingsinstellingen. De samenwerking tussen de opleidingsinstellingen is ook gericht op het opwaarderen van het niveau van de opleidingen in Polen. </antwoord>
      <antwoord nummer="8">Er wordt veel geïnvesteerd in de benutting van het hier in Nederland beschikbare arbeidspotentieel. Dat geldt ook de mogelijke inzet van verpleegkundigen met een buitenlands diploma. Partijen, betrokken bij het CAZ, stellen alles in het werk, gericht op de verschillende segmenten van het arbeidspotentieel, om de inzet hiervan te verhogen. </antwoord>
      <antwoord nummer="9">Het getal van 1600 verpleegkundigen met een buitenlands diploma die in Nederland verblijven heb ik niet kunnen verifiëren. De wet BIG schrijft niet voor dat de herkomst van een diploma moet worden vastgelegd. Wel houdt het BIG-register, om te kunnen voldoen aan verzoeken voor statistische gegevens van de Europese Unie, sinds 1999 bij of de inschrijving op grond van een buitenlands diploma plaatsvindt. In 1999, 2000 en 2001 zijn respectievelijk 332, 555 en 529 verpleegkundigen met een in het buitenland behaald diploma, dat voorkomt op de lijst van diploma’s uit de «Regeling aanwijzing buitenlandse diploma’s gezondheidszorg», ingeschreven. Het is niet bekend of en waar deze personen werkzaam zijn. Het verwijspunt is gestart op 1 januari 2002 en verkeert nog in een aanloopfase. Cijfers over aantallen in het buitenland gediplomeerde verpleegkundigen of hun vertegenwoordigers die zich met een vraag tot het verwijspunt hebben gericht, zijn nog niet beschikbaar evenmin als informatie over de effecten van de ondersteuning door het verwijspunt. </antwoord>
      <antwoord nummer="10">Met deze beantwoording heb ik voldaan aan uw verzoek. </antwoord>
      <noten afkomstig="antwoord"/>
   </antwoorden>
</kvr>
