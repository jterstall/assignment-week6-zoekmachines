<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Linden (CDA) over de afzet van pluimveemest naar het buitenland. (Ingezonden 22 november 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4053
</item>
         <item attribuut="Inhoud">Vragen over de sterk afgenomen export van pluimveemest en de mogelijke oplossingen hiervoor.</item>
         <item attribuut="Rubriek">Handel en economie (Export) Veeteelt (Organische mest) Veeteelt (Pluimvee)</item>
         <item attribuut="Trefwoorden">Export Organische mest Pluimvee</item>
         <item attribuut="Vindplaats">Kamervragen met antwoord 1996-1997, nr. 379, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Van der Linden</persoon>
         </item>
         <item attribuut="Datum_reaktie">1996-12-04</item>
         <item attribuut="Datum_indiening">1996-11-22</item>
         <item attribuut="Document-id">KVR4053</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="779" allpagenumbers="779 780" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="379" onderwerp="" indiendatum="1996-11-22">
         <vrager partij="CDA" oorsprong="parlement">Van der Linden</vrager>
         <vraagt-aan/>
      </vraagdata>
      <antwoorddata antwoorddatum="1996-12-4">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het bericht waar, dat de afzet van pluimveemest naar het buitenland sterk terugloopt <voetnoot nummer="1"/>? Zo ja, kunt u dit cijfermatig onderbouwen op basis van volume en kilogrammen fosfaat? </vraag>
      <vraag nummer="2">Wat ziet u als de belangrijkste oorzaken van de terugval van de export? </vraag>
      <vraag nummer="3" voetnoot="2">Welke gevolgen heeft deze trend voor de doelstellingen met betrekking tot fosfaat zoals geformuleerd in de Integrale Notitie mest- en ammoniakbeleid? <voetnoot nummer="2"/>
      </vraag>
      <vraag nummer="4">Welke maatregelen kunt u nemen om de export te stimuleren? kan de regering binnenkort als voorzitter van de Europese Unie een extra inspanning leveren om administratieve problemen in Frankrijk, Belgie¨ en Duitsland te bestrijden? </vraag>
      <vraag nummer="5">Hoe oordeelt u over de exportbegeleiding van Nederlandse zijde? Zijn er, vooruitlopend op de organisatorische veranderingen in verband met invoering van het Mineralen Aangiftesysteem (MINAS), knelpunten met betrekking tot de begeleiding? Zo neen, wat doet u om deze problemen ook in de overgang naar MINAS te voorkomen? </vraag>
      <noten afkomstig="vraag">
         <noot nummer="1" datum="1996-11-14" bron="Agrarisch Dagblad">Agrarisch Dagblad, 14 november 1996</noot>
         <noot nummer="2" documenttype="Kamerstuk" kamerstuk-id="24 445" documentnummer="1">Kamerstuk 24 445, nr. 1</noot>
      </noten>
   </vragen>
   <antwoorden aantal="5">
      <antwoord nummer="1">Ja. Op basis van voorlopige cijfers van de Stichting Landelijke Mestbank blijkt, dat tot en met 31 oktober 1996 ruim 340 000 ton pluimveemest in het buitenland is afgezet. Dit komt overeen met bijna 6,4 miljoen kg fosfaat. Ten opzichte van 1995 is de export van pluimveemest met 35% afgenomen. </antwoord>
      <antwoord nummer="2">De belangrijkste oorzaak voor de terugval is de negatieve ontwikkeling in de kostenverhouding tussen export en afzet van stapelbare pluimveemest in Nederland, waardoor het voor de puimveehouders minder aantrekkelijk is geworden om de mest te exporteren. Andere oorzaken zijn vergunningeisen die de buitenlandse overheden stellen bij de invoer van mest. </antwoord>
      <antwoord nummer="3">Het wordt moeilijker voor het landbouwbedrijfsleven om de in de Integrale Notitie mest- en ammoniakbeleid (IN) weergegeven ontwikkeling van de omvang van de export van pluimveemest te realiseren. Voor het gewenste evenwicht op de landelijke mestmarkt is het dan van belang dat de andere oplossingsrichtlijnen (veevoerspoor, distributie) de mogelijke tegenvallers in de export compenseren. Dit wordt jaarlijks gemonitord. In 2000 wordt voor de eerste keer de balans opgemaakt. Uitgangspunt van het mestbeleid blijft de in de IN aangegeven vermindering van de mineralenverliezen en daarmee de milieudoelen waarop de IN is gebaseerd. </antwoord>
      <antwoord nummer="4">De export van pluimveemest moet voldoen aan eisen die gesteld worden in het kader van de EU-transportverordening (Nr. 259/93). Uit deze verordening vloeit voort dat export van pluimveemest alleen mogelijk is als door het land van bestemming een vergunning is afgegeven. Voor het in stand houden van duurzame afzetmarkten is het voor de exporteurs van belang dat zij voldoen aan de vergunningsvereisten die de buitenlandse autoriteiten stellen. Ik ben bereid de mogelijkheden te onderzoeken om pluimveemest van de zogenaamde oranje lijst naar de groene lijst van de EU-transportverordening te verplaatsen waardoor de administratieve procedures verminderd kunnen worden. Hierover is unanieme besluitvorming nodig tussen alle betrokken Lid-Staten, wat op dit dossier niet gemakkelijk zal kunnen worden gerealiseerd. Ik verwacht dat medio 1997 conclusies kunnen worden getrokken. </antwoord>
      <antwoord nummer="5">Tot 1998 vervult de Stichting Landelijke Mestbank (SLM) een rol bij de exportbegeleiding. De SLM speelt een rol in de procedures voor de afgifte van de exportvergunningen onder andere door informatie te verstrekken aan de exporteurs betreffende de vergunningsvereisten. Ik zie exportbegeleiding en initiatieven voor het stimuleren van de export van pluimveemest als een verantwoordelijkheid van het bedrijfsleven zelf. In het kader van de nieuwe uitvoeringsorganisatie voor het mestbeleid wordt in dit verband onder verantwoordelijkheid van het landbouwbedrijfsleven een nieuwe organisatie opgezet, die de afzet van mest gaat faciliteren. </antwoord>
      <noten afkomstig="antwoord"/>
   </antwoorden>
</kvr>
