<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister en staatssecretaris van Binnenlandse Zaken en Koninkrijksrelaties over het benutten van leegstaande politiecellen in het politiebureau van Veendam. (Ingezonden 6 augustus 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16331
</item>
         <item attribuut="Inhoud">Vragen over de leegstand van cellen in het politiebureau in Veendam, in het licht van ernstige tekorten aan politiecellen bij de politie in Groningen, Friesland en Drenthe.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Criminaliteit en openbare orde (Politie)</item>
         <item attribuut="Trefwoorden">Gevangeniswezen Politie</item>
         <item attribuut="Vindplaats">Kamervragen met antwoord 2002-2003, nr. 45, Tweede Kamer</item>
         <item attribuut="Vraagnr_bij_indiening">2010213510</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2002-09-25</item>
         <item attribuut="Datum_indiening">2002-08-06</item>
         <item attribuut="Document-id">KVR16331</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="91" allpagenumbers="91 92" vetnummer="2010213510" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16331" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="45" onderwerp="" indiendatum="2002-08-6">
         <vrager partij="D66" oorsprong="parlement">Dittrich</vrager>
         <vraagt-aan>de minister en staatssecretaris van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-09-25">
         <antwoorder functie="minister" ministerie="Binnenlandse Zaken en Koninkrijksrelaties">Remkes en staatssecretaris Hessing</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Wat zijn de redenen dat het cellencomplex in het politiebureau van Veendam niet gebruikt wordt, terwijl de politie in Groningen, Friesland en Drenthe met een ernstig tekort aan politiecellen kampt? </vraag>
      <vraag nummer="2">Deelt u de mening dat de 7 cellen in het politiebureau van Veendam, die gereed zijn voor gebruik, op zo kort mogelijke termijn moeten worden gebruikt voor het onderbrengen van arrestanten, in elk geval totdat de voor 2004 geplande nieuwbouw op het Industrieterrein Driebond-Oost gereed is voor ingebruikneming? Zo neen, waarom niet? </vraag>
      <vraag nummer="3">Wat is het standpunt van de OR van de regiopolitie Groningen over de ingebruikneming van de leegstaande cellen en wat is de argumentatie die de OR aanvoert? </vraag>
      <vraag nummer="4">Hoeveel arrestanten zijn er in 2002 in de provincies Groningen, Friesland en Drenthe wegens het tekort aan politiecellen heengezonden, terwijl het cellencomplex in het politiebureau te Veendam ongebruikt werd gelaten? </vraag>
      <vraag nummer="5">Bent u bereid om te stimuleren en/of af te dwingen dat het cellencomplex in het politiebureau Veendam zo snel mogelijk in gebruik wordt genomen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1 en 2">Door de korpsbeheerder van de politieregio Groningen is aangegeven dat het inderdaad voor komt dat de politieregio Groningen gebruik moet maken van celcapaciteit van andere politieregio’s, omdat arrestanten niet (direct) kunnen worden ondergebracht in de Groningse politiecellencomplexen. Er zijn incidenteel momenten dat het aanbod van arrestanten groter is dan de hoeveelheid cellen, bijvoorbeeld in geval van grootschalig politieoptreden. Het is mede uit doelmatigheidsoogpunt voor de korpsen niet doenlijk om structureel te investeren in overcapaciteit om mogelijk piekaanbod op te vangen, mede omdat deze cellen een groot deel van de tijd leeg zouden staan. Om de incidentele pieken op te vangen kunnen korpsen een beroep doen op beschikbare celcapaciteit van andere politieregio’s. De regiopolitie Groningen beschikt momenteel over 34 gebruiksklare cellen, gespreid over de politiebureaus in Groningen, Delfzijl en Veendam, waarvan er 27 ook daadwerkelijk worden gebruikt. De korpsbeheerder van de politieregio Groningen heeft mij desgevraagd laten weten dat de kosten om het cellencomplex te Veendam open te houden ongeveer 720 000 bedragen. Door het korps Groningen zijn de voordelen en nadelen van het openhouden van het cellencomplex met deze kosten afgewogen, waarbij het korps tot het besluit is gekomen het cellencomplex te sluiten. Sinds 1999 is het cellencomplex te Veendam daarom niet meer in gebruik. Het beschikbare aantal van 27 politiecellen in Groningen en Delfzijl is in beginsel toereikend voor de onderbrenging van de arrestanten van de politieregio Groningen. Het blijkt dat het zich soms voordoende tekort aan politiecelcapaciteit mede wordt veroorzaakt door het relatief grote beroep dat het Openbaar Ministerie (OM) doet voor de onderbrenging van inbewaringgestelden en vervangend gehechten. Tussen de politieregio en het OM in Groningen is ongeveer anderhalf jaar geleden de herenafspraak gemaakt dat het OM, vanwege het structurele tekort aan cellen in de huizen van bewaring, een vast beroep kon doen op 10 cellen voor de onderbrenging van inbewaringgestelden en vervangend gehechten. De vergoeding die hiervoor door het korps wordt ontvangen van het Ministerie van Justitie is niet kostendekkend. De afspraak dient een uitermate zinvol doel, namelijk het voorkomen dat Justitie gevangenen moet wegsturen. Het was en is echter duidelijk dat een adequate toedeling van de beschikbare personele en cellencapaciteit soms lastig is. In de praktijk ligt de door het OM gevraagde cellencapaciteit bovendien regelmatig hoger, zo meldt de Groningse korpsbeheerder mij. Daar komt nog bij dat de druk op de politiecelcapaciteit is toegenomen nu het door een recente wetswijziging mogelijk is geworden om inbewaringgestelden langer dan voorheen, namelijk maximaal 10 dagen in een politiecel vast te houden. In het licht van het vorenstaande heeft de hoofdofficier van justitie te Groningen in juni van dit jaar het initiatief genomen voor overleg met het ministerie van Justitie met het oog op een structurele, kostendekkende voorziening voor het gebruik van een aantal politiecellen door het openbaar ministerie. Dat overleg is nog gaande. De Groningse korpsbeheerder heeft mij medegedeeld niet voornemens te zijn om het regionaal college voor te stellen extra middelen van het korps beschikbaar te stellen om de personele capaciteit voor de bemensing van de 7 cellen in Veendam mogelijk te maken tot het tijdstip van ingebruikneming van de momenteel in voorbereiding zijnde nieuwbouw van een cellencomplex in de stad Groningen in 2004. Een dergelijke openstelling zou bovendien betekenen dat het bureau te Veendam, dat nu dagelijks tijdens kantooruren geopend is, 24 uur per dag opengesteld zou moeten worden met alle kostenverhogende effecten van dien. Dat zou, naar het oordeel van de korpsbeheerder van de politieregio Groningen ten koste gaan van andere prioriteiten van de politiezorg. </antwoord>
      <antwoord nummer="3">De korpsbeheerder van Groningen heeft mij laten weten dat de OR van de regiopolitie Groningen ongelukkig is met het feit dat het cellencomplex gesloten is, maar dat de raad begrip heeft voor de afweging van de korpsleiding en de regionale driehoek die tot het ongebruikt laten van het cellencomplex in Veendam heeft geleid. De OR ondersteunt, zowel praktisch als principieel, het eerder genoemde overleg tussen het OM te Groningen en het Ministerie van Justitie en zou graag zien dat dit overleg op korte termijn bijdraagt aan een (meer) kostendekkende oplossing van de cellenproblematiek. </antwoord>
      <antwoord nummer="4">De korpsbeheerder van de politieregio Groningen heeft aangegeven dat tot nu toe in 2002 in de regio Groningen twee arrestanten zijn heengezonden. Alle overige arrestanten zijn ondergebracht in hetzij cellen in de regio Groningen, hetzij in politiecellen elders. Wel is in de loop van dit jaar van circa 85 personen, wier hechtenis was geëxecuteerd, de executie door het OM onderbroken. Dit omdat zij plaats moesten maken voor andere arrestanten of gehechten. Deze personen zullen op een later tijdstip het restant van hun vrijheidsbeneming moeten ondergaan. In de regio’s Fryslân en Drenthe zijn in het geheel geen arrestanten heengezonden, zo hebben de korpsbeheerders van deze regionale politiekorpsen mij desgevraagd laten weten. </antwoord>
      <antwoord nummer="5">Uit het bovenstaande blijkt dat een van de onderliggende oorzaken van de geconstateerde leegstand van celruimte is dat de regiopolitie geen extra eigen middelen wil uittrekken voor het openhouden van de 7 cellen in Veendam omdat dit ten koste zal gaan van het primaire politiewerk. De politieregio Groningen heeft om haar moverende redenen, die ik ingevolge de taak- en bevoegdheidsverdeling in het decentrale politiebestel dien te respecteren en die ik overigens, hoe betreurenswaardig ook, realistisch acht, in de prioritering van de inzet van haar personele capaciteit gekozen voor een formatie die voldoende is voor de bemensing van 27 politiecellen. Aangezien het korps inmiddels vergevorderde bouwplannen heeft voor een nieuw cellencomplex in Groningen ben ik van mening dat tijdelijk het probleem reeds wordt opgelost door goede samenwerking met de omliggende politieregio’s. Tot slot is in het Strategisch akkoord afgesproken dat de reguliere sanctiecapaciteit in de gehele strafrechtketen zal moeten worden uitgebreid. Dit draagt uiteraard eveneens bij aan een oplossing van bestaande knelpunten inzake de politiecelcapaciteit. In het meerjarig beleidsprogramma op het terrein van veiligheid dat het Strategisch akkoord nader uitwerkt, zal hierop nader worden ingegaan. Daartoe wordt door de diverse betrokkenen in overleg getreden om tot adequate en structurele oplossingen van de problemen in den brede, dat wil zeggen in de gehele strafrechtketen, te kunnen komen. Zelf zal ik ook actief aan dit overleg en aan het bijdragen aan deze oplossingen deelnemen. </antwoord>
      <noten afkomstig="antwoord"/>
   </antwoorden>
</kvr>
