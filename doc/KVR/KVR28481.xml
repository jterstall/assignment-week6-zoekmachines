<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Peters (GroenLinks) aan de minister van Defensie over een verzwegen schietincident in Irak op 7 december 2003. (Ingezonden 9 mei 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28481
</item>
         <item attribuut="Inhoud">Aanvullende vragen op eerdere vragen van het lid Van Velzen, ingezonden 3 mei 2007, naar aanleiding van een uitzending van NOVA van 1 mei 2007 over een gedeeltelijk verzwegen schietincident op 7 december 2003 in Irak.</item>
         <item attribuut="Rubriek">Veiligheidsbeleid en defensie (Militairen) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Irak Militairen</item>
         <item attribuut="Vindplaats">Kamervragen met antwoord 2006-2007, nr. 1871, Tweede Kamer</item>
         <item attribuut="Vraagnr_bij_indiening">2060714650</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="GroenLinks">Peters</persoon>
         </item>
         <item attribuut="Datum_reaktie">2007-06-18</item>
         <item attribuut="Datum_indiening">2007-05-09</item>
         <item attribuut="Document-id">KVR28481</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3955" allpagenumbers="3955 3956" vetnummer="2060714650" code="0607tkkvr1871" lopendefooter="Tweede Kamer, vergaderjaar 2006–2007, Aanhangsel" filenaam="KVR28481" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1871" onderwerp="" indiendatum="2007-05-9">
         <vrager partij="GroenLinks" oorsprong="parlement">Peters</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="2007-06-18">
         <antwoorder functie="minister" ministerie="Defensie">Van Middelkoop</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u ermee bekend dat het Openbaar Ministerie een onderzoek heeft geopend naar een vuurgevecht op 7 december 2003 in Irak met mogelijk één of meer door Nederlandse militairen veroorzaakte dodelijke Irakese slachtoffers, dat destijds door de toenmalige compagniescommandant kennelijk is verzwegen? <voetnoot nummer="1"/>
      </vraag>
      <vraag nummer="2">Was u en/of uw ambtsvoorganger op de hoogte van dit incident? </vraag>
      <vraag nummer="3">Zo ja, sinds wanneer? Waarom heeft de regering de Kamer niet van het incident op de hoogte gesteld? Hoe oordeelt u over de juistheid en volledigheid van de informatievoorziening door uw ambtsvoorganger aan de Kamer in de aanloop naar en tijdens het debat over verlenging van de Nederlandse militaire missie in Irak van 11 december 2003, waarin dit incident niet aan de orde is geweest? Deelt u de mening dat wetenschap van het incident relevant was geweest voor zorgvuldige oordeelsvorming over de verlenging door de Kamer? </vraag>
      <vraag nummer="4">Zo u en/of uw ambtsvoorganger niet op de hoogte was van het incident, hoe verklaart u dat? </vraag>
      <vraag nummer="5">Deelt u de mening dat elk handelen van Nederlandse militairen met mogelijk dodelijke slachtoffers, waaronder begrepen niet alleen incidenten en defensieve gevechten maar ook deelname aan aanvalsoperaties, onverwijld aan de verantwoordelijke bewindspersoon dient te worden gemeld en door bevoegde autoriteiten onderzocht dient te worden? Zo neen, welke richtlijnen hanteert u dienaangaande en waarom? </vraag>
      <vraag nummer="6">Welke maatregelen heeft u getroffen opdat u daadwerkelijk tijdig en volledig op de hoogte bent van het handelen van Nederlandse militairen met mogelijk dodelijke slachtoffers? </vraag>
      <vraag nummer="7">Bent u bereid de Kamer over dergelijk handelen steeds tijdig en volledig – in het uiterste geval vertrouwelijk – te informeren? </vraag>
      <noten afkomstig="vraag">
         <noot nummer="1" datum="2007-05-2" bron="de Volkskrant">de Volkskrant, 2 mei 2007</noot>
      </noten>
   </vragen>
   <toelichting>Deze vragen dienen ter aanvulling op eerdere vragen ter zake van het lid Van Velzen (SP), ingezonden 3 mei 2007 (vraagnummer 2060714280). </toelichting>
   <antwoorden aantal="3">
      <antwoord nummer="1">Ja, het Openbaar Ministerie is een onderzoek begonnen. </antwoord>
      <antwoord nummer="2, 3 en 4">Alle incidenten waarbij een vermoeden is van het plegen van een strafbaar feit dienen te worden gemeld aan de commandant, aan de Koninklijke marechaussee en aan het Defensieoperatiecentrum in Den Haag. Ook dit incident is gemeld en op basis van de beschikbare informatie bestond destijds geen aanleiding nader onderzoek te verrichten. Er bestond derhalve ook geen aanleiding de Kamer over dit specifieke incident te informeren. Het is niet vast te stellen of de toenmalige minister is ingelicht. Het Openbaar Ministerie heeft thans op basis van nieuwe informatie besloten een onderzoek in te stellen. Het is niet opportuun uitlatingen te doen of reacties te geven zolang dit onderzoek loopt. </antwoord>
      <antwoord nummer="5, 6 en 7">Ieder geweldgebruik wordt gemeld aan de commandant ter plaatse en aan de Koninklijke marechaussee. De commandant meldt het geweldgebruik vervolgens via de normale rapportagestructuur aan het Defensieoperatiecentrum in Den Haag. Wanneer het vermoeden bestaat van het plegen van een strafbaar feit informeert de Koninklijke marechaussee het Openbaar Ministerie. De Koninklijke marechaussee handelt in het kader van de opsporingstaak onder gezag van het Openbaar Ministerie. Wanneer daartoe aanleiding bestaat, doet de Koninklijke marechaussee vervolgens in overleg met of in opdracht van het Openbaar Ministerie onderzoek. Het betreft dan ofwel een strafrechtelijk onderzoek ofwel een oriënterend feitenonderzoek. Dit laatste kan het geval zijn als het niet duidelijk is of sprake is van het plegen van strafbare feiten. In alle gevallen waarin onderzoek plaatsvindt naar geweldsaanwendingen gepleegd door militairen in uitzendgebieden dient de in de aanwijzing aan de hoofdofficier van justitie te Arnhem met betrekking tot de handelwijze bij geweldsaanwending door militairen genoemde procedure te worden gevolgd. In deze aanwijzing, waarvan de meest recente versie is gepubliceerd in de Staatscourant van 29 november 2006 (nummer 233), wordt onder meer beschreven in welke gevallen met een melding aan het OM kan worden volstaan en in welke gevallen nader onderzoek, uitmondend in een proces-verbaal, moet worden verricht. Deze aanwijzing vormt een bestendiging van al in 2004 ingezet beleid hieromtrent. Wanneer het onderzoek uitmondt in een proces-verbaal, wordt dat na voltooiing aan het Openbaar Ministerie gestuurd. Het proces-verbaal wordt opgemaakt door de Koninklijke marechaussee. Na instemming van het Openbaar Ministerie, waarbij op basis van de toepasselijke wettelijke bepalingen belangen van opsporing, vervolging en privacy zijn gewogen, kan de minister van Defensie worden geïnformeerd over de uitkomst van een onderzoek en de vervolgingsbeslissing. In dat geval wordt door de Koninklijke marechaussee een zogenaamde bestuurlijke rapportage over een zaak voor de bewindslieden opgemaakt. De bewindslieden van Defensie worden langs deze lijn door ambtenaren van hun departement naar bevind van zaken geïnformeerd indien de onderzoeksresultaten daartoe aanleiding geven. </antwoord>
      <noten afkomstig="antwoord"/>
   </antwoorden>
</kvr>
