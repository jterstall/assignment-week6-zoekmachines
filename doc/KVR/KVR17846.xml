<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rouvoet en Slob (beiden ChristenUnie) aan de minister van Justitie en de staatssecretaris van Onderwijs, Cultuur en Wetenschappen, dhr. Van Leeuwen, over het programma «Neuken doe je zo» en schoolverlaters. (Ingezonden 10 april 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17846
</item>
         <item attribuut="Inhoud">Vragen over een uitzending van het televisieprogramma "Neuken doe je zo" waarin schoolverlaters werden gewezen op het bestaan van een opleiding tot escort of prostituee.</item>
         <item attribuut="Rubriek">Beroepsonderwijs en volwasseneneducatie (Leerlingen) Communicatie, media en informatievoorziening (Radio en televisie) Voortgezet onderwijs (Leerlingen) Welzijn (Overig)</item>
         <item attribuut="Trefwoorden">Prostitutie Schoolverlaters Seksualiteit Televisie</item>
         <item attribuut="Vindplaats">Kamervragen met antwoord 2002-2003, nr. 1343, Tweede Kamer</item>
         <item attribuut="Vraagnr_bij_indiening">2020310130</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="ChristenUnie">Rouvoet</persoon>
            <persoon partij="ChristenUnie">Slob</persoon>
         </item>
         <item attribuut="Datum_reaktie">2003-05-26</item>
         <item attribuut="Datum_indiening">2003-04-10</item>
         <item attribuut="Document-id">KVR17846</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2801" allpagenumbers="2801 2802" vetnummer="2020310130" code="0203tkkvr1343" lopendefooter="Tweede Kamer, vergaderjaar 2002–2003, Aanhangsel" filenaam="KVR17846" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1343" onderwerp="" indiendatum="2003-04-10">
         <vrager partij="ChristenUnie" oorsprong="parlement">Rouvoet</vrager>
         <vrager partij="ChristenUnie" oorsprong="parlement">Slob</vrager>
         <vraagt-aan>de minister van Justitie en de staatssecretaris van Onderwijs, Cultuur en Wetenschappen, dhr. Van Leeuwen,</vraagt-aan>
      </vraagdata>
      <antwoorddata antwoorddatum="26 mei 2003), zie ook Aanhangsel Handelingen nr. 1206, vergaderjaar 2002–2003">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Heeft u kennisgenomen van de uitzending van het BNN-programma «Neuken doe je zo» van 31 maart 2003? </vraag>
      <vraag nummer="2">Hoe oordeelt u over het feit dat in deze uitzending schoolverlaters werd gewezen op het bestaan van een «seksschool» waar mensen een opleiding kunnen volgen tot escort en prostituee? </vraag>
      <vraag nummer="3">Bent u van mening dat dit onderdeel van het programma, zeker gelet op de gebezigde bewoordingen, een overtreding betekent van artikel 250a, eerste lid, onder 3 Sr, waarin strafbaar is gesteld degene die een ander ertoe brengt zich beschikbaar te stellen tot het verrichten van seksuele handelingen met of voor een derde tegen betaling dan wel ten aanzien van een ander enige handeling onderneemt waarvan hij of zij weet of redelijkerwijs moet vermoeden dat die ander zich daardoor tot het verrichten van die handelingen beschikbaar stelt, terwijl die ander minderjarig is? </vraag>
      <vraag nummer="4">Bent u van mening dat, gelet op doel en strekking van de Mediarichtlijn «Televisie zonder grenzen» (bescherming van jeugdigen en minderjarigen) het ontoelaatbaar moet worden geacht dat een publieke omroep dit soort programma-onderdelen uitzendt? </vraag>
      <vraag nummer="5">Wilt u uiteenzetten wat uw reactie zal zijn in de richting van de verantwoordelijke programmamakers en zendgemachtigde, als één of beide van de voorgaande twee vragen bevestigend dient te worden beantwoord? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja, naar aanleiding van uw vraag heb ik mij laten inlichten over de desbetreffende uitzending. </antwoord>
      <antwoord nummer="2">Ik vind het niet gepast om in een programma-onderdeel, dat gericht is op (onder andere) minderjarigen en dat aangeeft tot doel te hebben seksuele voorlichting aan deze doelgroep te geven, de prostitutie te promoten als mogelijke beroepskeuze. Ik wil benadrukken dat het niet de bedoeling van de wetgever is geweest om bij de opheffing van het algemeen bordeelverbod prostitutie als passende arbeid aan te merken. In de desbetreffende uitzending is prostitutie ten onrechte gepresenteerd als (uitsluitend) seksuologisch onderwerp. Bovendien werd door de aanwezige exploitante misleidende informatie verstrekt omtrent mogelijke verdiensten in de prostitutie, waardoor het werken in de prostitutie te rooskleurig is voorgesteld. Wanneer een thema als prostitutie aan de orde wordt gesteld, mag van een televisieuitzending die pretendeert voorlichting te geven, worden verwacht dat juiste en evenwichtige informatie wordt gegeven. Juist met een doelgroep als de onderhavige is het de verantwoordelijkheid van de programmamakers om zowel realistische informatie over eventuele verdiensten, als op zijn minst ook informatie over andere, wellicht minder aantrekkelijke, aspecten van het vak en over de mogelijke risico’s van het werken in de prostitutie te geven. </antwoord>
      <antwoord nummer="3">Nee. De desbetreffende uitzending is (op mijn verzoek) door het openbaar ministerie getoetst aan de geldende wet- en regelgeving. Het openbaar ministerie heeft geconcludeerd dat er geen sprake kan zijn van strafbaarheid op grond van artikel 250a, eerste lid onder 3 Wetboek van Strafrecht. Niet gesteld kan worden dat door dit onderdeel van de uitzending is getracht een minderjarige te brengen tot prostitutie. De uitzending is eerder voorlichtend van aard geweest dan wervend. </antwoord>
      <antwoord nummer="4">De Europese richtlijn «Televisie zonder grenzen» is onder meer geïmplementeerd door middel van de artikelen 52d en 53 van de Mediawet. Artikel 52d maakt een onderscheid tussen programma’s die ernstige schade kunnen toebrengen aan personen jonger dan 16 jaar en programma’s die schade kunnen toebrengen aan voornoemde categorie. De eerste categorie is expliciet verboden. Het toezicht hierop berust bij het Commissariaat voor de Media. In zijn toezichtsbeleid hanteert het Commissariaat het uitgangspunt dat sprake is van «ernstige schade» bij overtreding van een strafrechtelijke bepaling (bijvoorbeeld ontuchtige handelingen) of bij bepaalde vormen van extreme porno samengaand met hard geweld. Het Commissariaat heeft desgevraagd laten weten dat hiervan geen sprake is in het onderhavige geval. De tweede categorie is toegestaan indien het programma wordt uitgezonden door een instelling die is aangesloten bij de zelfreguleringsorganisatie NICAM en de uitzending geschiedt in overeenstemming met de daarvoor geldende regels: het programma mag pas na 22:00 uur worden uitgezonden en moet voorzien zijn van de toepasselijke Kijkwijzersymbolen. Bij uitzending van onderhavig programma zijn deze regels in acht genomen. </antwoord>
      <antwoord nummer="5">Nu geen van beide voorgaande vragen bevestigend kan worden beantwoord zie ik geen aanleiding tot het geven van een reactie in de richting van de verantwoordelijke programmamakers en zendgemachtigde. </antwoord>
      <noten afkomstig="antwoord"/>
   </antwoorden>
</kvr>
