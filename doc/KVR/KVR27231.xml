<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Wit en Irrgang (beiden SP) aan de ministers van Justitie en van Economische Zaken over de afwikkeling van de bouwfraude. (Ingezonden 23 november 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27231
</item>
         <item attribuut="Inhoud">Aanvullende vragen op eerdere vragen van het lid Van Oudenallen, ingezonden 20 november 2005. De vragen worden gesteld naar aanleiding van het programma Zembla, 12 november 2006. Vragen over het vervolgen door het OM van ambtenaren en bedrijven en over het mogelijk chantabel zijn van ambtenaren.</item>
         <item attribuut="Rubriek">Bouw (Algemeen) Criminaliteit en openbare orde (Fraude) Staats- en bestuursrecht (Overige publiekrechtelijke lichamen)</item>
         <item attribuut="Trefwoorden">Ambtsmisdrijven Bouwnijverheid Fraude Overheidspersoneel</item>
         <item attribuut="Vindplaats">Kamervragen met antwoord 2006-2007, nr. 735, Tweede Kamer</item>
         <item attribuut="Vraagnr_bij_indiening">2060703530</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
            <persoon partij="SP">Irrgang</persoon>
         </item>
         <item attribuut="Datum_reaktie">2007-02-05</item>
         <item attribuut="Datum_indiening">2006-11-23</item>
         <item attribuut="Document-id">KVR27231</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1581" allpagenumbers="1581 1582" vetnummer="2060703530" code="0607tkkvr735" lopendefooter="Tweede Kamer, vergaderjaar 2006–2007, Aanhangsel" filenaam="KVR27231" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="735" onderwerp="" indiendatum="2006-11-23">
         <vrager partij="SP" oorsprong="parlement">De Wit</vrager>
         <vrager partij="SP" oorsprong="parlement">Irrgang</vrager>
         <vraagt-aan>de ministers van Justitie en van Economische Zaken</vraagt-aan>
      </vraagdata>
      <antwoorddata antwoorddatum="5 februari 2007), zie ook Aanhangsel Handelingen nr. 493, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van de uitzending van Zembla over de afwikkeling van de bouwfraude? <voetnoot nummer="1"/>
      </vraag>
      <vraag nummer="2">Hoeveel bouwbedrijven zijn uiteindelijk door het openbaar ministerie (OM) vervolgd, terzake waarvan werden zij vervolgd en tot welke veroordeling(en) heeft dat geleid? In het bijzonder welke straffen en/of maatregelen werden door de rechter opgelegd? </vraag>
      <vraag nummer="3">Zijn er nog strafzaken aanhangig? Zo ja hoeveel en terzake van welke verdenking? </vraag>
      <vraag nummer="4">Hoeveel ambtenaren zijn er in het kader van de bouwfraude vervolgd, terzake van corruptie of eventuele andere strafbare feiten? Waartoe heeft die vervolging geleid? Welke straffen of maatregelen zijn opgelegd? </vraag>
      <vraag nummer="5">Lopen er nog strafzaken tegen ambtenaren? Zo ja, hoeveel, en terzake waarvan worden zij vervolgd? </vraag>
      <vraag nummer="6">Hoeveel bouwbedrijven zijn door de Nederlandse Mededingingsautoriteit (NMa) beboet? Hoe hoog zijn de boetes? Wat is het totale bedrag van de opgelegde boetes? </vraag>
      <vraag nummer="7">Met hoeveel bedrijven onderhandelt de NMa nog over de (voorlopig) opgelegde boetes? </vraag>
      <vraag nummer="8">Hoeveel bouwbedrijven zijn naar de rechter gestapt om over de door de NMa opgelegde boetes te procederen? </vraag>
      <vraag nummer="9">Wat heeft het OM respectievelijk de NMa gedaan met de in 2004 bekend geworden schaduwboekhouding van Boele en Van Eesteren? Klopt het dat daar niets mee is gedaan? Zo ja, waarom niet? </vraag>
      <noten afkomstig="vraag">
         <noot nummer="1"/>
         <noot nummer="1" datum="2006-11-12" bron="Zembla, VARA tv,">Zembla, VARA tv,, 12 november 2006</noot>
      </noten>
   </vragen>
   <toelichting>Deze vragen dienen ter aanvulling op eerdere vragen van het lid Van Oudenallen (Groep Van Oudenallen), ingezonden 20 november 2006 (vraagnummer 2060703290). </toelichting>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Er zijn vier bouwbedrijven vervolgd voor (het medeplegen van) oplichting (artikel 326 van het Wetboek van Strafrecht (Svr), het overtreden van de Wet economische mededinging (6 WED, jo 1, 2 WED en 15 WEM), heling (416 Sr), witwassen (420bis Sr) en deelname aan een criminele organisatie (140 jo 51 Sr). De bedrijven zijn veroordeeld voor deelname aan een criminele organisatie, meermalen gepleegd. Aan drie bedrijven zijn boetes opgelegd van € 45.000, aan één bedrijf is een boete van € 100.000 opgelegd. </antwoord>
      <antwoord nummer="3">De strafzaken die op basis van het opsporingsonderzoek naar aanleiding van de schaduwadministratie van het bedrijf Koop Tjuchem zijn voortgekomen – zoals bekend zijn acht projecten uit de administratie geselecteerd die hebben geleid tot onderzoeken tegen vier bouwbedrijven en twaalf daaraan verbonden natuurlijke personen (leidinggevenden) – zijn afgerond. Op 9 juni 2005 is vonnis gewezen tegen vier bouwbedrijven en twaalf daaraan verbonden natuurlijke personen. Daarbij zijn twee natuurlijke personen vrijgesproken en zijn de bouwbedrijven en de overige natuurlijke personen veroordeeld. Alle veroordeelde verdachten hebben hoger beroep ingesteld, met uitzondering van één bouwbedrijf en één natuurlijk persoon. Het Openbaar Ministerie heeft in alle zaken hoger beroep ingesteld. De behandeling van deze zaken heeft nog niet plaatsgevonden. Over de resterende kleine, aan de reeds vervolgde bouwbedrijven gerelateerde ondernemingen, kleine zelfstandige ondernemingen en overige werknemers van de reeds vervolgde bouwbedrijven met een lagere (uitvoerende) positie dient nog een definitieve afdoeningsbeslissing te worden genomen. </antwoord>
      <antwoord nummer="4">Het corruptie-onderzoek met betrekking tot de bouwfraude heeft zich gericht op de omkoping van ambtenaren door aannemers en de daarbij behorende handelingen. De Rijksrecherche heeft verdenkingen van corruptie van twaalf ambtenaren onderzocht. In het kader van deze onderzoeken zijn negen personen aangehouden ter zake van de corruptieverdenkingen, van wie zes personen zijn gedagvaard. Deze zes werden allen gedagvaard wegens overtreding van artikel 363 lid 1 aanhef en onder 1 Sr. (aannemen van giften door ambtenaar met als doel iets te doen of na te laten) waarbij twee van hen tevens werden gedagvaard wegens overtreding van artikel 225 Sr. (valsheid in geschrift). In eerste aanleg werden vijf van de zes gedagvaarde ambtenaren veroordeeld. De strafoplegging bestond voor vier van hen uit een werkstraf van 240 uren (subsidiair 120 dagen hechtenis) en voor één van hen uit een werkstraf van 80 uren (subsidiair 40 dagen hechtenis). Een van de zes gedagvaarde ambtenaren werd volledig vrijgesproken, waartegen geen hoger beroep is ingesteld, zodat deze vrijspraak onherroepelijk is geworden. In hoger beroep werden drie van de vijf in eerste aanleg veroordeelde ambtenaren vrijgesproken. Daarvan is één vrijspraak onherroepelijk geworden. Tegen twee andere vrijspraken heeft het openbaar ministerie cassatie ingesteld. Ten aanzien van de twee overige, door de rechter in eerste aanleg veroordeelde ambtenaren geldt dat in hoger beroep één ambtenaar werd veroordeeld tot 10 maanden onvoorwaardelijke gevangenisstraf, tegen welke veroordeling deze ambtenaar cassatie heeft aangetekend, en één ambtenaar werd veroordeeld tot 90 dagen gevangenisstraf waarvan 56 dagen voorwaardelijk met een proeftijd van twee jaar, tegen welke veroordeling deze ambtenaar cassatie heeft aangetekend. Zie ook mijn antwoord op vraag 4 van mevrouw Van Oudenallen van 20 november 2006 (nummer 2060703290). </antwoord>
      <antwoord nummer="5">Er lopen geen strafzaken meer in eerste aanleg. In vier zaken is – na uitspraken in hoger beroep – cassatie ingesteld. De behandeling hiervan heeft nog niet plaatsgevonden. </antwoord>
      <antwoord nummer="6">De NMa heeft in 2005 en 2006 in de deelsectoren Grondweg- en Waterbouw, Installatie, Burgelijke- en Utiliteitsbouw, Kabels &amp; Leidingen, Groenvoorziening en Betonproducten in totaal 1374 zaken afgehandeld. Dit heeft in 1252 gevallen geleid tot het opleggen van een boete. Het hoogste boetebedrag dat een onderneming opgelegd heeft gekregen bedraagt € 11.693.189. Het totale bedrag van de opgelegde boetes is (afgerond) € 301.000.000. </antwoord>
      <antwoord nummer="7">De NMa onderhandelt niet over de hoogte van een opgelegde boete. Wel staat tegen een besluit waarbij de NMa een boete oplegt, bezwaar en beroep open. </antwoord>
      <antwoord nummer="8">Er lopen thans (nog) geen zaken bij de rechter. </antwoord>
      <antwoord nummer="9">De bedoelde bescheiden die in februari 2004 aan opsporingsambtenaren van de Nationale Recherche zijn overhandigd, betreffen geen schaduwadministratie of schaduwboekhouding maar een mogelijke resultante daarvan, namelijk de daarop gebaseerde verrekeningen. Nu het overgrote deel van de in de verrekenlijsten vermelde feiten zich heeft afgespeeld na 1 januari 1998, is wat betreft overtredingen van de Mededingingswet (kartelovertredingen) de NMa de aangewezen instantie om vervolgonderzoek te doen. Het Openbaar Ministerie heeft de verrekenlijsten onderzocht op mogelijke strafbare feiten in relatie tot corruptie, valsheid in geschrift, oplichting en deelname aan een criminele organisatie, maar er zijn onvoldoende aanknopingspunten aangetroffen om tot succesvolle opsporing en vervolging van deze feiten te komen. Vervolgens is de boekhouding van Boele &amp; Van Eesteren door de NMa als bewijsmateriaal gebruikt in het onderzoek naar structurele overtredingen van de Mededingingswet in de B&amp;U sector in de periode 1998–2001. Dit onderzoek heeft inmiddels geleid tot een totaalbedrag aan opgelegde boetes van (afgerond) € 76.000.000 in 658 zaken. </antwoord>
      <noten afkomstig="antwoord"/>
   </antwoorden>
</kvr>
