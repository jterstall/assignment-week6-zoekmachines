<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Boxtel (D66) over de Sollicitatiecode van de NVP. (Ingezonden 14 april 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7033
</item>
         <item attribuut="Rubriek">Inkomen en rechtspositie (Werving en selectie)</item>
         <item attribuut="Trefwoorden">Sollicitaties</item>
         <item attribuut="Vindplaats">Kamervragen met antwoord 1997-1998, nr. 1173, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="D66">Van Boxtel</persoon>
         </item>
         <item attribuut="Datum_reaktie">1998-05-04</item>
         <item attribuut="Datum_indiening">1998-04-14</item>
         <item attribuut="Document-id">KVR7033</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2401" allpagenumbers="2401 2402" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7033" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1173" onderwerp="" indiendatum="1998-04-14">
         <vrager partij="D66" oorsprong="parlement">Van Boxtel</vrager>
         <vraagt-aan/>
      </vraagdata>
      <antwoorddata antwoorddatum="1998-05-4">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Hebt u kennisgenomen van de recent aangepaste Sollicitatiecode van de Nederlandse vereniging voor Personeelsbeleid (NVP)? </vraag>
      <vraag nummer="2">Hoe is uw oordeel over het gestelde onder paragraaf 6 «Nader onderzoek», waarin de mogelijkheid tot inwinnen van informatie bij derden wordt besproken? </vraag>
      <vraag nummer="3">Acht u de passage «Ingeval deze informatie de resultaten van een medisch onderzoek of psychologisch onderzoek betreft, wordt deze procedure slechts gevolgd in zoverre deze niet in strijd is met de geformuleerde beroepsethiek van de betrokken beroepsbeoefenaren.» niet in strijd met de Wet op de Medische Keuringen? Zo ja, is het kabinet bereid de NVP te manen tot aanpassing van de Sollicitatiecode? </vraag>
      <vraag nummer="4">Welke instrumenten zet het kabinet in om de naleving van de Wet op de Medische Keuringen te bewaken? Op welke wijze worden de handhaving en voorlichting verder gestalte gegeven? Heeft de rijksoverheid in dit verband regelmatig overleg met het Breed Platform verzekerden en werk over de klachten die bij hun telefonische Helpdesk binnenkomen, zoals verwoord in hun brief van 25 maart jl. aan de Tweede Kamer, waarvan het kabinet een afschrift heeft ontvangen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3">Naar aanleiding van uw vragen heb ik nadere toelichting op de betreffende passage gevraagd aan de Nederlandse Vereniging voor Personeelsbeleid (NVP). Daarbij is mij het volgende gebleken. De NVP heeft in 1998 de sollicitatiecode van 1980 aangepast aan de huidige regelgeving onder andere die met betrekking tot de aanstellingskeuringen (i.c. de Wet op de medische keuringen). Paragraaf 6, onder 1 van de sollicitatiecode roept echter vragen op en is voor meerdere interpretaties vatbaar. Het bestuur van de NVP betreurt het zeer dat daardoor de indruk heeft kunnen ontstaan dat in de code regels worden gesteld die in strijd met de huidige regelgeving zijn en heeft derhalve besloten de bedoelde passage aan te passen en in overeenstemming te brengen met de Wet op de medische keuringen. </antwoord>
      <antwoord nummer="4" voetnoot="1">Ten aanzien van deze wet kent het kabinet geen actief handhavingsbeleid. Sollicitanten of aspirantverzekerden kunnen indien zij van mening zijn dat (onderdelen van) een medische keuring in strijd zijn met deze wet dit onder meer kenbaar maken aan de keuringsarts van de arbodienst, de werkgever, de verzekeraar of het pensioenfonds die om de keuring heeft verzocht. Over het onjuist handelen van verzekeraars en pensioenfondsen is het mogelijk een klacht in te dienen bij respectievelijk de Ombudsman Levensverzekeringen, -Pensioenen of van Schadeverzekeringen. In laatste instantie kan men zich tot de rechter wenden. Als sollicitanten problemen hebben met het verkrijgen en behouden van werk en aspirant-verzekerden met het afsluiten van verzekeringen kunnen zij voor informatie en advies contact opnemen met de Telefonische Helpdesk. Deze Helpdesk wordt, onder meer, door mijn ministerie gefinancierd. De Wet op de medische keuringen kent vele verschillende aspecten en heeft daarnaast betrekking op meerdere actoren. Het kabinet stelt zich op allerlei wijzen op de hoogte van de naleving van deze wet. Zo wordt met het ZARA <voetnoot nummer="1"/>werkgeverspanel, (binnenkort het zogenoemde SZW-werkgeverspanel) gevolgd in welke mate werkgevers gebruik maken van medische aanstellingskeuringen, waaronder gezondheidsverklaringen. Tevens wordt bij de certificering van arbodiensten nagegaan of arbodiensten voldoen aan de algemene regels van deze Wet op de medische keuringen (aanstellingskeuringen mogen ook alleen plaats vinden bij arbodiensten). Daarnaast is aan het Verbond van Verzekeraars gevraagd bij verzekeraars te inventariseren welke maatregelen verzekeraars nemen met betrekking tot aan de arbeidsverhouding gerelateerde verzekeringen na invoering van de Wet op de medische keuringen. Dit naar aanleiding van berichten in de pers als zouden een aantal verzekeraars zijn overgegaan tot het instellen van een carenzperiode, het aanvragen van een machtiging voor inzage in medische dossiers of ook hun premies hebben verhoogd. Hierover heb ik reeds een notitie aan u toegezegd. Het wachten is daarbij op het antwoord van verzekeraars. Ook de door u aangehaalde brief van het Breed Platform Verzekerden en Werk, met een opsomming van klachten die bij de telefonische Helpdesk, gezondheid, werk en verzekeringen binnenkwamen, zal bij deze notitie worden betrokken. Ik teken aan dat de wet voorziet in de mogelijkheid voor betrokken partijen om een klachtencommissie in te stellen. Dat is nog niet gebeurd. Tevens verwijs ik u naar de antwoorden van de minister van VWS en mij op kamervragen van de heer Marijnissen (d.d. 16 april 1998, 2979810760) over deze brief. Ook deze klachten vormen voor het kabinet een (steeds terugkerend) signaal van hetgeen zich in de samenleving na invoering van de Wet op de medische keuringen afspeelt. Tot slot geeft de overheid over deze wet uitgebreide voorlichting. Zo zijn er in het kader van een postbus 51 campagne in alle postkantoren brochures over de wet beschikbaar gesteld. </antwoord>
      <noten afkomstig="antwoord">
         <noot nummer="1">Ziekteverzuim, Arbeidsomstandigheden, Reïntegratie en Arbeidsongeschiktheid</noot>
      </noten>
   </antwoorden>
</kvr>
