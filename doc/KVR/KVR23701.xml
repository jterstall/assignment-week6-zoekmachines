<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de ministers van Economische Zaken en van Justitie over veiligheid van chatrooms voor kinderen. (Ingezonden 22 juni 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23701
</item>
         <item attribuut="Inhoud">De onlangs geïntroduceerde richtlijnen voor chatsites blijken niet goed te werken. Kinderchatsites zijn nog steeds onveilig (Telegraaf, 21 juni 2005).</item>
         <item attribuut="Rubriek">Communicatie, media en informatievoorziening (Netwerken) Criminaliteit en openbare orde (Criminaliteitsbestrijding en -preventie) Welzijn (Jeugdigen)</item>
         <item attribuut="Trefwoorden">Computercriminaliteit Internet Jeugdigen</item>
         <item attribuut="Vindplaats">Kamervragen met antwoord 2004-2005, nr. 2258, Tweede Kamer</item>
         <item attribuut="Vraagnr_bij_indiening">2040517050</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2005-08-30</item>
         <item attribuut="Datum_indiening">2005-06-22</item>
         <item attribuut="Document-id">KVR23701</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4513" allpagenumbers="4513 4514" vetnummer="2040517050" code="0405tkkvr2258" lopendefooter="Tweede Kamer, vergaderjaar 2004–2005, Aanhangsel" filenaam="KVR23701" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2258" onderwerp="" indiendatum="2005-06-22">
         <vrager partij="SP" oorsprong="parlement">Gerkens</vrager>
         <vraagt-aan>de ministers van Economische Zaken en van Justitie</vraagt-aan>
      </vraagdata>
      <antwoorddata antwoorddatum="2005-08-30">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wat is uw reactie op het rapport van de stichting Kinderconsument <voetnoot nummer="1"/>over de veiligheid van chatrooms? </vraag>
      <vraag nummer="2" voetnoot="1">Wat is uw verklaring voor het feit dat de onlangs geïntroduceerde richtlijnen voor chatsites <voetnoot nummer="1"/>nu al niet blijken te werken? </vraag>
      <vraag nummer="3">Heeft u de richtlijnen zelf getest? Zo neen, waarom niet? Zo ja, wat zijn uw bevindingen? </vraag>
      <vraag nummer="4">Wat gaat u doen om de pakkans van de daders, die deze jonge kinderen seksueel intimideren, te vergroten? </vraag>
      <vraag nummer="5">Bent u bereid een meldpunt in te stellen waar kinderen en hun ouders seksuele intimidatie en misbruik kunnen melden? Zo neen, waarom niet? </vraag>
      <vraag nummer="6">Bent u bereid een keurmerk te ontwikkelen vanuit de overheid die de chatsites kunnen verdienen en die anoniem en steekproefsgewijs worden getoetst? Zo neen, waarom niet? Zo ja, op welke termijn? </vraag>
      <vraag nummer="7">Bent u bereid al dan niet via Electronic Commerce Platform (ECP) voor e/Nederland het initiatief te nemen opnieuw aan tafel te gaan zitten met de betreffende partners van chatinfo.nl met als doel de veiligheid van chatsites verder te vergroten? Zo neen, waarom niet? </vraag>
      <vraag nummer="8">Wat gaat en kunt u doen om ouders en kinderen te waarschuwen dat de richtlijnen niet werken? Bent u bereid een publiekscampagne te starten om ouders voor te lichten over de gevaren op internet nu blijkt dat ouders dat niet weten? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-06-21" bron="De Telegraaf" titel="Kinderchatsites nog steeds onveilig">De Telegraaf, 21 juni 2005: «Kinderchatsites nog steeds onveilig»</noot>
      </noten>
   </vragen>
   <antwoorden aantal="8">
      <antwoord nummer="1">Het genoemde rapport toont eens te meer aan dat het gebruik van Internet gepaard kan gaan met onwenselijke zaken en dat er risico’s zijn verbonden aan het gebruik van chatsites op het Internet. Deze risico’s zijn mij en vele andere partijen al veel langer bekend. Juist omdat deze risico’s bestaan en bekend zijn, hebben de chatsites het initiatief genomen om richtlijnen af te spreken en heeft EZ dit initiatief financieel ondersteund. </antwoord>
      <antwoord nummer="2">Ik ben het niet eens met uw conclusie dat de richtlijnen niet werken. De richtlijnen zijn bedoeld als een stap in de goede richting. De richtlijnen zijn enerzijds gericht op het voorlichten en ondersteunen van de gebruikers en anderzijds op de verplichtingen die de chatsites zichzelf opleggen om bepaalde voorzieningen te treffen. Denk hierbij aan het inzetten van voldoende moderatoren, een goede registratieprocedure en een scheldwoordenfilter. De voorzieningen die de chatsites hebben getroffen maken de chatsites wel veiliger, maar kunnen incidenten niet uitsluiten. Het feit dat er een incident plaatsvindt zegt niets over de effectiviteit van de richtlijnen. Ik wil hierbij overigens graag opmerken dat de medewerker van de Kinderconsument zich niet heeft gehouden aan de adviezen die worden gegeven door de chatsites en die te vinden zijn op de website van de richtlijnen (www.chatinfo.nl). De medewerker van De Kinderconsument is privé gaan chatten met een onbekende en hij gaf ook zijn MSN-adres aan een onbekende. Dit gaat lijnrecht in tegen de adviezen van de richtlijnen en ook tegen de adviezen die De Kinderconsument zelf aan kinderen en ouders geeft. </antwoord>
      <antwoord nummer="3">Nee, ECP.NL heeft gefungeerd als platform waarbinnen de chatrooms de richtlijnen hebben afgesproken. ECP.NL beheert voorlopig de richtlijnen en heeft gecontroleerd of de aangesloten chatsites voldoen aan de verplichtingen uit de richtlijnen. De aangesloten chatsites voldoen inderdaad aan de verplichtingen. </antwoord>
      <antwoord nummer="4">De pakkans kan worden vergroot door meer aangiften. In dat verband wijs ik op de activiteiten die in het kader van het Veiligheidsprogramma worden ondernomen om de aangiftebereidheid te vergroten. Daarnaast kan de pakkans worden vergroot door de mogelijkheden voor de opsporing te verruimen om de daders van dit soort delicten te kunnen achterhalen. In dat verband wijs ik op het onlangs door de Eerste Kamer aangenomen wetsvoorstel bevoegdheden vorderen gegevens (29 441), het wetsvoorstel Computercriminaliteit II (26 671) dat thans bij uw Kamer aanhangig is en de verplichting voor telecommunicatieaanbieders om verkeersgegevens te bewaren, waarover met uw Kamer inmiddels enkele malen is gediscussieerd. </antwoord>
      <antwoord nummer="5">In mijn brief van 11 augustus 2005 aan uw Kamer (28 197, nr. 22) heb ik aangegeven dat door het KLPD een nationaal meldpunt cybercriminaliteit zal worden ingericht. Daar kunnen op termijn onrechtmatige uitingen van uiteenlopende aard worden gemeld. Een afzonderlijk meldpunt voor seksuele intimidatie en misbruik via het internet acht ik niet opportuun. In voorkomende gevallen kan aangifte worden gedaan bij de politie. </antwoord>
      <antwoord nummer="6">Nee, het ontwikkelen van een keurmerk voor chatrooms is in mijn ogen niet de juiste manier om kinderen te beschermen. Zelfregulering is in dit geval de beste benadering en de chatsites laten zien dat zij hun verantwoordelijkheid nemen om de chatrooms daadwerkelijk veiliger te maken. Internet is niet veilig, daar moeten we kinderen op voorbereiden en hen er op een verantwoorde manier mee leren omgaan. Sinds vorig jaar werkt EZ met een aantal partijen aan een lespakket Veilig Internetten voor basisscholieren. Deze lessen worden afgesloten met een examen en een diploma. In het voorjaar is het lespakket in een pilot op 20 scholen getest. De evaluatie van de pilot was zeer positief. Op dit moment wordt er bekeken op welke manier dit lespakket aangeboden zal worden aan de basisscholen. </antwoord>
      <antwoord nummer="7">De aangesloten chatsites blijven via ECP.NL in gesprek om daar waar mogelijk stappen te ondernemen om hun chatrooms zo veilig mogelijk te maken. Sinds de introductie van de richtlijnen hebben vijf nieuwe chatsites zich bij ECP.NL gemeld om zich aan te sluiten bij de richtlijnen. Een aantal chatsites heeft de mogelijkheid om één op één met elkaar te chatten (het zgn. privé gaan) afgesloten. </antwoord>
      <antwoord nummer="8">In het antwoord op uw tweede vraag heb ik aangegeven dat ik het niet eens ben met de conclusie dat de richtlijnen niet werken. Ik zal een dergelijke waarschuwing dan ook niet afgeven. Voor wat betreft een publiekscampagne, op dit moment laat ik een onderzoek uitvoeren onder burgers en bedrijven om inzicht te krijgen in kennis, houding en gedrag rondom het thema veilig Internet. Op basis hiervan wil ik keuzes maken op welke manier een verdere intensivering van de bestaande bewustwordingsactiviteiten het meest effectief is. Een brede publiekscampagne is één van de mogelijkheden om de bewustwording te vergroten. Daarnaast loopt het programma KWINT aan het eind van het jaar af. KWINT (Kwetsbaarheid op Internet), is een publiek-private samenwerking met als doelstelling het aandragen van concrete oplossingen voor bedrijven, burgers, consumenten en overheid, om zichzelf beter te kunnen beschermen tegen de risico’s die aan internetgebruik kleven. Op dit moment wordt in kaart gebracht of en zo ja, in welke vorm aan deze samenwerking een vervolg kan worden gegeven en welke activiteiten dan moeten worden opgepakt. Ik zal de Tweede Kamer na de zomer nader informeren over de wijze waarop genoemde intensivering vorm gegeven wordt. </antwoord>
      <noten afkomstig="antwoord"/>
   </antwoorden>
</kvr>
