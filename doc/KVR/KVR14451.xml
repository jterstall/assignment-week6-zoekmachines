<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders en Oudkerk (beiden PvdA) aan de ministers van Buitenlandse Zaken en van Volksgezondheid, Welzijn en Sport over het aspect van terrorisme bij de proliferatie van massavernietigingswapens. (Ingezonden 4 oktober 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14451
</item>
         <item attribuut="Inhoud">Vragen omvatten onder meer draaiboeken voor medische opvang na eventuele terroristische acties.</item>
         <item attribuut="Rubriek">Criminaliteit en openbare orde (Veiligheid) Veiligheidsbeleid en defensie (Wapenbeheersing)</item>
         <item attribuut="Trefwoorden">Civiele verdediging Terrorisme Vrede en veiligheid Wapens</item>
         <item attribuut="Vindplaats">Kamervragen met antwoord 2001-2002, nr. 124, Tweede Kamer</item>
         <item attribuut="Vraagnr_bij_indiening">2010200620</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Koenders</persoon>
            <persoon partij="PvdA">Oudkerk</persoon>
         </item>
         <item attribuut="Datum_reaktie">2001-10-17</item>
         <item attribuut="Datum_indiening">2001-10-04</item>
         <item attribuut="Document-id">KVR14451</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="255" allpagenumbers="255 256" vetnummer="2010200620" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14451" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="124" onderwerp="" indiendatum="2001-10-4">
         <vrager partij="PvdA" oorsprong="parlement">Koenders</vrager>
         <vrager partij="PvdA" oorsprong="parlement">Oudkerk</vrager>
         <vraagt-aan>de ministers van Buitenlandse Zaken en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-10-17">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de ministers van Buitenlandse Zaken en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hoe beoordeelt u het aspect van terrorisme bij de proliferatie van massavernietigingswapens? <voetnoot nummer="1"/>
      </vraag>
      <vraag nummer="2">Hoe snel kunnen de werkgroepen die hierover door u zijn ingesteld rapporteren? </vraag>
      <vraag nummer="3">Welke reactie geeft u op de aanbevelingen van de Gezondheidsraad terzake? </vraag>
      <vraag nummer="4">In hoeverre is het van belang dat draaiboeken worden gemaakt, oefeningen worden gehouden, en wat is de stand van zaken met de ontwikkeling van medicijnen en vaccins, alsmede de vroege herkenning van infectieziekten? </vraag>
      <vraag nummer="5">Hoe beoordeelt u de opmerking van de Amsterdamse Directeur van de GGD dat snel protocollen moeten komen zodat hulpverleners weten waar ze aan toe zijn als er iets gebeurt? </vraag>
      <noten afkomstig="vraag">
         <noot nummer="1">Zie Regeringsnotitie over proliferatie van massavernietigingswapens</noot>
      </noten>
   </vragen>
   <antwoorden aantal="5">
      <antwoord nummer="1">De terroristische aanslagen van 11 september in de Verenigde Staten hebben duidelijk gemaakt dat terroristen er niet voor terugdeinzen zeer veel slachtoffers te maken. Dit lijkt de drempel voor eventueel gebruik van massavernietigingswapens door terroristen duidelijk te verlagen. Of terroristen ook de mogelijkheid (zullen) hebben om massavernietigingswapens te vervaardigen en te gebruiken zal in hoge mate afhangen van hun kennis en technologische capaciteiten op dit gebied. De BVD stelt in haar notitie «Terrorisme aan het begin van de 21e eeuw; dreigingsbeeld en positionering van de BVD» dat kennis over verwerving, aanmaak en verspreiding van met name chemische en biologische wapens weliswaar steeds breder bekend en toegankelijk is, maar dat het moeilijk blijft om de hand te leggen op kennis en materiaal om de agentia te verwerven en effectief te verspreiden. Dit lijkt nog steeds van toepassing, maar de gebeurtenissen van 11 september en daarna, inclusief de gevallen in de VS van miltvuurbesmetting, zullen vanzelfsprekend leiden tot nadere analyse, nationaal en internationaal, van deze kwestie. De Regering heeft naar aanleiding van de gebeurtenissen in de VS zowel in de NAVO als in de EU voorstellen gedaan om het aspect van terrorisme bij de proliferatie van massavernietigingswapens nader te bespreken. </antwoord>
      <antwoord nummer="2" voetnoot="1">December 2001. Overigens merk ik op dat door een aantal ministers daar waar noodzakelijk en mogelijk in het onderhavige kader reeds een groot aantal maatregelen – versneld – is getroffen. Ik moge u in dit verband wijzen naar mijn brief van 7 februari 2001 aan de Voorzitter van de Tweede Kamer <voetnoot nummer="1"/>. Over het totaal van de getroffen maatregelen zal uw Kamer zo spoedig mogelijk worden geïnformeerd. </antwoord>
      <antwoord nummer="3">Ik neem de aanbevelingen van de Gezondheidsraad over. Zoals in de brief van het kabinet d.d. 5 oktober (5125137/501/RD) en in mijn brief van 11 oktober jl. aan de Tweede Kamer is aangegeven, wordt reeds gewerkt aan maatregelen op basis van het advies. Daarnaast heb ik uw Kamer op 16 oktober ook geïnformeerd over de maatregelen die ik heb genomen als gevolg van de onrust rond anthrax (miltvuur). </antwoord>
      <antwoord nummer="4">Er bestaat reeds een solide infrastructuur, zowel nationaal als internationaal, voor het opvangen van epidemieën van natuurlijke oorsprong. Tevens wordt al enige tijd geanticipeerd op de mogelijkheid van een epidemie van niet-natuurlijke oorsprong, ten gevolge van een bioterroristische aanslag. In het door u aangehaalde advies van de Gezondheidsraad wordt geconstateerd dat voor de opvang van een bioterroristische aanslag, voor een groot deel teruggevallen kan en moet worden op de bestaande infrastructuur. Hiervoor is het onder meer nodig dat betrokken beroepsgroepen (artsen, verpleegkundigen, microbiologen, infectiologen) waakzaam zijn, de bestaande netwerken worden verstevigd en draaiboeken voor epidemiebestrijding worden uitgebreid. Tevens dient meer aandacht te worden besteed aan het oefenen met draaiboeken. (Huis)artsen en GGD’s spelen een cruciale rol in de verdere opsporing van infectieziekten. GGD Nederland voert in mijn opdracht een project uit voor de versterking van de lokale infectieziektebestrijding. Snelle alarmering en versterking van het netwerk tussen de GGD en overige veldpartijen (met name ziekenhuizen) is in dit project een speerpunt dat met spoed ter hand zal worden genomen. Ik heb de Landelijke Coördinatiestructuur Infectieziektebestrijding opdracht gegeven bestaande draaiboeken voor epidemiebestrijding uit te breiden en nieuwe draaiboeken te ontwikkelen waar dit nodig is. Ik heb tevens geld gereserveerd voor het regionaal oefenen met deze draaiboeken. Hierbij wil ik graag benadrukken dat ik dergelijke oefeningen ook wil benutten om te oefenen met het draaiboek influenza-pandemie, dat is bedoeld als model voor grootschalige natuurlijke epidemieën. Daarnaast ben ik in overleg met veldpartijen om een systeem te laten ontwikkelen voor de monitoring van onbekende ziektebeelden. De bestaande nationale surveillancenetwerken voor (bekende) infectieziekten zullen – waar nodig – worden versterkt. Ook heb ik het RIVM gevraagd contracten af te sluiten met andere relevante laboratoria over monstername en diagnostiek van diverse zeldzame pathogenen. De reeds geplande bouw van een beveiligd laboratorium bij het RIVM zal met spoed worden opgepakt. Wat vaccins en geneesmiddelen betreft, heb ik besloten tot het gebruiksklaar maken van de in Nederland beschikbare doses pokkenvaccin en tot het op de klassieke wijze produceren van voldoende vaccins voor de Nederlandse behoefte. Tenslotte zal in interdepartementaal en internationaal verband worden bepaald in hoeverre Nederland zal investeren in de ontwikkeling van nieuwe vaccins, antibiotica of antivirale middelen. Het ontwikkelen van nieuwe vaccins en geneesmiddelen is een kostbare maar vooral ook langdurige zaak. </antwoord>
      <antwoord nummer="5">Ik ben het helemaal eens met deze directeur. Zoals uit mijn antwoord op vraag 4 blijkt, heb ik hiertoe reeds opdracht gegeven. </antwoord>
      <noten afkomstig="antwoord"/>
   </antwoorden>
</kvr>
