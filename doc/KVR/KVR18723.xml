<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over mogelijke substitutie van medicijnen door apothekers. (Ingezonden 25 september 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18723
</item>
         <item attribuut="Inhoud">Sinds de inwerkingtreding van de door CTG vastgestelde tarieven, weigeren een aantal apothekers om bepaalde geneesmiddelen af te leveren of ze geven andere geneesmiddelen dan op het recept vermeld (Volkskrant, 12 september 2003).</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Apothekers Geneesmiddelen</item>
         <item attribuut="Vindplaats">Kamervragen met antwoord 2003-2004, nr. 174, Tweede Kamer</item>
         <item attribuut="Vraagnr_bij_indiening">2030400480</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2003-10-21</item>
         <item attribuut="Datum_indiening">2003-09-25</item>
         <item attribuut="Document-id">KVR18723</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="375" allpagenumbers="375 376" vetnummer="2030400480" code="0304tkkvr174" lopendefooter="Tweede Kamer, vergaderjaar 2003–2004, Aanhangsel" filenaam="KVR18723" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="174" onderwerp="" indiendatum="2003-09-25">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-10-21">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Bent u bekend met het feit dat naar aanleiding van het ongewijzigd in werking treden van de door het CTG vastgestelde tarieven voor apothekers en apotheekhoudende huisartsen per 1 september 2003 een aantal apotheekhoudenden weigeren om bepaalde geneesmiddelen af te leveren en/of overgaan tot het uit eigen beweging afleveren van andere geneesmiddelen dan op het recept vermeld staan? <voetnoot nummer="1"/>Bent u zich ervan bewust dat apotheekhoudenden met deze substitutiepraktijken hun eigen belang boven het belang van de patiënt stellen? </vraag>
      <vraag nummer="2" voetnoot="2 3">Hoe beoordeelt u deze praktijken in het licht van de recente uitspraak van de Voorzieningenrechter in Den Haag, waarbij is geoordeeld dat apotheekhoudenden niet mogen afwijken van het recept zonder toestemming van arts en patiënt? <voetnoot nummer="2"/>Hoe beoordeelt u voorts deze praktijken in het licht van de vigerende wetgeving op dit terrein, en de beoogde flexibilisering van de verzekeringsaanspraken en het daarbij gehanteerde uitgangspunt dat de keuzevrijheid van patiënt en arts niet zal worden aangetast? <voetnoot nummer="3"/>Wat voor concrete maatregelen bent u van plan te nemen? </vraag>
      <vraag nummer="3">Wordt er in de nieuwe Geneesmiddelenwet, die naar verwachting in oktober a.s. aan de Tweede Kamer wordt aangeboden, specifiek aandacht besteed aan de taakverdeling tussen apotheker, zorgverzekeraar en voorschrijver, opdat duidelijk is waar in het belang van de patiënt ieders rechten, plichten en verantwoordelijkheden liggen? </vraag>
      <noten afkomstig="vraag">
         <noot nummer="1" datum="2003-09-12" bron="Volkskrant">Volkskrant, 12 september 2003</noot>
         <noot nummer="2">LJN-nummer: A11603 Zaaknr: AWB 03/752, 03/929, 03/678, 03/884</noot>
         <noot nummer="3">Vragen van het lid Buijs (CDA) aan de minister van Volksgezondheid, Welzijn en Sport over zorgverzekeraars die het aanbod geneesmiddelen mogelijk gaan bepalen en de antwoorden hierop, Aanhangsel Handelingen nr. 897, vergaderjaar 2002–2003</noot>
      </noten>
   </vragen>
   <antwoorden aantal="2">
      <antwoord nummer="1 en 2">Ja, ik ben op de hoogte van het feit dat enkele apotheekhoudenden weigeren om bepaalde geneesmiddelen af te leveren en/of overgaan tot het uit eigen beweging afleveren van andere geneesmiddelen dan op recept vermeld staan. Daarmee stellen zij inderdaad hun eigen belang boven het belang van de patiënt, omdat een en ander louter lijkt ingegeven door financiële belangen van zichzelf en niet van de patiënt. De korting op de inkoopvergoeding gaat uit van een gemiddelde korting per geneesmiddelgroep. Dat betekent dat er geneesmiddelen zijn waarvoor de korting op de inkoopvergoeding hoger is dan de voor dat geneesmiddel ontvangen kortingen en bonussen. Omgekeerd betekent dit dat voor andere geneesmiddelen meer kortingen en bonussen worden ontvangen dan er afgeroomd worden. Van belang hierbij is overigens dat de kortingen op de inkoopvergoeding zijn gemaximeerd op 9 voor single source geneesmiddelen resp. 20 voor multi source geneesmiddelen. Van nog meer belang is de introductie van een «vangnetconstructie» in de CTG-tariefbeschikkingen. Indien een apotheekhoudende aantoont dat zijn totale verkoop van Wtg-geneesmiddelen verliesgevend is, dan mag een tarieftoeslag in rekening worden gebracht, waardoor per saldo geen verlies zal worden geleden op de inkoop van Wtg-geneesmiddelen. Voor apotheekhoudende huisartsen geldt daarenboven nog een aparte tariefmodule Scheiding van zorg en handel, waarmee een kostendekkend tarief is gegarandeerd voor apotheekhoudende huisartsen die afzien van de inkomsten uit kortingen en bonussen. Al vóór de inwerkingtreding van de kortingsmaatregel van het CTG hebben sommige apotheekhoudenden op puur financiële gronden geweigerd de door de arts voorgeschreven geneesmiddelen af te leveren. Een arts kan op stofnaam voorschrijven, zodat de apotheker het geneesmiddel (met dezelfde werkzame stof) kan afleveren dat voor de patiënt het goedkoopst is. Deze generieke substitutie wordt gestimuleerd. In individuele gevallen echter kiest de arts voor een bepaald merk- of generiek geneesmiddel, als dit voor de patiënt op medische gronden noodzakelijk is (bijvoorbeeld in verband met een allergie voor sommige kleurstoffen of vulmiddelen). In het laatste geval is het belangrijk dat de patiënt dát geneesmiddel krijgt afgeleverd. Ik acht het in strijd met de zorgplicht als apotheekhoudenden in dergelijke gevallen weigeren geneesmiddelen af te leveren met als reden dat het afleveren van die geneesmiddelen verliesgevend zou zijn. In verband met dergelijke weigeringen heb ik de Inspectie voor de Gezondheidszorg verzocht een onderzoek in te stellen om te bezien of de kwaliteit van de farmaceutische zorg door de handelwijze van deze apotheekhoudenden in gevaar komt en om in voorkomend geval passende maatregelen te nemen. Daarnaast heb ik de KNMP gevraagd te bevorderen dat dergelijke weigeringen niet meer voorkomen. Tevens heb ik de KNMP gevraagd bijgevoegde notitie van de hand van het kantoor van de Landsadvocaat over de juridische positie van apotheekhoudenden nogmaals onder de aandacht van haar leden te brengen. Zoals aangegeven in het antwoord op de aangehaalde Kamervragen, ligt het primaat van de keuze voor een uitsluitend op recept verkrijgbaar geneesmiddel bij de voorschrijvende arts. Ten algemene geldt dat substitutie van geneesmiddelen door een apotheekhoudende slechts is toegestaan na toestemming van de arts en de patiënt. Bij de voorgenomen flexibilisering van de aanspraken is dat niet anders. Indien de arts het op medische gronden noodzakelijk acht dat de patiënt een specifiek merkgeneesmiddel krijgt afgeleverd (bijvoorbeeld omdat de betrokken patiënt allergisch is voor bepaalde kleur- of vulstoffen), dan mag de apotheker niet van het recept afwijken en een ander geneesmiddel met dezelfde werkzame stof afleveren. De zorgverzekeraar zal het desbetreffende geneesmiddel vergoeden met inachtneming van de overige ten algemene geldende bepalingen voor de vergoeding van geneesmiddelen. Overigens ondersteun ik het substitueren van het voorgeschreven geneesmiddel door een goedkoper geneesmiddel met dezelfde werkzame stof (met inachtneming van de geldende regels), omdat in dat geval het financiële voordeel aan de patiënt toekomt en niet aan de apotheekhoudende zelf. </antwoord>
      <antwoord nummer="3">Met de nieuwe Geneesmiddelenwet worden geen wijzigingen aangebracht in de bestaande bevoegdheids- en taakverdeling tussen voorschrijver, afleveraar en zorgverzekeraar. Deze wet heeft het karakter van een productwet. Wat de bevoegdheden en taakverdeling tussen de genoemde beroepsbeoefenaren betreft, wordt aangesloten bij de Wet Beroepen in de gezondheidszorg (Wet BIG). Met het voorstel van wet, dat reeds enige tijd geleden ter plenaire behandeling aan uw Kamer is voorgelegd en waarmee de bepalingen van afdeling 5 van titel 7 van Boek 7 van het Burgerlijk wetboek worden aangepast, zal de openbare apotheker onder de werkingsfeer van de Wet op de geneeskundige behandelingsovereenkomst worden gebracht en zullen de patiëntenrechten worden verstevigd. </antwoord>
      <noten afkomstig="antwoord"/>
   </antwoorden>
</kvr>
