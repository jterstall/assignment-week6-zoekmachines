<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verkerk (AOV) over een holbewoner in Enschede. (Ingezonden 25 november 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4095
</item>
         <item attribuut="Inhoud">Betreft vragen m.b.t. de Wet Bijzondere Opnemingen Psychiatrische Ziekenhuizen (Wet Bopz).</item>
         <item attribuut="Rubriek">Gezondheidszorg (Geestelijke gezondheidszorg) Gezondheidszorg (PatiÃ«nten)</item>
         <item attribuut="Trefwoorden">PatiÃ«nten Psychiatrische ziekenhuizen</item>
         <item attribuut="Vindplaats">Kamervragen met antwoord 1996-1997, nr. 421, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="AOV">Verkerk</persoon>
         </item>
         <item attribuut="Datum_reaktie">1996-12-13</item>
         <item attribuut="Datum_indiening">1996-11-25</item>
         <item attribuut="Document-id">KVR4095</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="867" allpagenumbers="867 868" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="421" onderwerp="" indiendatum="1996-11-25">
         <vrager partij="AOV" oorsprong="parlement">Verkerk</vrager>
         <vraagt-aan/>
      </vraagdata>
      <antwoorddata antwoorddatum="1996-12-13">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het artikel <voetnoot nummer="1"/>«Hulpverleners weten geen raad met Enschedese holbewoner»? </vraag>
      <vraag nummer="2">Deelt u de mening van de betrokken hulpverleners dat in het beschreven geval onvoldoende sprake is van «gevaar» om over te gaan tot opname op grond van de wet Bijzondere Opnemingen Psychiatrische Ziekenhuizen (Wet BOPZ)? </vraag>
      <vraag nummer="3">Vallen onder de gevaarscriteria in artikel 2 van de Wet BOPZ niet ook situaties van zelfverwaarlozing, van sociaal en maatschappelijk verval, van dreiging van explosief gedrag van de omgeving naar de betrokkenen? Moet ook het verblijf op vervuilde grond niet onder «gevaar» vallen? </vraag>
      <vraag nummer="4">Acht u het mogelijk, dat ondanks extra voorlichting vanuit onder meer de Inspectie voor de Gezondheidszorg, behandelaars en rechters de Wet BOPZ nog altijd «te rigide» interpreteren, zoals de Inspectie dit omschreef in de brochure «Gevaar in de Wet BOPZ» van november 1995? </vraag>
      <vraag nummer="5">Deelt u de mening, dat bij een dergelijke opvatting werkelijke hulpverlening (door opname) zoals in de Enschedese situatie, achterwege blijft, waar zij wél noodzakelijk kan zijn? </vraag>
      <vraag nummer="6">Kent u de eindrapportage van de verenigingen Ypsilon en Anoiksis met de titel «Problemen met de wet BOPZ» van september 1996? Deelt u haar mening dat met de bijzondere positie van psychotische mensen zonder ziekte-inzicht in de wet BOPZ te weinig rekening wordt gehouden? </vraag>
      <noten afkomstig="vraag">
         <noot nummer="1" datum="1996-11-9" bron="Dagblad Tubantia">Dagblad Tubantia, 9 november 1996</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De betreffende persoon is in maart ontslagen uit Helmerzijde. De redenen van dit ontslag kunnen uit het artikel niet worden afgeleid. Wel blijkt uit de tekst dat de «holbewoner» geen gevaar oplevert voor de mensen in de directe omgeving. Er is contact met psychiatrische hulpverlening en de officier van justitie is op de hoogte van de situatie. De hulpverleners en de officier van justitie zijn kennelijk van oordeel dat de persoon ook geen gevaar voor zichzelf oplevert. In dat geval kan de man niet opgenomen worden op grond van de Wet Bopz. </antwoord>
      <antwoord nummer="3">Op het eerste deel van de vraag luidt het antwoord in principe ja. Echter, bij gevaar in het kader van de Wet Bopz dient een relatie te bestaan tussen een geconstateerde stoornis en het gevaar dat wordt veroorzaakt. De RIAGG meent volgens het artikel dat de man op zich, hoewel wellicht zonderling, helder denkt. Zijn gedrag is naar het oordeel van de hulpverlening blijkbaar onvoldoende als zelfverwaarlozing aan te merken. De man zelf wenst te blijven waar hij is. Over de vraag of de vervuiling van de grond gevaar oplevert die verband houdt met de geestelijke toestand van de «holbewoner», heb ik geen oordeel. Kennelijk zijn degenen die volgens de wet Bopz verantwoordelijk zijn voor een oordeelsvorming terzake de mening toegedaan dat ook ten aanzien van dit punt niet aan het gevaarscriterium wordt voldaan. </antwoord>
      <antwoord nummer="4">Het is uiteraard mogelijk dat er nog steeds sprake is van verschillen in interpretatie van het begrip gevaar door behandelaars en rechters. Hoewel uit de evaluatie van de Wet Bopz blijkt dat de brochure een bijdrage heeft geleverd aan het meer eenduidig en soms ruimer interpreteren van het begrip gevaar, blijkt uit reacties naar de evaluatiecommissie, waaronder het rapport dat u bij vraag 6 noemt, dat nog steeds sprake kan zijn van een strikte hantering van het begrip «gevaar». </antwoord>
      <antwoord nummer="5">Het is op grond van bovenstaand artikel in Tubantia niet mogelijk te beoordelen of betrokkene dient te worden opgenomen vanwege een slechte (psychische dan wel lichamelijke) gezondheidstoestand die gevaar oplevert voor betrokkene. Als de hulpverlening en de rechter menen dat hier sprake van is kan deze hulp ook worden geboden. </antwoord>
      <antwoord nummer="6">Het antwoord op het eerste deel van de vraag is ja. Het antwoord op het tweede deel van de vraag is tweeledig. De wet biedt mogelijkheden om mensen die gevaar voor zichzelf of anderen opleveren onvrijwillig op te nemen. De Wet Bopz heeft voor deze mensen tot doel de rechtspositie voorafgaand aan de onvrijwillige opneming en gedurende de onvrijwillige opneming te beschermen. Toch blijkt ook uit het genoemde rapport, dat er in de praktijk sprake is van interpretatieverschillen inzake het begrip «gevaar» waardoor mensen in een bijzondere positie benadeeld kunnen worden. Op grond van de resultaten van de evaluatie van de Wet Bopz zal ik onderzoeken of en hoe andere mogelijkheden voor het realiseren van hulp kunnen worden benut. Hierbij denk ik aan bijvoorbeeld ambulante dwangbehandeling en (maar dit ligt etnisch en juridisch ingewikkelder) zelfbindingsverklaringen. </antwoord>
      <noten afkomstig="antwoord"/>
   </antwoorden>
</kvr>
