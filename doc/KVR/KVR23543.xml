<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Egerschot (VVD) aan de staatssecretaris van Sociale Zaken en Werkgelegenheid over een Europese Richtlijn inzake optische straling. (Ingezonden 1 juli 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23543
</item>
         <item attribuut="Inhoud">Vragen naar aanleiding van het gemeenschappelijk standpunt van de Raad van de EU inzake aanneming van een richtlijn minimumvoorschriften inzake veiligheid en gezondheid met betrekking tot de blootstelling van werknemers aan fysische agentia (optische straling) [negentiende bijzondere richtlijn in de zin van artikel 16 lid 1, van richtlijn 89/391/EEG, kaderrichtlijn]. Het voorstel zou hoge administratieve lasten voor werkgevers met zich meebrengen, terwijl de risico's van natuurlijke optische straling voor werknemers per lidstaat zeer verschillend zijn. Wat is de Nederlandse inzet?</item>
         <item attribuut="Rubriek">Arbeid (Arbeidsbescherming) Arbeid (Werknemers) Bedrijfsleven en industrie (Ondernemingen)</item>
         <item attribuut="Trefwoorden">Administratieve lasten Arbeidsbescherming Werknemers</item>
         <item attribuut="Vindplaats">Kamervragen met antwoord 2004-2005, nr. 2115, Tweede Kamer</item>
         <item attribuut="Vraagnr_bij_indiening">2040517530</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="VVD">Van Egerschot</persoon>
         </item>
         <item attribuut="Datum_reaktie">2005-08-11</item>
         <item attribuut="Datum_indiening">2005-07-01</item>
         <item attribuut="Document-id">KVR23543</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4211" allpagenumbers="4211 4212" vetnummer="2040517530" code="0405tkkvr2115" lopendefooter="Tweede Kamer, vergaderjaar 2004–2005, Aanhangsel" filenaam="KVR23543" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2115" onderwerp="" indiendatum="2005-07-1">
         <vrager partij="VVD" oorsprong="parlement">Van Egerschot</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2005-08-11">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het gemeenschappelijk standpunt van de Raad met het oog op de aanneming van een richtlijn van het Europees Parlement en de Raad betreffende de minimumvoorschriften inzake veiligheid en gezondheid met betrekking tot de blootstelling van werknemers aan de risico’s van fysische agentia (optische straling) dat nu in tweede lezing bij het Europese Parlement ligt? <voetnoot nummer="1"/>
      </vraag>
      <vraag nummer="2">Deelt u de mening dat een dergelijk voorstel hoge kosten en administratieve rompslomp voor de werkgever met zich meebrengt? Zo ja, wat bent u voornemens hieraan te doen? Zo neen, waarom niet? </vraag>
      <vraag nummer="3">Deelt u de mening dat er tussen de lidstaten grote klimatologische verschillen bestaan, waardoor de risico’s van natuurlijke optische straling voor werknemers zeer verschillend zijn? Zo ja, wat bent u voornemens hieraan te doen? Zo neen, waarom niet? </vraag>
      <vraag nummer="4">Deelt u de mening dat het zeer moeilijk na te gaan is of negatieve gevolgen door natuurlijke optische straling van een werknemer werkgerelateerd dan wel in privé-tijd is veroorzaakt? Zo ja, wat bent u voornemens hieraan te doen? Zo neen, waarom niet? </vraag>
      <vraag nummer="5">Steunt de Nederlandse regering de door de Raad ingenomen positie ten aanzien van voornoemde richtlijn? Zo ja, waarom? Zo neen, wat bent u voornemens hieraan in de Raad te doen? </vraag>
      <noten afkomstig="vraag">
         <noot nummer="1">Negentiende bijzondere richtlijn in de zin van artikel 16, lid 1, van richtlijn 89/391/EEG, de kaderrichtlijn</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De ontwerp richtlijn bevat een aantal regels voor de bescherming van werknemers tegen risico’s van optische straling. Onder optische straling worden zowel kunstmatige stralingsbronnen (lasers en infrarood apparaten) als natuurlijke stralingsbronnen (zonnestraling) begrepen. De meeste regels gaan over de bescherming tegen schadelijke effecten van kunstmatige stralingsbronnen. Bij het werken met deze vaak sterke bronnen kunnen risico’s voor de veiligheid en gezondheid van werknemers optreden. Gedacht kan worden aan acute schade zoals (af)sterven van lichaamsdelen en schade op langere termijn (kanker en oogstaar). De richtlijn geeft regels voor een Europese basisbescherming: opstellen van grenswaarden, maken van een risicoanalyse, geven van voorlichting en onderricht en medisch toezicht. Het harmoniseren van regelgeving voor kunstmatige bronnen in Europa heeft tevens tot doel eventuele concurrentievervalsing tegen te gaan. Naast regels voor kunstmatige bronnen bevat het ontwerp ook regels voor de bescherming tegen risico’s van blootstelling aan natuurlijke bronnen (zonnestraling). Hierbij kunnen gezondheidsrisico’s optreden zoals huidkanker en oogstaar. De richtlijn geeft ook hier een Europese basisbescherming (het opstellen van risicoanalyse en een globaal actieplan om risico’s te vermijden, het geven van voorlichting en onderricht en zonodig medisch toezicht). Voor deze bronnen worden dus géén grenswaarden vastgesteld. In deze risicoanalyse en het actieplan besteedt de werkgever aandacht aan de eventuele risico’s van blootstelling aan zonnestraling. Het ligt voor de hand dat hierbij vooral gedacht wordt aan het gebruik van eenvoudige beschermingsmiddelen, zoals beschermende kleding, het beschikbaar stellen van drinkwater en mogelijkheden om alternatieven (andere werktijden en schuilen) te bieden voor het werken bij extreme temperaturen (hittegolf). Veelal zal dit overeenkomen met de bestaande praktijk. Naar verwachting zullen er daarom nauwelijks extra kosten voor ondernemingen gemaakt hoeven te worden. </antwoord>
      <antwoord nummer="3">Ja. Het is evident dat er klimatologische verschillen in Europa zijn. Dit betreft verschillen in duur en intensiteit van de blootstelling aan zonnestraling. Schadelijke effecten (huidkanker en oogstaar) kunnen echter optreden ongeacht de geografische ligging van de werkplek en dienen zoveel mogelijk te worden voorkomen. In zuidelijke lidstaten vraagt in verband met de grotere duur en intensiteit van de blootstelling dit potentiële risico meer aandacht van de werkgever dan in Nederland. </antwoord>
      <antwoord nummer="4">Het arbeidsomstandighedenbeleid is gericht op het voorkomen en verminderen van risico’s die gerelateerd zijn aan het verrichten van werk. De verantwoordelijkheid hiervoor ligt vooral bij de werkgever ook al kunnen bepaalde risico’s ook buiten de werksfeer optreden. De werkgever kan niet verantwoordelijk zijn voor het optreden van schadelijke effecten van privégedragingen van zijn werknemers. </antwoord>
      <antwoord nummer="5">Ja. Nederland steunt het onder haar voorzitterschap tot stand gekomen gemeenschappelijk standpunt. Het Europese Parlement heeft enkele amendementen met aanvullende regels op dit gemeenschappelijk standpunt opgesteld die mogelijk aanleiding geven tot het vergroten van administratieve lasten voor werkgevers. Hierover is dan ook aandacht in de pers ontstaan. Thans wordt door het Britse voorzitterschap gesproken met het Europese Parlement om tot een definitieve richtlijn te komen. Mijn inzet is dat verdere aanvullingen of aanscherpingen van de richtlijn zoals vervat in het Gemeenschappelijk standpunt overbodig zijn. Regelgeving in Europa dient eenvoudig te zijn en zich te beperken tot het minimaal noodzakelijke. </antwoord>
      <noten afkomstig="antwoord"/>
   </antwoorden>
</kvr>
