<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Visser-Van Doorn (CDA) over vrouwenhandel. (Ingezonden 26 mei 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7281
</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Staats- en bestuursrecht (Grondrechten) Staats- en bestuursrecht (Vreemdelingenrecht) Welzijn (Vreemdelingen en asielzoekers) Welzijn (Vrouwen)</item>
         <item attribuut="Trefwoorden">Criminaliteitsbestrijding Mensenrechten Prostitutie Vreemdelingen Vrouwen</item>
         <item attribuut="Vindplaats">Kamervragen met antwoord 1997-1998, nr. 1368, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Visser-Van Doorn</persoon>
         </item>
         <item attribuut="Datum_reaktie">1998-06-17</item>
         <item attribuut="Datum_indiening">1998-05-26</item>
         <item attribuut="Document-id">KVR7281</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2797" allpagenumbers="2797 2798" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7281" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1368" onderwerp="" indiendatum="1998-05-26">
         <vrager partij="CDA" oorsprong="parlement">Visser-Van Doorn</vrager>
         <vraagt-aan/>
      </vraagdata>
      <antwoorddata antwoorddatum="1998-06-17">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de berichten <voetnoot nummer="1"/>, waarin melding wordt gemaakt van een sterke stijging van het aantal aanmeldingen van slachtoffers van vrouwenhandel in 1997? </vraag>
      <vraag nummer="2">Is het onderwerp Vrouwenhandel een onderdeel van de besprekingen die in het kader van de Agenda 2000 gevoerd worden met kandidaat lidstaten? Zo neen, is de regering bereid hiertoe een voorstel te doen? </vraag>
      <vraag nummer="3">Deelt u de opvatting dat het aanstellen van een rapporteur voor de vrouwenhandel, hetgeen al in april 1997 door u werd aangekondigd, nu snel dient te geschieden? Kunt u de Kamer meedelen op welke termijn wij deze aanstelling mogen verwachten? </vraag>
      <vraag nummer="4">Bent u voornemens de bevoegdheden van de aan te stellen rapporteur voor vrouwenhandel zodanig ruim te formuleren dat de uitbuiting van buitenlandse vrouwen krachtig kan worden bestreden? </vraag>
      <vraag nummer="5">Kunt u inzicht geven in de mate waarin politie-ambtenaren slachtoffers van vrouwenhandel wijzen op de mogelijkheid dat bij aangifte een tijdelijke verblijfsvergunning van drie maanden wordt verleend, en of in voldoende mate gewezen wordt op de mogelijkheden voor hulpverlening? </vraag>
      <noten afkomstig="vraag">
         <noot nummer="1">ANP, 20 mei jl.: Meer slachtoffers vrouwenhandel melden zich. AD, 20 mei 1998: Veel meer vrouwen verhandeld</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ja. De Europese Raad van Amsterdam heeft een Actieplan ter bestrijding van de georganiseerde criminaliteit vastgelegd, waarin is voorgesteld een pre-toetredingspact inzake georganiseerde criminaliteit op te stellen tussen Europese Raad, Europese Commissie en de kandidaat-lidstaten. Voorts heeft de Europese Raad van Luxemburg in het kader van het onderdeel uitbreiding van de Europese Unie van Agenda 2000 het belang onderstreept van de versterking van de samenwerking tussen de Unie en de kandidaat-lidstaten in de pre-toetredingsfase. Tijdens een bijeenkomst van 28 mei 1998 van de JBZ-Raad (Juridische en Binnenlandse Zaken-Raad) met de kandidaat-lidstaten is eerdergenoemd pre-toetredingspact afgesloten in de vorm van een politieke verklaring. Het pact bevat 15 beginselen die de gewenste ontwikkeling in de kandidaat-lidstaten beschrijven op het terrein van de bestrijding van de georganiseerde criminaliteit en andere ernstige vormen van criminaliteit, met inbegrip van mensenhandel en georganiseerde illegale immigratie. </antwoord>
      <antwoord nummer="3 en 4">De Verklaring van Den Haag geeft aanleiding om in Nederland, alsook op Europees en internationaal niveau, aanvullende maatregelen te nemen waarbij het slachtoffer centraal staat. Eén van die aanvullende maatregelen is het onderzoeken van de mogelijkheden voor een aan te stellen rapporteur vrouwenhandel die als taak zal krijgen aan de regering te rapporteren over omvang, voorkoming en bestrijding van vrouwenhandel en zonodig aanbevelingen te doen. Zoals ik uw Kamer mede namens mijn ambtgenoten van Justitie, Buitenlandse Zaken, Ontwikkelingssamenwerking, Binnenlandse Zaken en Volksgezondheid, Welzijn en Sport heb geïnformeerd (TK, 1997–1998, 25 606, nr. 2) dienen hiertoe de criteria in kaart te worden gebracht die de basis vormen van een mandaat van een nationaal rapporteur. Hierbij gaat het onder meer over de omvang, aard en mechanismen van vrouwenhandel alsook de effectiviteit van gevoerd beleid en genomen maatregelen. Bij de vaststelling van de bevoegdheden dient rekening te worden gehouden met een mogelijke uitwisseling van vergelijkbare gegevens tussen de Europese landen. Conform het besluit van de VN Commissie voor de Positieverbetering van Vrouwen in maart jl. zal ook bekeken worden of de reikwijdte van het mandaat van een nationaal rapporteur kan worden uitgebreid tot geweld tegen vrouwen in brede zin, inclusief vrouwenhandel. Het eindadvies van het onderzoek zal naar verwachting in het najaar van 1998 beschikbaar zijn. Ik zal uw Kamer zo spoedig mogelijk berichten over de uitkomsten van het onderzoek en over de conclusies die ik daar aan zal verbinden. </antwoord>
      <antwoord nummer="5">In de richtlijn van het College van procureurs-generaal van 10 mei 1995 voor de opsporing en vervolging van vrouwenhandel wordt voorgeschreven dat de opvang en begeleiding van slachtoffers van vrouwenhandel dient te geschieden met inachtneming van hoofdstuk B17 van de Vreemdelingencirculaire. Dit hoofdstuk regelt dat het vertrek van een mogelijk slachtoffer van vrouwenhandel dat illegaal in Nederland verblijft en dat zich wil beraden of zij een aangifte wil doen, wordt opgeschort voor de duur van maximaal drie maanden. Doet betrokkene aangifte, dan geeft dat recht op een verblijfsvergunning voor de duur van de strafrechtelijke procedure tegen de dader. In genoemde richtlijn wordt tevens voorgeschreven dat de opvang en begeleiding van slachtoffers dienen plaats te vinden met inachtneming van de slachtoffercirculaire, in het bijzonder de circulaire «Bejegening van slachtoffers van seksuele misdrijven» van 16 januari 1986. Ter uitvoering van de Verklaring van Den Haag over vrouwenhandel wordt momenteel bezien of en zo ja, welke verbeteringen er in de hulp aan slachtoffers aangebracht kunnen worden. Een evaluatie van dit vervolgbeleid is eind 1999 voorzien. </antwoord>
      <noten afkomstig="antwoord"/>
   </antwoorden>
</kvr>
