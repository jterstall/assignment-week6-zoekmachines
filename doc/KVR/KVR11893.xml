<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over de tarieven van verloskundigen en verloskundig actieve huisartsen. (Ingezonden 7 juni 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11893
</item>
         <item attribuut="Inhoud">Vragen over de uitvoeringstoets van het CTG over de gevolgen voor de tarieven van verloskundigen en verloskundig actieve huisartsen bij de verlaging van de rekennorm van 150 naar 120 bevallingen op jaarbasis (verhogingsvoorstel tarieven met 21,5%).</item>
         <item attribuut="Rubriek">Gezondheidszorg (Medische beroepen)</item>
         <item attribuut="Trefwoorden">Artsen Verloskundigen</item>
         <item attribuut="Vindplaats">Kamervragen met antwoord 1999-2000, nr. 1447, Tweede Kamer</item>
         <item attribuut="Vraagnr_bij_indiening">2990012140</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2000-06-26</item>
         <item attribuut="Datum_indiening">2000-06-07</item>
         <item attribuut="Document-id">KVR11893</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3305" allpagenumbers="3305 3306" vetnummer="2990012140" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11893" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1447" onderwerp="" indiendatum="2000-06-7">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-06-26">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Heeft het CTG desgevraagd een uitvoeringstoets uitgebracht op 24 maart jl. over de gevolgen voor de tarieven van verloskundigen en verloskundig actieve huisartsen bij een verlaging van de rekennorm van 150 naar 120 bevallingen op jaarbasis? </vraag>
      <vraag nummer="2">Kunt u bevestigen dat het CTG op grond hiervan een pragmatische stap voor de tariefsverhoging van verloskundig actieve huisartsen heeft voorgesteld van eveneens 21,5%? </vraag>
      <vraag nummer="3">Heeft het CTG inmiddels de tarieven voor verloskundigen overeenkomstig vastgesteld, en die voor huisartsen aangehouden tot het moment dat meer bekend zou zijn over de werkdruk van huisartsen? </vraag>
      <vraag nummer="4">Acht u het gerechtvaardigd dat de tariefsverhoging van huisartsen op grond van deze reden wordt aangehouden nu zij zich, waar het thuisbevallingen betreft, in een vergelijkbare positie als verloskundigen bevinden? </vraag>
      <vraag nummer="5">Is het u bekend dat juist in dunbevolkte gebieden de huisarts degene is die bij het ontbreken van verloskundigen verantwoordelijk is voor thuisbevallingen? </vraag>
      <vraag nummer="6">Is het u bekend dat juist in plattelandsregio’s het steeds minder aantrekkelijk wordt voor huisartsen nog langer bevallingen zelf te doen? </vraag>
      <vraag nummer="7">Zal het aanhouden van de tariefsverhoging door het CTG het verloskundig actief willen zijn als huisarts niet nog verder doen afnemen? Wat betekent dit voor de thuisbevallingen in de bedoelde gebieden? </vraag>
      <vraag nummer="8">Is uw beleid, zoals nog eens bevestigd tijdens een algemeen overleg van 30 maart jl., er nog steeds op gericht thuisbevallingen te bevorderen en te stimuleren? </vraag>
      <vraag nummer="9">Hoe verhoudt het aanhouden door het CTG van het besluit tot een tariefsverhoging voor verloskundig actieve huisartsen zich tot uw beleid, zoals in vraag -8- bedoeld? </vraag>
      <vraag nummer="10">Zult u het daarheen leiden dat verloskundig actieve huisartsen eenzelfde tariefsverhoging tegemoet kunnen zien als waartoe voor verloskundigen door het CTG is besloten? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ik heb het CTG op 25 januari 2000 verzocht om een uitvoeringstoets over de gevolgen voor de tarieven en de macrokosten voor de verloskundigen van een verlaging van de normpraktijk. Ik heb daarbij gevraagd om een overzicht van deze effecten met verlagingen van veelvouden van 5 tot en met een verlaging tot 100 bevallingen. Daarbij heb ik tevens gevraagd naar de gevolgen van een equivalente verhoging van de tarieven voor verloskundige hulp door huisartsen. Op 24 maart jl. heeft het CTG inderdaad deze uitvoeringstoets uitgebracht. </antwoord>
      <antwoord nummer="2">In de uitvoeringstoets van 24 maart jl. heeft het CTG aangegeven dat de tarieven voor verloskundige zorg door huisartsen, als een van de weinige tarieven voor huisartsen nog geen inhoudelijke onderbouwing kent. Het CTG vindt dat in dit kader, in afwachting van een inhoudelijke onderbouwing van de tarieven, een pragmatische stap in de rede ligt. Zodoende wordt ook bij de verloskundig actieve huisarts een bijdrage geleverd aan de verlichting van de werkdruk. Of die pragmatische stap procentueel gelijk zou moeten zijn aan die voor verloskundigen is nog onderwerp van overleg zo stelde het CTG in de uitvoeringstoets. </antwoord>
      <antwoord nummer="3">Het CTG heeft in de vergadering van 15 mei 2000 de beleidsregels voor de verloskundigen betreffende de rekennormverlaging naar 120 en de daaraan gekoppelde verlaging van het kostenbestanddeel vastgesteld. De beleidsregel verloskunde tarieven voor huisartsen is aangehouden tot de junivergadering van het CTG. De reden voor aanhouding was dat enkele leden van CTG nog vragen hadden. Het CTG vraagt zich af of er, bijvoorbeeld binnen drie maanden niet al een onderbouwd tariefsvoorstel van partijen zou kunnen liggen. Verder werd gevraagd naar een aantal kwantitatieve gegevens. Onderbouwing op korte termijn van de tarieven is niet haalbaar. Enkele gegevens zijn wel bekend: circa 16% (1120 huisartsen) van de huisartsen begeleidt actief bevallingen. Gemiddeld begeleidt een huisarts 18,5 bevallingen per jaar (dit is 14% van het totaal aantal bevallingen). Inmiddels heeft het CTG in de vergadering van 19 juni 2000 besloten de beleidsregel verloskunde tarieven huisartsen vast te stellen. Daarin worden de verloskundetarieven met 21,5% verhoogd overeenkomstig de procentuele verhoging van de tarieven voor de verloskundigen. </antwoord>
      <antwoord nummer="4">Op 30 maart jl. heb ik met de Vaste Commissie voor VWS van de Tweede Kamer overleg gevoerd over de problemen in de verloskunde. Voor de uitvoering van een aantal toezeggingen die ik de Tweede Kamer heb gedaan in dat overleg heb ik op 10 mei 2000 de medewerking van het CTG gevraagd. In die brief deel ik het CTG ondermeer mee dat ik van mening ben dat ook de werkdruk – voor zover het de verloskundige handelingen betreft – van de verloskundig actieve huisarts van dien aard is dat ook hier een verhoging van het tarief in de rede ligt. Ik verzoek het CTG in die brief een beleidsregel op te stellen die ook voor de verloskundige activiteiten van de huisarts een verhoging van het tarief realiseert. Zo mogelijk per 1 juli 2000 of, indien dit niet mogelijk blijkt omdat het overleg over de omvang van de tariefsverhoging meer tijd neemt dan voorzien, per 1 januari 2001. Inmiddels heeft het CTG in de vergadering van 19 juni 2000 besloten de beleidsregel verloskundige tarieven huisartsen vast te stellen. Daarin worden de verloskundetarieven huisartsen met 21,5% verhoogd overeenkomstig de verhoging van de tarieven voor huisartsen. Ik ben overigens niet van mening dat de verloskundig actieve huisarts zich in een vergelijkbare positie bevindt als de verloskundige. De verloskundig actieve huisarts is een huisarts die naast zijn huisartsenpraktijk ook de verloskunde actief beoefent. Het overgrote deel van de inkomsten wordt daarom verworven in de huisartspraktijk. De verloskundige is voor haar inkomen geheel afhankelijk van het aantal bevallingen in de praktijk. De gestegen werkdruk bij het begeleiden van zwangerschap en bevalling wordt door de verloskundige in zijn volle omvang ervaren. Voor de verloskundig actieve huisarts is weliswaar de werkdruk die met het begeleiden van bevallingen gepaard gaat ook gestegen. Maar gelet op het veel kleinere aantal bevallingen per jaar en omdat het voeren van de huisartspraktijk de hoofdactiviteit is, zal de werkdruk voortvloeiend uit het begeleiden van zwangerschap en bevalling een beperkt deel zijn van de totale ervaren werkdruk. </antwoord>
      <antwoord nummer="5">Ja. </antwoord>
      <antwoord nummer="6, 7, 8 en 9">De signalen die mij bereiken duiden er op dat het bij de verloskundig actieve huisartsen juist om een groepering gaat die gemotiveerd thuisbevallingen begeleidt omdat zij dat een waardevol onderdeel vinden van de beroepsuitoefening. Wel is het zo dat in zijn algemeenheid de belangstelling van huisartsen voor het actief beoefenen van de verloskunde al gedurende een reeks van jaren slinkt. Hier is daarom sprake van een ontwikkeling binnen de beroepsgroep als geheel. Ik verwijs hier naar het tussenrapport van de Stuurgroep Modernisering Verloskunde dat op het Algemeen Overleg met de Vaste Commissie voor VWS van 30 maart jl. over de problemen in de verloskunde onderwerp van bespreking is geweest. Ik zie geen relatie tussen het aanhouden van de tariefsverhoging en het verder afnemen van de bereidheid van huisartsen verloskundig actief te willen zijn. Deze bereidheid is immers al gedurende een reeks van jaren aan het afnemen en zal naar de mening van de Stuurgroep Modernisering Verloskunde zoals verwoord in haar tussenrapportage in de toekomst zonder ingrijpen nog verder afnemen. De mogelijkheid om thuis te bevallen zal dan in de betreffende regio’s in gevaar kunnen komen. Mijn beleid is gericht op het behoud en waar mogelijk versterken van de thuisbevalling. De maatregelen die ik neem om de problemen in de verloskunde het hoofd te bieden en de thuisbevalling te behouden en waar mogelijk te versterken heb ik uiteen gezet in het Algemeen Overleg met de Vaste Commissie voor VWS van de Tweede Kamer op 30 maart jl. </antwoord>
      <antwoord nummer="10">Ik verwijs hiervoor allereerst naar mijn antwoord op vraag 4. In heb het CTG bij brief van 10 mei 2000 ondermeer medegedeeld dat ik een tariefsverhoging voor de verloskundige handelingen van de verloskundig actieve huisarts in de rede vind liggen. Ik heb gevraagd om het overleg tussen partijen over de grootte van de procentuele tariefmutatie spoedig af te ronden. Met daarbij het uitgangspunt dat het overleg zich toespitst op de vraag of tariefmutatie procentueel gelijk dan wel lager zou moeten zijn dan die bij verloskundigen. Het CTG heeft besloten dit overleg niet af te wachten en in de junivergadering besloten tot een verhoging van 21,5% van de tarieven (macromeerkosten f 3,7 miljoen). Daarbij heeft het CTG wel gesteld dat bij een vervolgstap de tarieven van de verloskundigen en verloskundig actieve huisartsen eerst moeten worden onderbouwd. </antwoord>
      <noten afkomstig="antwoord"/>
   </antwoorden>
</kvr>
