<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de staatssecretaris van Volkshuisvesting, Ruimtelijke Ordening en Milieubeheer over de toekomst van goedkope huurwoningen in Sittard. (Ingezonden 27 mei 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9745
</item>
         <item attribuut="Inhoud">Vragen over de naleving van het Besluit Beheer Sociale Huursector (BBSH) en de besluitvorming bij een woningcorporatie te Sittard over het slopen van betaalbare huurwoningen, ondanks de bereidheid van huurders de woningen tegen een redelijke prijs te kopen.</item>
         <item attribuut="Rubriek">Volkshuisvesting (Huurwoningen)</item>
         <item attribuut="Trefwoorden">Huurwoningen Woningbouwverenigingen</item>
         <item attribuut="Vindplaats">Kamervragen met antwoord 1998-1999, nr. 1705, Tweede Kamer</item>
         <item attribuut="Vraagnr_bij_indiening">2989913620</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1999-07-08</item>
         <item attribuut="Datum_indiening">1998-05-27</item>
         <item attribuut="Document-id">KVR9745</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3415" allpagenumbers="3415 3416" vetnummer="2989913620" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9745" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1705" onderwerp="" indiendatum="1998-05-27">
         <vrager partij="SP" oorsprong="parlement">Poppe</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="1999-07-8">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht «Woningstichting laat bewoners in het ongewisse» <voetnoot nummer="1"/>? Kloppen de vermelde feiten? </vraag>
      <vraag nummer="2">Heeft de Inspecteur voor de Volkshuisvesting, in het kader van uw verantwoordelijkheid als toezichthouder BBSH, op enige wijze onderzoek gedaan naar de gang van zaken rondom dit complex? Zo ja, is voldaan aan de formele eisen die aan woningcorporaties gesteld worden bij besluitvorming over sloop, renovatie en verkoop? Zo neen, waarom niet? Bent u bereid dit onderzoek alsnog te laten instellen? </vraag>
      <vraag nummer="3">Vindt u het acceptabel als bewoners vijf jaar lang in onzekerheid worden gelaten over de toekomst van hun woningcomplex? </vraag>
      <vraag nummer="4">Vindt u dat een woningcorporatie kan besluiten om betaalbare woningen te slopen, ondanks het feit dat huurders de wens hebben uitgesproken de woning tegen een redelijke prijs te kopen? </vraag>
      <vraag nummer="5">Hoe vaak hebben Inspecteurs voor de Volkshuisvesting afgelopen jaar op eigen initiatief – bijvoorbeeld na berichten in media – onderzoek ingesteld naar de naleving van het BBSH? Hoe vaak na melding van de zijde van huurders? </vraag>
      <noten afkomstig="vraag">
         <noot nummer="1" datum="1998-05-25" bron="Cobouw">Cobouw, 25 mei 1998</noot>
      </noten>
   </vragen>
   <antwoorden aantal="5">
      <antwoord nummer="1">Ja, ik heb kennis genomen van het betreffende artikel. De in het artikel vermelde feiten kloppen slechts gedeeltelijk. De betreffende woningen zijn in het bezit van de toegelaten instelling Stichting WVS te Sittard. De woningen zijn in 1980 gerenoveerd. In 1996 is sloop van 114 woningen overwogen, maar uiteindelijk heeft de Stichting WVS in augustus 1997 besloten tot een complexgewijze verkoop, met als afspraak de doorverkoop aan de bewoners. Dit besluit is echter niet geëffectueerd in verband met bezwaren van gemeente en rijk. Ten einde tegemoet te komen aan de volkshuisvestelijke bezwaren van de gemeente is de toekomst van het complex in 1998 betrokken in het door het nieuwe college van B&amp;W geïnitieerde herinrichtingsproject voor de gehele wijk Stadbroek. In de voor dit project ingestelde stuur- en projectgroep zijn naast de gemeente en de corporatie ook bewonersorganisaties vertegenwoordigd. Op grond van de resultaten van een in december 1997 afgerond bouwkundig en bodemonderzoek heeft de Stichting WVS in maart 1999 besloten in de project- en stuurgroep in te zetten op sloop van het complex van 114 woningen, alsmede van 46 aangrenzende woningen. De gemeente heeft grote aarzeling met betrekking tot de sloop van de woningen, maar is niet op voorhand tegen deze sloop. De gemeente voert thans contra-expertise uit naar de kwaliteit van de woningen. De Stichting WVS onderzoekt daarnaast nog of er met betrekking tot de in 1997 beoogde complexgewijze verkoop nog verplichtingen bestaan jegens de betrokken koper. Na afronding van de contra-expertise zullen de gemeente en de Stichting WVS in de projectgroep en stuurgroep in overleg met de overigens in de projectgroep vertegenwoordigde bewonersvertegenwoordigers tot een gezamenlijk plan van aanpak proberen te komen ten aanzien van de wijk Stadbroek in het algemeen en over de maatregelen met betrekking tot de onderhavige 160 woningen van de Stichting WVS in het bijzonder. De intentie van partijen is om dit plan van aanpak in het najaar van 1999 gereed te hebben voor overleg met de bewoners. </antwoord>
      <antwoord nummer="2">De Inspecteur heeft eind 1997 uitgebreid bestuurlijk onderzoek verricht naar de gang van zaken rondom de plannen tot verkoop. De aanleiding tot dat onderzoek was dat de Stichting WVS, ondanks het feit dat zij expliciet door de Inspectie op de hoogte was gesteld van de eisen waaraan een verkoopbesluit op grond van het BBSH moet voldoen, toch een Besluit van Aanmerkelijk Belang (BAB) meldde bij de gemeente dat met deze eisen in strijd was. Overleg tussen Inspectie, gemeente en de Stichting WVS leidde er weliswaar toe dat de betreffende melding werd ingetrokken, maar de aanleiding tot een onderzoek bleef aanwezig. Het onderzoek bevestigde de strijdigheid van het gemelde BAB met het toen vigerende BBSH (waaronder onvoldoende overleg met de huurders) en gaf zicht op onzorgvuldig en zelfs opmerkelijk en onverklaarbaar handelen door de Stichting WVS. Tijdens het onderzoek bleek tevens dat er sprake was van bestuurlijke problemen, die aanleiding vormden tot de inschakeling door de Stichting WVS van een externe deskundige om deze problemen op te lossen. De Stichting WVS is sindsdien onderwerp van bijzondere monitoring door de Inspectie. Tijdens de in het kader van deze monitoring regelmatig gehouden gesprekken van de Inspecteur met de Stichting WVS is ook de voortgang van de plannen voor de betreffende woningen besproken, laatstelijk op 11 februari 1999. Op grond van de daarbij verkregen informatie en op grond van het in het kader van de beantwoording van onderhavige vragen gevoerde overleg met de Stichting WVS en de gemeente Sittard moet geconcludeerd worden dat de corporatie thans bij het voorbereiden van een nieuw besluit met betrekking tot het onderhavige complex voldoet aan de formele eisen van het BBSH. </antwoord>
      <antwoord nummer="3">Nee. In de onderhavige situatie bestaat die onzekere situatie overigens met name vanaf het bekend worden van het besluit tot complexgewijze verkoop van augustus 1997. Dat laat onverlet dat de bewoners daarna lange tijd onvoldoende zijn geïnformeerd over de toekomst van hun woningen. Sinds de start van de voorbereiding van het nieuwe herinrichtingsproject voor de gehele wijk Stadbroek worden de bewoners echter met behulp van een extern communicatiebureau door de gemeente en de Stichting WVS regelmatig geïnformeerd via een krant en aparte brieven en via het Wijkplatform Stadbroek. </antwoord>
      <antwoord nummer="4">Ja, indien de bouwkundige en/of woontechnische kwaliteit van de woningen van dusdanige aard is dat verkoop aan de bewoners onverantwoord is, vanwege de risico’s die daarmee bij de bewoners worden gelegd of als in het kader van herstructurering van de bestaande woningvoorraad na een gedegen afweging en na consultatie van bewoners(organisaties), gemeente en andere belanghebbenden een dergelijke keuze wordt gemaakt. Ik ga er daarbij overigens vanuit dat de opvatting van bewoners(organisaties) bij de uiteindelijke besluitvorming een belangrijke rol zal spelen. </antwoord>
      <antwoord nummer="5">Het toezicht op de naleving van het BBSH door de woningcorporaties geschiedt in eerste instantie via de beoordeling van de jaarstukken en via de beoordeling van aan het ministerie ter goedkeuring voorgelegde besluiten. Daarnaast zijn berichten van huurders, gemeenten of andere belanghebbenden en berichten in de media voor de Inspecteurs dikwijls aanleiding om woningcorporaties te vragen om nadere uitleg en/of het instellen van een onderzoek. De Inspecteurs reageren overigens niet alleen op berichten die in verband te brengen zijn met het BBSH, maar ook op berichten die met andere relevante wetgeving of afspraken te maken hebben, zoals de Wet op het Overleg Huurders Verhuurder en het convenant met de particuliere verhuurders over hun goed huisvaderschap. Vanaf de inwerkingtreding van het gewijzigde BBSH per 18 mei 1998 zijn er 75 acties ondernomen naar aanleiding van de jaarverslagen van de toegelaten instellingen over 1997. Ruim eenderde daarvan had betrekking op direct voor huurders en hun organisatie van belang zijnde onderwerpen. Vanaf diezelfde datum waren er 55 signalen van huurders, gemeenten en media aanleiding voor nader onderzoek, waarvan 35 betrekking hadden op de positie van huurders. Tenslotte zijn vanaf voornoemde datum 115 burgerbrieven door de Inspectie behandeld, die in de meeste gevallen aanleiding waren voor verzoeken tot nadere informatie aan toegelaten instellingen, particuliere verhuurders en/of gemeenten. </antwoord>
      <noten afkomstig="antwoord"/>
   </antwoorden>
</kvr>
