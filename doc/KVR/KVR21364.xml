<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijsselbloem en Leerdam (beiden PvdA) aan de ministers voor Vreemdelingenzaken en Integratie en van Justitie over het vervallen van de regeling verhuiskosten Antillianen. (Ingezonden 20 september 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21364
</item>
         <item attribuut="Inhoud">De vragen betreffen onder meer het lot van veroordeelde drugkoeriers die na hun detentieperiode niet terug kunnen keren naar hun land van herkomst.</item>
         <item attribuut="Rubriek">Staats- en bestuursrecht (Koninkrijk) Welzijn (Emigratie)</item>
         <item attribuut="Trefwoorden">Aruba Emigratie Nederlandse Antillen</item>
         <item attribuut="Vindplaats">Kamervragen met antwoord 2004-2005, nr. 155, Tweede Kamer</item>
         <item attribuut="Vraagnr_bij_indiening">2030421610</item>
         <item attribuut="Afkomstig_van">Vreemdelingenzaken en Integratie (VI) Justitie (JUS)</item>
         <item attribuut="Indiener">
            <persoon partij="PvdA">Dijsselbloem</persoon>
            <persoon partij="PvdA">Leerdam</persoon>
         </item>
         <item attribuut="Datum_reaktie">2004-10-13</item>
         <item attribuut="Datum_indiening">2004-09-20</item>
         <item attribuut="Document-id">KVR21364</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="327" allpagenumbers="327 328" vetnummer="2030421610" code="0405tkkvr155" lopendefooter="Tweede Kamer, vergaderjaar 2004–2005, Aanhangsel" filenaam="KVR21364" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="155" onderwerp="" indiendatum="2004-09-20">
         <vrager partij="PvdA" oorsprong="parlement">Dijsselbloem</vrager>
         <vrager partij="PvdA" oorsprong="parlement">Leerdam</vrager>
         <vraagt-aan>de ministers voor Vreemdelingenzaken en Integratie en van Justitie</vraagt-aan>
      </vraagdata>
      <antwoorddata antwoorddatum="2004-10-13">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="12">
      <vraag nummer="1">Is het waar dat het besluit verhuiskosten Antillianen en Arubanen, waarmee een bijdrage kan worden gekregen in geval van remigratie naar de Nederlandse Antillen en Aruba, per 26 oktober 2004 komt te vervallen? </vraag>
      <vraag nummer="2">Zo ja, wat is hiervoor de argumentatie? </vraag>
      <vraag nummer="3">Bent u bereid om deze regeling te evalueren? </vraag>
      <vraag nummer="4">Hoeveel gebruik is gemaakt van de regeling? Hoe verhoudt dit zich tot het bij aanvang van de regeling verwachte gebruik? Hoeveel aanvragen zijn afgewezen en op welke gronden werden deze afgewezen? </vraag>
      <vraag nummer="5">Wat is de argumentatie om deze bijdrageregeling beperkt te houden tot diegenen die remigreren omdat men werk heeft gevonden? </vraag>
      <vraag nummer="6">Hoe verhoudt de regeling Besluit verhuiskosten Antillianen en Arubanen zich tot de Remigratiewet? Waarom richt de wet zich juist tot remigratie van mensen zonder werk en het besluit zich tot mensen mèt werk? </vraag>
      <vraag nummer="7">Wat is de argumentatie om deze bijdrageregeling alleen voor meerderjarigen te treffen? </vraag>
      <vraag nummer="8">Kan een verbreding van de bijdrageregeling ertoe bijdragen dat Antillianen en Arubanen, meerderjarig of minderjarig, die geen uitzicht hebben op werk of scholing in Nederland, terugkeren naar de Antillen of Aruba? Bent u bereid om de regeling hierop aan te passen? Zo neen, waarom niet? </vraag>
      <vraag nummer="9">Kan de regeling ook een oplossing bieden voor de problematiek van Antilliaanse of Arubaanse drugskoeriers die na detentie in een Nederlandse gevangenis, op straat worden gezet en geen middelen hebben om terug te keren naar de Antillen of Aruba? </vraag>
      <vraag nummer="10">Zo neen, welke andere oplossing staat u voor voor de problemen die deze groep, zonder uitzicht op een duurzaam bestaan in Nederland, in de Nederlandse steden veroorzaakt? </vraag>
      <vraag nummer="11">Herinnert de minister van Justitie zich zijn toezegging dat voor de groep, als bedoeld in vraag 6, er een terugkeerregeling zou worden getroffen? Wat is de stand van zaken op dit punt? </vraag>
      <vraag nummer="12">Hoeveel ex-gedetineerde Antillianen zwerven er inmiddels door de Nederlandse steden, nadat zij zijn vrijgelaten uit «Kamp Zeist» en geen middelen hadden om Nederland te verlaten? Waarom hebt u niet eerder de terugkeer van deze ex-gedetineerden geregeld? </vraag>
      <noten afkomstig="vraag"/>
   </vragen>
   <antwoorden aantal="12">
      <antwoord nummer="1">Ja. </antwoord>
      <antwoord nummer="2">Deze Verhuiskostenregeling is op tijdelijke basis tot stand gekomen in het kader van een project van de Antilliaanse overheid voor drie jaar. Doel was beroepskrachten (met hun gezin) voor de Antilliaanse arbeidsmarkt te interesseren en bij hun hervestiging te begeleiden. Daardoor zou een bijdrage worden geleverd aan de opbouwvan de verminderde Antilliaanse arbeidskracht op de eilanden. De regeling is het Nederlandse aandeel in dit project. Voorwaarde van de regeling is, dat aanvragers moeten aantonen dat zij een baan hebben op de Antillen (of Aruba). Naderhand zijn op verzoek van de Arubaanse overheid ook Arubanen onder de regeling gebracht. </antwoord>
      <antwoord nummer="3">Hoewel er geen evaluatie was voorzien, ben ik daartoe bereid. </antwoord>
      <antwoord nummer="4">Aanvankelijk was uitgegaan van een gebruik van maximaal 90 aanvragen en 75 toekenningen per jaar (exclusief Aruba). In 2002 waren er 137 aanvragers vertrokken. In 2003 waren er 279 aanvragers vertrokken. In de eerste helft van 2004 zijn er 199 aanvragers vertrokken. Tot en met oktober 2004 kunnen aanvragen worden ingediend. Daarna duurt het nog enige tijd, voordat de aanvragen zijn afgehandeld en de aanvragers zijn vertrokken. De prognose is dat er 330 aanvragers in 2004 vertrekken en in 2005 nog 150 aanvragers zullen vertrekken. Vanaf de inwerkingtreding van de regeling in oktober 2001 tot en met juni 2004 zijn er 430 aanvragen afgewezen. De helft hiervan is afgewezen, omdat de aanvragers geen baan op de Antillen of Aruba hadden. Andere hoofdredenen waren: niet voldoen aan de voorwaarde van minimaal 2 jaar verblijf alhier, schulden, vertrek vóór toekenning van de aanvraag. </antwoord>
      <antwoord nummer="5">Dit is ingegeven door de doelstelling van het Antilliaanse project, waarvan deze Verhuiskostenregeling het Nederlandse aandeel is. Zie ook de beantwoording van vraag 2. Bovendien is verondersteld, dat personen met een baan een goede hervestigingskans hebben en daardoor blijvend remigreren. </antwoord>
      <antwoord nummer="6">De Remigratiewet is bedoeld voor personen die niet de Nederlandse nationaliteit hebben. Indien ze die wel hebben, moeten zij die afstaan, om in aanmerking te kunnen komen voor de voorzieningen van deze wet. De wet is bedoeld voor personen die niet zelf in hun remigratiewens kunnen voorzien. Het betreft veelal langdurig werklozen en uitkeringsgerechtigden. De doelstelling van het Antilliaans project, waarvan deze Verhuiskosten-regeling onderdeel uitmaakt, is om arbeidzame beroepskrachten te werven voor de leeglopende Antilliaanse samenleving. (Zie ook de beantwoording van vraag 2.) </antwoord>
      <antwoord nummer="7">Deze regeling was geen maatregel in het kader van het jongerenbeleid; zie de beantwoording van vraag 2. Het is indertijd niet aan de orde geweest of minderjarigen ook aanvragers zouden kunnen zijn. Overigens zou gebrek aan begeleiding of ontbreken van een goede thuisbasis bij hervestiging van jongeren het risico op mislukking van de remigratie vergroten. Bovendien leidt het tot complicaties bij de handhaving van de regeling. </antwoord>
      <antwoord nummer="8">Zoals gezegd had de regeling een ander doel en was deze voor een periode van 3 jaar. De minister voor V&amp;I beraadt zich nader over de afloop van de regeling en over de positie van de in de vraag bedoelde groep. Dit mede in het licht van de werkzaamheden van de Gemengde Commissie Antilliaanse Probleemjongeren. </antwoord>
      <antwoord nummer="9">Zie de beantwoording van vraag 8. </antwoord>
      <antwoord nummer="10">Recent heb ik een notitie Antilliaanse risicojongeren (Kamerstuk 26 283, nr. 19) aan de Tweede Kamer aangeboden, waarin in samenspraak met Antillianengemeenten en Antilliaanse gemeenschap beleid ontwikkeld is om de problematiek aan te pakken. </antwoord>
      <antwoord nummer="11">Aangenomen is, dat wordt verwezen naar vraag 9. Over een structurele voorziening inzake de problematiek van veroordeelde Antillianen en Arubanen wordt overleg gevoerd met de Nederlandse Antillen en Aruba. Dit heeft nog niet tot resultaat geleid. Overigens heeft deze problematiek vanuit de drugsportefeuille inmiddels belangrijk aan urgentie ingeboet. Er komen ook anderszins geen signalen uit de samenleving, dat koeriers niet in de gelegenheid zijn om naar huis terug te keren en zijn aangewezen op een zwervend bestaan. </antwoord>
      <antwoord nummer="12">In 2004 zijn aan 44 Antilliaanse ex-gedetineerden treintickets naar Schiphol (Amsterdam) verstrekt. Deze Antillianen hadden geen retourticket voor de Antillen. Zij hadden meegedeeld dat ze niet in Nederland woonden. Zie verder de beantwoording van vraag 11. </antwoord>
      <noten afkomstig="antwoord"/>
   </antwoorden>
</kvr>
