<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schippers (VVD) aan de minister van Volksgezondheid, Welzijn en Sport over de DBC-systematiek. (Ingezonden 11 oktober 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26698
</item>
         <item attribuut="Inhoud">Vragen over het declareren van DBC's die nooit zijn uitgevoerd. De systematiek blijkt zo te zijn dat als een DBC eenmaal is geopend, altijd moet worden betaald, ook als is deze foutief en nooit uitgevoerd. Achteraf is geen wijziging aan te brengen in aangemaakte DBC's.</item>
         <item attribuut="Rubriek">Gezondheidszorg (Zorginstellingen) Gezondheidszorg (Zorgverzekeringen)</item>
         <item attribuut="Trefwoorden">Ziekenhuizen Zorgverzekeringen</item>
         <item attribuut="Vindplaats">Kamervragen met antwoord 2006-2007, nr. 274, Tweede Kamer</item>
         <item attribuut="Vraagnr_bij_indiening">2060701200</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Schippers</persoon>
         </item>
         <item attribuut="Datum_reaktie">2006-10-31</item>
         <item attribuut="Datum_indiening">2006-10-11</item>
         <item attribuut="Document-id">KVR26698</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="585" allpagenumbers="585 586 587" vetnummer="2060701200" code="0607tkkvr274" lopendefooter="Tweede Kamer, vergaderjaar 2006–2007, Aanhangsel" filenaam="KVR26698" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="274" onderwerp="" indiendatum="2006-10-11">
         <vrager partij="VVD" oorsprong="parlement">Schippers</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-10-31">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Bent u bekend met de klacht over het declareren van een Diagnose Behandeling Overeenkomst (DBC) die niet is uitgevoerd? <voetnoot nummer="1"/>
      </vraag>
      <vraag nummer="2" voetnoot="1">Bent u voorts bekend met het gesignaleerde probleem <voetnoot nummer="1"/>dat een DBC, eenmaal geopend, altijd moet worden betaald, ook al is de DBC nooit uitgevoerd? </vraag>
      <vraag nummer="3">Betekent dit dat ook een foutief geopende DBC altijd moet worden vergoed? </vraag>
      <vraag nummer="4">Is het waar dat het huidige DBC-systeem geen speelruimte laat aan ziekenhuizen om achteraf nog wijzigingen aan te brengen in reeds aangemaakte DBC’s? </vraag>
      <vraag nummer="5">Houdt de afspraak in dat een gemiddelde van de DBC-behandeling wordt betaald? Wat betekent het als nooit uitgevoerde DBC’s daarin worden meegerekend? </vraag>
      <vraag nummer="6">Wat betekent het voor de kosten als nooit uitgevoerde DBC’s worden gedeclareerd en betaald? Betekent dit dat de uitgaven voor behandelingen in het b-segment hoger zijn dan daadwerkelijk noodzakelijk? </vraag>
      <vraag nummer="7">Deelt u de mening dat door dit systeem, in ieder geval in het b-segment, wordt betaald voor nooit uitgevoerde behandelingen? </vraag>
      <vraag nummer="8">Deelt u voorts de mening dat deze gang van zaken onwenselijk is, terecht niet is uit te leggen en zo spoedig mogelijk moet worden aangepast? </vraag>
      <vraag nummer="9">Bent u bereid zo spoedig mogelijk deze praktijk te stoppen en aan te passen? </vraag>
      <vraag nummer="10">Deelt u de mening dat het toezicht van de patiënt op de in rekening gebrachte DBC’s cruciaal is ter controle van de rekening? Bent u bereid het voorstel om de patiënt altijd inzicht te geven in de gedeclareerde rekeningen bij de verzekeraar, alsnog over te nemen en dit verplicht te stellen? Zo neen, waarom niet? </vraag>
      <vraag nummer="11">Voert de controle van de zorgverzekeraars verder dan het controleren van de DBC-code en het bedrag? Zo neen, wie controleert dan of de juiste behandeling heeft plaatsgevonden, en of daaraan de juiste DBC-code is gekoppeld? Hoe wordt voorkomen dat het gebruik van een verkeerde code automatisch luidt tot betaling? </vraag>
      <noten afkomstig="vraag">
         <noot nummer="1" datum="2006-10-7" bron="Consumentenprogramma , t.v.-uitzending" titel="Kassa">Consumentenprogramma «Kassa», t.v.-uitzending, 7 oktober 2006</noot>
      </noten>
   </vragen>
   <antwoorden aantal="11">
      <antwoord nummer="1">Ik ben bekend met de situatie zoals die geschetst is in het programma Kassa!. Zoals mijn antwoorden op de verdere vragen laten zien, is er echter geen sprake van een DBC die niet is uitgevoerd. </antwoord>
      <antwoord nummer="2">De uitzending van het programma Kassa! heeft de indruk gewekt dat een eenmaal geopende DBC altijd moet worden betaald. Bij navraag bevestigen zowel de Nederlandse Zorgautoriteit als de stichting DBC Onderhoud dat deze veronderstelling onjuist is. Een DBC typeert een traject van zorg, waarin tenminste het stellen van een diagnose en het uitvoeren van behandelactiviteiten moeten plaatsvinden om van een declarabele DBC te spreken. De medisch specialist beoordeelt de DBC niet op het moment van openen maar op het moment van afsluiten van de DBC. Als bij afsluiten van de DBC blijkt dat deze geen behandelactiviteiten bevat, of er blijkt sprake van een andere diagnose of behandeling dan was voorzien bij openen van de DBC, dan zal de DBC aangepast of geannuleerd worden. Het DBC systeem voert hierop nog een extra technische controle uit door middel van de validatiemodule. </antwoord>
      <antwoord nummer="3">Zoals mijn antwoord op vraag 2 laat zien, worden foutief geopende DBCs op het moment van afsluiten door de specialist aangepast of geannuleerd. DBCs die desondanks foutief zijn afgesloten, worden door de validatiemodule tegengehouden en presenteren zich in de vorm van uitgevallen (afgekeurde) DBCs opnieuw aan de specialist. Pas als een DBC door de validatiemodule is goedgekeurd, is declaratie technisch mogelijk. De controles in het DBC systeem en in de administratieve organisatie van het ziekenhuis zijn er dus op gericht om foutief geopende DBCs uit te sluiten van declaratie. </antwoord>
      <antwoord nummer="4">Het proces van registreren en declareren van DBCs is zo ontworpen dat het op de juiste punten ruimte laat voor het aanbrengen van correcties. Als eerste kan de specialist op het moment van afsluiten van de DBC aanpassingen in diagnose en/of behandeltypering aanbrengen. Na sluiten van de DBC vindt middels de validatiemodule een technisch-inhoudelijke beoordeling van de DBC plaats. Als op dit punt de DBC afgekeurd wordt, dan wordt deze als een uitgevallen DBC opnieuw aan de specialist gepresenteerd en is er wederom ruimte voor correctie. Na succesvol valideren van de DBC kunnen om uiteenlopende redenen nog steeds wijzigingen aangebracht worden alvorens overgegaan wordt tot declareren. Na deze wijzigingen moet de DBC wel opnieuw aangeboden worden aan de validatiemodule ter controle. Tenslotte kan een reeds gedeclareerde DBC gewijzigd of ingetrokken worden. Het ziekenhuis crediteert in een dergelijk geval de reeds gedeclareerde onjuiste DBC aan de verzekeraar, en stuurt een nieuwe declaratie voor de juiste DBC. Deze correctiemogelijkheden, plus de te volgen procedures, zijn beschreven in de kaderregeling AO/IC die door de ziekenhuizen gehanteerd wordt. </antwoord>
      <antwoord nummer="5">Het tarief van een DBC wordt inderdaad bepaald op basis van gemiddelde behandelingen. Dit zie ik als een onlosmakelijk onderdeel van het DBC systeem, daar het prikkels introduceert voor ziekenhuizen en specialisten om behandelingen zo efficiënt mogelijk uit te voeren. Zoals mijn eerdere antwoorden laten zien, wordt het gemiddelde behandelprofiel dat als basis voor het DBC-tarief dient, niet verstoord door DBCs die nooit zijn uitgevoerd. </antwoord>
      <antwoord nummer="6">Nooit uitgevoerde DBCs hebben geen invloed op de kosten omdat deze DBCs niet gedeclareerd kunnen en mogen worden. Dit geldt zowel voor het A-segment als voor het B-segment. </antwoord>
      <antwoord nummer="7">Ik deel deze mening niet. Het DBC systeem is zo ontworpen dat er niet betaald wordt voor nooit uitgevoerde behandelingen. Het DBC systeem bevat technische en administratieve controles die voorkomen dat dit wel gebeurt. </antwoord>
      <antwoord nummer="8">Ik onderken dat de specifieke casus in het programma Kassa! als opmerkelijk ervaren kan worden. In de beleving van de naaste betrokkenen kan het immers zo lijken dat er geen behandeling heeft plaatsgevonden omdat de patiënt overleed voordat de specialist was gearriveerd. Het ziekenhuis heeft echter de betreffende patiënt na het SEH bezoek in overleg met de specialist opgenomen in de kliniek. Daarbij is onder verantwoording van de betreffende specialist een aanvang van de behandeling gemaakt. Er zullen diverse administratieve voorbereidingen hebben plaatsgevonden, wellicht zijn er activiteiten door het laboratorium uitgevoerd en is er ruimte op de operatiekamers gereserveerd. Helaas mocht dit niet baten voor de patiënt in kwestie. Formeel hebben er door het plaatsen van de patiënt in de kliniek en het aanvang nemen van de behandeling zorgactiviteiten plaatsgevonden die passen bij de DBC die uiteindelijk gedeclareerd is. Zoals eerder gesteld wordt het tarief van een DBC bepaald door het gemiddelde behandelprofiel. Een gemiddelde kent uitschieters naar boven en naar onderen. In dit geval is er duidelijk sprake van een uitschieter naar onderen. Er hebben minder activiteiten (zoals operaties, verpleegdagen, etcetera) plaatsgevonden dan in de gemiddelde DBC. Daar tegenover zullen echter andere voorbeelden staan van DBCs waarin veel meer activiteiten hebben plaatsgevonden dan gemiddeld. Stichting DBC Onderhoud heeft mij informatie verschaft waaruit blijkt dat de tariefstelling van de DBCs zodanig is dat deze uitschieters elkaar uitvlakken. Het gemiddelde tarief dekt daarmee de gemiddelde kosten. De uitkomsten van het DBC systeem zijn bij dergelijke uitschieters inderdaad moeilijker uit te leggen. In de aanpassingen die in het kader van vereenvoudiging van het DBC systeem gemaakt zullen worden, wordt specifiek aandacht besteed aan de effecten die uitschieters ten opzichte van gemiddelden hebben op de accuraatheid van tarieven en de begrijpelijkheid van het systeem. </antwoord>
      <antwoord nummer="9">In het plan «DBCs: eenvoudig beter», in de zomer van 2006 opgesteld door de gezamenlijke partijen, is reeds het spanningsveld tussen enerzijds gemiddelde tarieven en anderzijds accurate tarieven in individuele situaties helder weergegeven. In de uitwerking van de vereenvoudiging, waarvoor de Nederlandse Vereniging van Ziekenhuizen het initiatief heeft genomen, zal dit punt invulling krijgen. Deze invulling zal moeten leiden tot een heldere werking van het DBC systeem voor alle betrokkenen, met behoud van de efficiency prikkels die een systeem van gemiddelden met zich meebrengt. </antwoord>
      <antwoord nummer="10">Het proces van het openen van een DBC tot aan de feitelijke DBC-declaratie is onderhevig aan een aantal controles ter waarborging van de betrouwbaarheid van het systeem. Zo zijn bij de zorgaanbieders eisen gesteld aan de administratieve organisatie en interne controle. Deze minimale eisen zijn door de NZa opgenomen in de nadere regel en de kaderregeling Administratieve Organisatie en Interne Controle (AO/IC) inzake DBC-registratie en facturering. In de nadere regel AO/IC staat dat de Raad van Bestuur van een ziekenhuis verantwoordelijk is voor het opzetten en handhaven van een effectief systeem van interne beheersing ter verzekering van de betrouwbaarheid van de DBC-registratie en facturering. Het systeem van interne beheersing heeft betrekking op de bedrijfsvoering die het gehele traject omvat dat start met de toekenning van de initiële DBC-score en dat eindigt met de afwikkeling daarvan door middel van facturering aan de zorgverzekeraars. Hieronder valt het beoordelen van de indeling van taken, verantwoordelijkheden en bevoegdheden, het identificeren van de belangrijkste risico’s, het adequaat omgaan met deze risico’s, het toezicht houden op de continue effectieve werking van de beheersingsmaatregelen, het rapporteren en het verantwoording afleggen. De Raad van Bestuur dient ieder jaar een bestuursverklaring af te geven over de DBC-registratie en DBC-facturatie. Vervolgens stelt de accountant een onderzoek in naar het gestelde in de bestuursverklaring DBC registratie en facturering. In de Kaderregeling zijn ook een risicoanalyse op hoofdlijnen en de minimale eisen die zijn te stellen aan de AO/IC op het gebied van DBC-registratie en facturering in de ziekenhuisorganisatie, aangegeven. Naast de kaderregeling AO/IC geldt dat verzekeraars naast de formele controle, de mogelijkheid hebben om steekproefsgewijs DBCs te controleren (materiele controle). Verzekerden hebben – zij het met enige vertraging – inzicht in de kosten bij de afrekening van de no-claimregeling. </antwoord>
      <antwoord nummer="11">In mijn antwoord op vraag 10 heb ik de controleketen geschetst. In de ziekenhuizen vormen de inhoudelijke beoordeling van de specialist, de validatiemodule en de kaderregeling AO/IC de instrumenten waarmee controle uitgeoefend wordt. Vervolgens heeft de verzekeraar formele en materiële controles als instrumenten tot zijn beschikking. Als onderdeel hiervan is een verzekeraar gerechtigd steekproeven uit voeren als er vermoedens van onjuiste DBCs bestaan. Daarbij mogen medische dossiers van patiënten ingezien worden om te bepalen welke behandelactiviteiten daadwerkelijk hebben plaatsgevonden. De verzekeraar is in zijn controles gebaat bij een kritische patiënt die hem attendeert op opmerkelijke rekeningen. Hieruit blijkt dat er een scala aan instrumenten voor handen is ter controle van DBC declaraties. Recent heeft een taskforce onderzoek gedaan naar DBC declaraties. Uit dit onderzoek blijkt onder andere dat controle-instrumenten effectiever toegepast kunnen worden als het DBC systeem geüniformeerd en vereenvoudigd wordt. Dit is reeds in gang gezet in het kader van «DBCs: eenvoudig beter». Tevens doet de taskforce aanbevelingen omtrent een extra instrument, namelijk controle middels statische analyses op bijvoorbeeld het DBC Informatie Systeem (DIS). Ik heb deze aanbevelingen overgenomen. Via de reguliere voortgangsrapportage zal ik u blijven informeren omtrent de stand van zaken. </antwoord>
      <noten afkomstig="antwoord"/>
   </antwoorden>
</kvr>
