<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Waalkens (PvdA) aan de staatssecretaris van Volkshuisvesting, Ruimtelijke Ordening en Milieubeheer over windmolens in de grensstreek met Duitsland. (Ingezonden 8 juni 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20781
</item>
         <item attribuut="Inhoud">Vragen over stand van zaken naar aanleiding van eerdere vragen over windmolens in de grensstreek met Duitsland (aanvulling op eerdere vragen van zelfde kamerleden; Aanhangsel van de Handelingen II, 2001-2002, nr. 1456).</item>
         <item attribuut="Rubriek">Energie, water en grondstoffen (Alternatieve energiebronnen) Internationale betrekkingen (Overig) Milieu (Geluidhinder) Milieu (Milieu-effectrapportage)</item>
         <item attribuut="Trefwoorden">Duitsland Geluidhinder Grensregio's Milieueffectrapportage Windenergie</item>
         <item attribuut="Vindplaats">Kamervragen met antwoord 2003-2004, nr. 1984, Tweede Kamer</item>
         <item attribuut="Vraagnr_bij_indiening">2030415470</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Waalkens</persoon>
         </item>
         <item attribuut="Datum_reaktie">2004-07-21</item>
         <item attribuut="Datum_indiening">2004-06-08</item>
         <item attribuut="Document-id">KVR20781</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4195" allpagenumbers="4195 4196 4197" vetnummer="2030415470" code="0304tkkvr1984" lopendefooter="Tweede Kamer, vergaderjaar 2003–2004, Aanhangsel" filenaam="KVR20781" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1984" onderwerp="" indiendatum="2004-06-8">
         <vrager partij="PvdA" oorsprong="parlement">Waalkens</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-07-21">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich de vragen van de leden Waalkens en Witteveen en de beantwoording daarvan over windmolens die in Duitsland op de grens met Nederland worden gebouwd? <voetnoot nummer="1"/>
      </vraag>
      <vraag nummer="2" voetnoot="2">Heeft het overleg <voetnoot nummer="2"/>van de grensoverschrijdende commissie geleid tot concrete afspraken met de Bundesländer Nieder-Saksen en Nordrhein-Westfalen? Zo ja, welke? Zo neen, wilt u dan invulling geven aan uw toezegging aan de Kamer om contact op te nemen met de bondsregering in Berlijn? </vraag>
      <vraag nummer="3">Kunt u een overzicht geven van de afgeronde en lopende procedures inzake de genoemde windmolens? </vraag>
      <vraag nummer="4">Is deze vorm van procesgang, waarin burgers van de ene lidstaat klagen tegen overlast van industriële gebouwen, in dit geval windmolens, in een andere lidstaat, een unieke situatie? </vraag>
      <vraag nummer="5">Vindt u het terecht dat burgers in deze principiële zaak voor de kosten moeten opdraaien? </vraag>
      <vraag nummer="6">Is het in de onderhavige kwestie niet cruciaal dat er in Europa duidelijkheid komt over het van toepassing verklaren van nationaal of Europees recht in kwesties die in grensstreken schade of overlast veroorzaken? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1456" documentjaargang="2001-2002">Aanhangsel Handelingen, nr. 1456, vergaderjaar 2001–2002.</noot>
         <noot nummer="2">Medio 2002 van de Nederlands-Duitse Commissie Ruimtelijke Ordening</noot>
      </noten>
   </vragen>
   <antwoorden aantal="6">
      <antwoord nummer="1">Het is mij bekend dat het Lid Waalkens en het toenmalige Lid Witteveen aan de toenmalige minister van VROM – de heer Pronk – vragen hebben gesteld over overlast die bewoners van de grensstreek van de gemeenten Bellingwedde en Vlagtwedde (Gr.) ondervinden van Duitse windturbines. In zijn beantwoording heeft minister Pronk onder meer aangegeven, (1) dat hij meent dat de voor die zaak competente Duitse overheid tot de conclusie heeft kunnen komen dat het windturbinepark Brualermoor niet m.e.r.-plichtig was, ook al moet dit van Nederlandse zijde worden betreurd, gezien de gevolgen hiervan voor de rechtspositie van Nederlandse burgers, (2) dat hij een oordeel over de uitkomsten van onderzoek van de Natuurkundewinkel van de Rijksuniversiteit van Groningen wilde opschorten tot het rapport over aanvullend onderzoek beschikbaar zou zijn, en (3) dat hij ingeval van een weigerachtige opstelling van de Duitse delegatie in de Subcommissie Noord van de Nederlands-Duitse Commissie voor Ruimtelijke Ordening (NDCRO-N) om constructief overleg te voeren over de overlast die bewoners van het dorp De Lethe (gemeente Bellingwedde) ondervinden van het windturbinepark Brualermoor, zich zal wenden tot de regering van het land Niedersachsen. </antwoord>
      <antwoord nummer="2">Mij is gebleken dat de Duitse delegatie in genoemde NDCRO-N niet kan worden beticht van weigerachtigheid tot overleg over dit onderwerp. Het onderwerp windpark Brualermoor en enkele andere initiatieven voor windturbineparken aan de Duitse zijde van de Groningse grens zijn agendapunt en gespreksonderwerp geweest van vrijwel alle vergaderingen van deze commissie gedurende de laatste 3 jaar. Wel constateer ik dat de Duitse delegatie zich erg voorzichtig en formeel heeft opgesteld, en dat gedane toezeggingen traag zijn uitgevoerd. Voor deze voorzichtigheid kan ik in zoverre begrip opbrengen, dat er in het afgelopen jaar ook enkele rechtzaken in Duitsland hebben «gelopen», en dat er tevens in 2003 door de Europese Commissie vragen over de m.e.r.-plichtigheid van het windpark Brualermoor zijn gesteld naar aanleiding van een klacht alsmede naar aanleiding van schriftelijke vragen van Europarlementariër Corbey. De trage uitvoering van een medio 2002 door de Duitse delegatie toegezegd onderzoek naar de geluidproductie van het windturbinepark Brualermoor betreur ik wel. Het rapport hierover is in de NDCRO-N pas in voorjaar 2004 aan de Nederlandse delegatie overhandigd. Uit dit rapport blijkt, dat de geluidbelasting van woningen in De Lethe ’s nachts in bijzondere omstandigheden inderdaad zo hoog kan zijn als reeds was gerapporteerd door de Natuurkundewinkel van de Rijksuniversiteit Groningen (tot ongeveer 46 dB(A)). Deze geluidbelasting is binnen de Duitse richtwaarden voor geluidhinder nog net acceptabel; getoetst aan de Nederlandse richtwaarde voor nachtelijke geluidbelasting in rustig landelijk gebied is hier wel sprake van een overschrijding. Ik ben van plan over het Duitse onderzoekrapport nog een deskundigenadvies in te winnen. Over het door de Natuurkundewinkel van de Rijksuniversiteit van Groningen verrichte onderzoek zal ik u in een afzonderlijke brief mijn standpunt sturen. Hiermee kom ik een toezegging na die de toenmalige minister van VROM u heeft gedaan. Het overleg in de NDCRO-N heeft ook geleid tot de afspraak om door een bilaterale werkgroep een overzichtsrapport te laten opstellen van de rechtsregels die in Nederland en in Duitsland van toepassing zijn op de bouw van windturbineparken. Dit rapport is thans nagenoeg voltooid. Ik ben op dit moment niet van plan, mij schriftelijk of anderszins te wenden tot de regeringen van Niedersachsen of de Duitse Bondsrepubliek, vermits ik deze regeringen geen concreet verwijt van weigerachtigheid kan maken. Wel volg ik met grote aandacht de pogingen van de Europese Commissie om vast te stellen of de Duitse overheden hebben gehandeld conform de Europese richtlijn voor milieu-effectrapportage. Uit het antwoord van Commissaris Wallström (april 2004) op de schriftelijke vragen van Europarlementariër Corbey blijkt, dat de regering van de Duitse Bondsrepubliek de Europese Commissie nog niet heeft kunnen overtuigen van de juistheid van haar handelwijze. De Europese Commissie heeft nieuwe vragen gesteld aan genoemde regering, die op dit moment nog niet zijn beantwoord. </antwoord>
      <antwoord nummer="3">De term «procedure» in deze vraag is mij niet geheel duidelijk. Indien ik deze term zowel publiekrechtelijk als privaatrechtelijk uitleg, kan ik hierop voor het windturbinepark Brualermoor als volgt antwoorden. • Er loopt momenteel geen publiekrechtelijke procedure over het windturbinepark Brualermoor. Bij de procedure die er is geweest over de bouwvergunningaanvraag hadden Nederlandse burgers en overheden geen recht op bezwaar en beroep. • Er zijn privaatrechtelijke procedures geweest tegen de onrechtmatige aanwezigheid van het windturbinepark Brualermoor, aangespannen door de bewoners van De Lethe. Hun verzoek om vernietiging van de bouwvergunning werd door de Duitse rechter afgewezen, omdat deze geen strijdigheid zag met Duits recht en zich niet bevoegd achtte ten aanzien van EU-recht. De gemeente Bellingwedde overweegt nog om een rechtszaak aan te spannen. </antwoord>
      <antwoord nummer="4">Het geval Brualermoor komt mij als uitzonderlijk voor. In elk geval is Brualermoor momenteel het enige Duitse windturbinepark waarvan de geluidproductie bij woningen op Nederlands grondgebied de richtwaarde overschrijdt. Ik wil de volgende controversiële projecten in dit grensgebied noemen. De recente uitbreiding van het windturbinepark in gemeente Dorsum ten oosten van Bourtange heeft na realisering tot klachten bij Nederlandse burgers geleid. Echter ontbrak ook hier de formele mogelijkheid van bezwaar en beroep tegen de verleende bouwvergunning. De Duitse delegatie heeft in de NDCRO-N op 30 januari 2004 een overzicht overhandigd van reeds verstrekte vergunningen en van lopende vergunningaanvragen voor nieuwe windturbineparken in Niedersachsen (stand januari 2004). Bij de nieuwe aanvragen zou het slechts één locatie in de gemeente Bunderhee betreffen, circa 6 km ten oosten van Nieuweschans. Deze locatie ligt minder dicht bij de Nederlandse grens dan vele bestaande windturbineparken. Het is nog onduidelijk of er bij dit project via m.e.r.-plichtigheid rechtsbescherming zal ontstaan voor Nederlandse burgers. Uit een uitspraak van het Niedersächsische Oberverwaltungsgericht, 28 juli 2003 over een zaak die de gemeente Vlagtwedde had aangespannen tegen een windturbinepark bij Dersum volgt, dat deze Nederlandse gemeente wel het recht heeft om te verzoeken te worden geïnformeerd en geconsulteerd over «Bauleitpläne» (vergelijkbaar met bestemmingsplannen), doch dat de gemeente geen «materielle Abwehransprüche» (recht op verweer) heeft. Verder kan ik melden dat Nederlandse omwonenden recent met succes hebben geprotesteerd tegen de oprichting van een bielzenverbrandingsoven op het bedrijvenpark Coevorden – Emlichheim. Tot slot kan nog worden vermeld dat er in 2003 inspraakgelegenheid was voor Nederlandse burgers en overheden bij de vergunningprocedure voor het offshore windturbinepark Riffgat in de Duitse territoriale zee ten noordoosten van Schiermonnikoog en in 2004 bij de wijzigingsprocedure van het Landes RaumornungsProgramm van Niedersachsen in dit kader. Hiervan hebben de gemeente Schiermonnikoog, de provincie Groningen en het kabinet gebruik gemaakt, met vooralsnog onbekend resultaat. </antwoord>
      <antwoord nummer="5">Het staat nog niet vast of de bewoners van woningen in De Lethe definitief zullen moeten «opdraaien» voor de kosten die de overlast van de windturbines van het park Rhedermoor voor hun woonsituatie impliceert. Daar waar zij privaatrechtelijke procedures aanspannen tegen de aanwezigheid van dit windturbinepark, zullen zij – zoals gebruikelijk is – de procedurekosten voor hun rekening moeten nemen, en bij de uitspraak van de rechtbank kunnen vernemen of deze hiervoor een vergoeding toewijst. Het is mij bekend dat de burgers van De Lethe, ingeval zij een schadeclaim aan een Duitse rechtbank voorleggen, een hoge borgsom moeten betalen, die afgeleid is van de omvang van de claim («Streitwert»). Ik kan mij voorstellen dat de gemeente, die met de zaak zeer begaan is, hierbij garant staat. </antwoord>
      <antwoord nummer="6">Europese regels zoals de Mer-richtlijn moeten worden omgezet in nationaal recht. Het is onvermijdelijk dat daarbij verschillen tussen de nationale regels ontstaan. Bovendien wordt het procesrecht grotendeels aan de lidstaten overgelaten. Ik acht het mede daardoor onontkoombaar dat er naast Europese rechtsregels nationale rechtsregels zullen voortbestaan die hun basis vinden in de discretionaire bevoegdheid van EU-lidstaten. Even onontkoombaar is het dan vervolgens, dat bewoners van locaties zeer nabij grenzen tussen lidstaten de eventuele nadelen van verschillen tussen deze nationale rechtsregels kunnen ervaren indien zij opkomen voor hun rechtsbescherming. </antwoord>
      <noten afkomstig="antwoord"/>
   </antwoorden>
</kvr>
