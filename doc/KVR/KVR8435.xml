<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Pastoors en E. Meijer (beiden VVD) aan de minister van Volksgezondheid, Welzijn en Sport over de opvang van verstandelijk gehandicapte kinderen in Friesland. (Ingezonden 9 december 1998); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8435
</item>
         <item attribuut="Inhoud">Vragen over wachtlijsten bij de opvang van verstandelijk gehandicapte kinderen in Friesland.</item>
         <item attribuut="Rubriek">Gezondheidszorg (Zorginstellingen) Welzijn (Geestelijk gehandicapten) Welzijn (Jeugdigen)</item>
         <item attribuut="Trefwoorden">Friesland Geestelijk gehandicapten Jeugdigen</item>
         <item attribuut="Vindplaats">Kamervragen met antwoord 1998-1999, nr. 547, Tweede Kamer</item>
         <item attribuut="Vraagnr_bij_indiening">2989904230</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="VVD">Pastoors</persoon>
            <persoon partij="VVD">E. Meijer</persoon>
         </item>
         <item attribuut="Datum_reaktie">1999-01-04</item>
         <item attribuut="Datum_indiening">1998-12-09</item>
         <item attribuut="Document-id">KVR8435</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1115" allpagenumbers="1115 1116 1117" vetnummer="2989904230" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8435" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="547" onderwerp="" indiendatum="1998-12-9">
         <vrager partij="VVD" oorsprong="parlement">Pastoors</vrager>
         <vrager partij="VVD" oorsprong="parlement">E. Meijer</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-01-4">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Hebt u kennisgenomen van de noodkreet van het Fries Platform Zorg, waarin wordt vastgesteld dat 15 personen met een verstandelijke handicap en ernstige gedragsproblematiek deze maand op straat komen te staan, omdat aan hen geen noodzakelijke zorg kan worden geboden? </vraag>
      <vraag nummer="2">Is het u bekend dat na 1 januari a.s. opnieuw personen van noodzakelijke zorg verstoken zullen blijven, en dat deze personen niet zijn op te vangen binnen het normale budget dat voor een zorgplaats beschikbaar is? Vindt u dit een wenselijke situatie? </vraag>
      <vraag nummer="3">Is het waar dat de wachttijd «zorg voor mensen met een verstandelijke handicap» in Friesland bijna 2 x zo groot is als het landelijke gemiddelde? Zo ja, hoe is dat te verklaren? </vraag>
      <vraag nummer="4">Kan het geschetste probleem: het ontbreken van adequate zorgmogelijkheden, worden verklaard uit een slecht wachtlijstbeheer? Zo ja, wie is hiervoor verantwoordelijk en welke mogelijkheden ziet u om dit wachtlijstbeheer op korte termijn te verbeteren? </vraag>
      <noten afkomstig="vraag">
         <noot nummer="1" datum="1998-12-2" bron="Leeuwarder Courant">Leeuwarder Courant, 2 december 1998</noot>
      </noten>
   </vragen>
   <antwoorden aantal="4">
      <antwoord nummer="1">Ja. Naar aanleiding van de noodkreet van het Fries Platform Zorg heb ik een brief doen uitgaan naar Friesland zorgverzekeraar, het zorgkantoor, met het verzoek om informatie over de afspraken die voor de betreffende 15 personen met een verstandelijke handicap en ernstige gedragsproblemen gemaakt zijn tussen de betrokken instellingen voor verstandelijk gehandicapten en het zorgkantoor. Ik verwacht deze informatie spoedig te ontvangen. </antwoord>
      <antwoord nummer="2">Ik ben mij van dit knelpunt in de huidige bekostigingssystematiek bewust; terwijl de ondersteuningsbehoefte van cliënten sterk kan variëren, wordt in de huidige bekostigingsstructuur uitgegaan van een standaardbedrag per plaats. Hierdoor kunnen cliënten met een zwaarder zorgzwaarteprofiel dan gemiddeld in de knel komen. In de Meerjarenafspraken ben ik met de partijen overeengekomen er naar te streven de beleidsregels van het COTG aan te passen, zodat bij de bekostiging van instellingen de zorgzwaarte van de opgenomen cliënten relevant is. Thans wordt het onderzoek van het NZI dat de bouwstenen moet aanleveren voor een nieuwe vraaggestuurde bekostigingssystematiek afgerond. In het kader van de meerjarenafspraken zal ik uw Kamer nader informeren over de voortgang in dit traject. </antwoord>
      <antwoord nummer="3">Nee, deze stelling vraagt om nuancering. De gemiddelde wachttijd kan op twee manieren worden aangegeven, enerzijds voor de groep die momenteel op de wachtlijst staat en anderzijds voor de groep die geplaatst is. In de provincie Friesland is de wachttijd van de cliënten die nog op de wachtlijst staan (de tijd dat men reeds heeft gewacht) bovengemiddeld. De gemiddelde wachttijd voor de wachtenden voor wonen is in Friesland 683 dagen, dat is circa 17% hoger dan het landelijk gemiddelde (582 dagen). Voor de geplaatsten ligt de gemiddelde wachttijd in Friesland echter beneden het landelijk gemiddelde. De geplaatsten hebben in Friesland gemiddeld 374 dagen gewacht, wat circa 37% lager is dan het landelijk gemiddelde (615 dagen). Het afwijkende beeld van de provincie Friesland ten opzichte van het landelijk gemiddelde kan hoogstwaarschijnlijk worden verklaard uit een aantal crisisplaatsingen in de provincie Friesland waardoor minder urgente cliënten langer dan gemiddeld in andere regio’s op de wachtlijst blijven staan. In het geval van een crisissituatie kan een cliënt namelijk worden geplaatst zonder dat die cliënt op de wachtlijst staat, waardoor de gemiddelde wachttijd van de groep geplaatsten korter wordt. Het aantal wachtenden voor wonen is voor de provincie Friesland als volgt over de woontypen verdeeld. Aantal urgent wachtenden provincie Friesland t.o.v. het landelijk gemiddelde per 30-6-98; Bron ZRS Woontypen Aantal urgent wachtenden Aantal urgent wachtenden: berekend aantal wachtenden in Friesland o.g.v. het landelijk gemiddelde woontype 1; verpleging en ver- zorging 17 22 woontype 2; beschutting 81 51 woontype 3; begeleiding 107 77 woontype 4; zelfstandigheid 246 104 woontype 5; participatie en inte- gratie 66 37 Totaal 517 291 Het aantal urgent wachtenden voor wonen is in de Provincie Friesland 226 cliënten hoger dan het landelijk gemiddelde. Voor woontype 1 scoort Friesland onder het landelijk gemiddelde. De wachtlijstproblematiek concentreert zich in Friesland op woontype 4; een woonvorm gericht op het vergroten van de zelfstandigheid van de cliënt en vergelijkbaar met een traditionele plaats in een Gezinsvervangend tehuis. Voor woontype 4 staan in Friesland 246 cliënten op de wachtlijst. In de Meerjarenafspraken Gehandicaptenzorg is afgesproken met de betrokken partijen een plan te ontwikkelen voor een structurele aanpak van de wachtlijsten. Dit plan moet 1 juli 1999 gereed zijn. Uitgangspunt daarbij is een regionale benadering, zodat extra wachtlijstmiddelen zo gericht mogelijk op basis van vraaggestuurde zorg kunnen worden ingezet. Belangrijke instrumenten in de bestrijding van wachtlijsten zijn PGB, nieuw ontwikkelde vormen van flexibele AWBZ-zorg en ambulante zorg en zorg thuis. Voor 1999 gaat het om de volgende intensiveringen. De PGB-regeling wordt structureel met 23 mln uitgebreid. Omdat uitgegaan wordt van een aanloopperiode waarna het PGB pas tot feitelijke besteding komt, is voor 1999 een kasbedrag van 17 mln gereserveerd. Het gemiddelde bedrag per budgethouder bedraagt f 27 000 op jaarbasis. Op grond hiervan wordt het aantal cliënten dat uit dit bedrag in 1999 een PGB kan worden toegewezen circa 630. De verdeling van de wachtlijstmiddelen PGB zal begin 1999 plaatsvinden, zodat dan ook duidelijk is op welk bedrag de provincie Friesland aanspraak kan maken. Aan de verstrekking ambulante zorg door de SPD-en is per 1 januari 1999 een bedrag van f 6 mln toegevoegd. Hieronder vallen drie vormen van zorgverlening (Psychosociale Hulpverlening; PPG/Vroeghulp; Begeleid Zelfstandig Wonen). De feitelijke verdeling van dit bedrag zal in de regio’s op basis van de wachtlijsten worden bepaald. </antwoord>
      <antwoord nummer="4">Ik hecht aan een adequaat wachtlijstbeheer, zodat de meest urgente kandidaten het eerste geplaatst worden of eventueel met een second best oplossing tijdelijk kunnen worden geholpen. In de verstandelijk gehandicaptenzorg wordt de wachtlijstregistratie bijgehouden door het Zorgregistratiesysteem. Begin 1998 is een technisch en bestuurlijk verbetertraject van het Zorgregistratiesysteem ingezet. Technisch zal het zorgregistratiesysteem ingrijpend vernieuwd worden, waarbij met name de mogelijkheden van matching van vraag en aanbod worden verbeterd. Het nieuwe registratiesysteem zal begin 1999 ook in Friesland worden ingevoerd. In het bestuurlijk verbetertraject worden de zorgkantoren regionaal verantwoordelijk voor het wachtlijstbeheer. Ik heb de Ziekenfondsraad gevraagd mij te informeren over een uitvoeringsopzet van het Zorgregistratiesysteem waarin de zorgkantoren verantwoordelijk worden voor de registratie. Naar verwachting zal de Ziekenfondsraad begin 1999 mij een uitvoeringsvoorstel doen toekomen. Aanvullend bericht ik u, dat ik 15 december jl. in Friesland ben geweest, daarbij zijn o.a. de projecten die «in de pijplijn» zitten voor Friesland aan de orde geweest. Voor de goede orde geef ik hier u onderstaand nog even een totaaloverzicht van de lopende – en in de bouwprioriteiten gehonoreerde – projecten voor de provincie Friesland. Instelling Project Start exploitatie Kosten exploitatie basis Olmenes (Appelscha) Uitbreiding met 50 plaatsen 1999 5,03 mln Olmenes (Appelscha) Uitbreiding met 40 plaatsen 2001 4,15 mln Maartenswouden (Drachten) Vervanging 52 plaatsen 2001 1,14 mln Maartenswouden (Drachten) Vervanging 48 plaatsen 2001 1,07 mln ’t Heechhout (Beetsterzwaag) Vervanging 50 plaatsen 2001 1,1 mln Maeykehiem (St. Nicolaasga) Vervanging 40 plaatsen c.a 2001 0,91 mln Naast bovenstaande projecten die leiden tot een toename van de capaciteit in Friesland (volumebouw) zijn diverse projecten in behandeling die een aanpassing van de bestaande capaciteit tot gevolg hebben (nominale bouw). Ook deze projecten kunnen tot een toename van de exploitatiekosten leiden. Onderstaande tabel bevat de projecten waarbij de exploitatietoename meer dan f 0,1 mln is. </antwoord>
      <noten afkomstig="antwoord"/>
   </antwoorden>
</kvr>
