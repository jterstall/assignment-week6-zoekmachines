<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over de gevolgen van de marktwerking op het spoor voor de klantvriendelijkheid. (Ingezonden 19 januari 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24935
</item>
         <item attribuut="Inhoud">Vragen naar aanleiding van een bericht in De Volkskrant van 18 janauri 2006 dat reizigers die gebruik maken van Syntus-verbindingen via de NS-website onjuiste informatie krijgen over de kortste reisafstand en dat NS-kaartautomaten de kortste reisweg niet altijd herkennen.</item>
         <item attribuut="Rubriek">Consument (Overig) Handel en economie (Mededinging) Verkeer, vervoer en waterstaat (Spoorwegen)</item>
         <item attribuut="Trefwoorden">Consumenten Mededinging Spoorwegen</item>
         <item attribuut="Vindplaats">Kamervragen met antwoord 2005-2006, nr. 898, Tweede Kamer</item>
         <item attribuut="Vraagnr_bij_indiening">2050606730</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2006-02-14</item>
         <item attribuut="Datum_indiening">2006-01-19</item>
         <item attribuut="Document-id">KVR24935</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1903" allpagenumbers="1903 1904" vetnummer="2050606730" code="0506tkkvr898" lopendefooter="Tweede Kamer, vergaderjaar 2005–2006, Aanhangsel" filenaam="KVR24935" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="898" onderwerp="" indiendatum="2006-01-19">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-02-14">
         <antwoorder functie="staatssecretaris" ministerie="Verkeer en Waterstaat">Schultz-van Haegen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw mening over het bericht <voetnoot nummer="1"/>dat treinreizigers in het oosten van het land bij de aanschaf van treinkaartjes niet automatisch betalen voor de kortste afstand? </vraag>
      <vraag nummer="2" voetnoot="1">Wat is uw mening over het bericht <voetnoot nummer="1"/>dat de NS-website niet meer automatisch de kortste treinroute aangeeft indien dit over een traject van Syntus gaat? </vraag>
      <vraag nummer="3">Kunt u aangeven waarom de NS-kaartautomaten tegenwoordig de Syntus-verbindingen niet meer automatisch herkennen? Wat is uw mening hierover? </vraag>
      <vraag nummer="4">Bent u ervan op de hoogte dat een treinkaartje met het normale tarief alleen te krijgen is door aan te geven dat je via een bepaald station rijdt, maar dat veel kaartautomaten deze mogelijkheid niet bieden en dat er loketten verdwenen zijn? Wat is uw mening hierover? Welke maatregelen gaat u nemen om te voorkomen dat treinreizigers gedwongen zijn om meer te betalen? </vraag>
      <vraag nummer="5">Deelt u de mening dat deze maatregel een gevolg is van de marktwerking van het openbaar vervoer en dat de onoplettende treinreiziger hiervan de dupe is? Zo ja, welke maatregelen gaat u nemen om dit te voorkomen? Zo neen, waarom niet? </vraag>
      <vraag nummer="6">Bent u bereid de NS te verplichten om bij haar kaartautomaten en op haar website de routes van Syntus als volwaardig te erkennen of om zelf de kaartverkoop en de reizigersinformatie te gaan organiseren? Zo ja, welke maatregelen gaat u nemen? Zo neen, waarom niet? </vraag>
      <vraag nummer="7">Bent u bereid deze vragen op zo kort mogelijke termijn te beantwoorden om te voorkomen dat treinreizigers onnodig lang teveel moeten betalen? </vraag>
      <noten afkomstig="vraag">
         <noot nummer="1" datum="2006-01-18" bron="De Volkskrant">De Volkskrant, 18 januari 2006</noot>
      </noten>
   </vragen>
   <antwoorden aantal="7">
      <antwoord nummer="1">NS hanteert intern voor de berekening van haar tarieven de regel dat als er twee manieren zijn om van A naar B te reizen, de reiziger de kortste route met het daarbij behorende (goedkopere) tarief betaalt. De tariefregel over de kortste afstand is opgesteld in een situatie dat beide routes om van A naar B te komen NS-routes waren, waarbij steeds zowel vervoer per eerste als per tweede klasse wordt aangeboden. Door de decentralisatie van treindiensten hebben op sommige trajecten de regionale overheden de zeggenschap over het vervoer dat wordt aangeboden. Hierbij is in enkele gevallen de keuze gemaakt om vervoer zonder eerste klasse aan te bieden. Er is dan geen sprake meer van twee verbindingen waar je op twee manieren met NS en met dezelfde klasse-indeling van A naar B kunt reizen. Het handhaven van de tariefregel door NS zou in deze gevallen noodzaken tot kostbare aanpassing van de software. NS heeft hierop besloten de tariefregel over de kortste afstand alleen nog toe te passen in situaties waar twee NS-routes bestaan. Een kortere route via een andere vervoerder is geen reden meer voor korting op een langere NS-reis. Deze redenatie van NS vind ik niet onredelijk, temeer omdat de reiziger nog steeds een kaartje kan kopen voor de kortere route tegen het lagere tarief (zie het antwoord op vraag 3). </antwoord>
      <antwoord nummer="2">NS heeft mij gemeld dat de NS-website – mede naar aanleiding van een opmerking over dit onderwerp van reizigersverveniging ROVER begin dit jaar – is aangepast en de kortste route weergeeft, ook als deze via het traject van een andere vervoerder loopt. Daarnaast meldt de website dat een afwijkend tarief geldt en hoe reizigers een kaartje voor dat tarief kunnen verkrijgen. </antwoord>
      <antwoord nummer="3">Gelet op de in het antwoord op vraag 1 beschreven situatie, herkent de kaartautomaat de NS-route als eerste. Dit betekent echter niet dat de Syntus-verbindingen niet meer worden herkend. Als de reiziger aangeeft via een station gelegen aan de route van Syntus te willen reizen, komt daar ook het bijbehorende kaartje uit. </antwoord>
      <antwoord nummer="4">Zoals gemeld in het antwoord op vraag 3 ben ik ervan op de hoogte dat een kaartje voor het lage tarief verkrijgbaar is door een zogeheten «via-kaartje» te kopen. NS heeft gemeld dat op enkele relevante stations automaten van een oud type staan, die geen «via-kaartjes» afgeven. NS heeft aangegeven de oude automaten in maart, uiterlijk begin april, 2006 te vervangen door moderne automaten die wel «via-kaartjes» kunnen afgeven. In de tussentijd kunnen reizigers terecht bij balies op de grote stations of agentschappen in plaatsen zonder loket. Voor een «via-kaartje» hoeft niet de loket-toeslag betaald te worden. Overigens vind ik wel dat de reiziger goed moet worden uitgelegd hoe en waar hij welk kaartje kan kopen. Syntus en NS zijn daarmee bezig (zie ook het antwoord op vraag 2). Ik neem dan ook geen maatregelen. </antwoord>
      <antwoord nummer="5">Ik ben van mening dat deze situatie meer een gevolg is van decentralisatie dan van marktwerking. Overigens wordt de situatie door NS mijns inziens adequaat opgelost (zie mijn antwoord op vraag 6). </antwoord>
      <antwoord nummer="6">Er is geen sprake van dat NS de routes van Syntus niet als volwaardig zou erkennen. NS heeft de website inmiddels aangepast. Op de relevante stations plaatst NS uiterlijk begin april 2006 nieuwe automaten zodat reizigers ook daar «via-kaartjes» kunnen kopen (zie mijn antwoorden op de vragen 2 en 4). Ik zie dan ook geen aanleiding NS ergens toe te verplichten. </antwoord>
      <antwoord nummer="7">Ja. </antwoord>
      <noten afkomstig="antwoord"/>
   </antwoorden>
</kvr>
