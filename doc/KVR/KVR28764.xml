<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jan Jacob van Dijk (CDA) aan de staatssecretaris van Onderwijs, Cultuur en Wetenschap, mevrouw Dijksma, over de administratieve rompslomp op basisscholen. (Ingezonden 29 mei 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28764
</item>
         <item attribuut="Inhoud">Vragen naar aanleidjng van bericht in Het Parool (18 mei 2007) over de bureaucratisering van het onderwijs en de administratieve rompslomp van basisscholen. Indiener wil weten of het aanstellen van onderwijsassistenten en conciërges substantieel gaat bijdragen aan het verminderen van de administratieve druk in het basisonderwijs.</item>
         <item attribuut="Rubriek">Basisonderwijs (Bekostiging basisonderwijs) Basisonderwijs (Kwaliteit van het basisonderwijs) Basisonderwijs (Onderwijspersoneel)</item>
         <item attribuut="Trefwoorden">Bekostiging basisonderwijs Kwaliteit van het basisonderwijs Onderwijsondersteunend personeel</item>
         <item attribuut="Vindplaats">Kamervragen met antwoord 2006-2007, nr. 2133, Tweede Kamer</item>
         <item attribuut="Vraagnr_bij_indiening">2060716400</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Jan Jacob van Dijk</persoon>
         </item>
         <item attribuut="Datum_reaktie">2007-07-10</item>
         <item attribuut="Datum_indiening">2007-05-29</item>
         <item attribuut="Document-id">KVR28764</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4519" allpagenumbers="4519 4520" vetnummer="2060716400" code="0607tkkvr2133" lopendefooter="Tweede Kamer, vergaderjaar 2006–2007, Aanhangsel" filenaam="KVR28764" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2133" onderwerp="" indiendatum="2007-05-29">
         <vrager partij="CDA" oorsprong="parlement">Jan Jacob van Dijk</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Dijksma,</vraagt-aan>
      </vraagdata>
      <antwoorddata antwoorddatum="2007-07-10">
         <antwoorder functie="staatssecretaris" ministerie="Onderwijs, Cultuur en Wetenschap">Dijksma</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van de krantenartikelen (meer geld basisscholen, het moet en kan beter) over de bureaucratisering van het onderwijs en de administratieve rompslomp van basisscholen? <voetnoot nummer="1"/>
      </vraag>
      <vraag nummer="2">Deelt u de mening dat het aanstellen van onderwijsassistenten en conciërges substantieel zal bijdragen aan het verminderen van administratieve druk in het basisonderwijs? Zo ja, op welke wijze en welke budgettaire gevolgen heeft dit? </vraag>
      <vraag nummer="3">Kunt u aangeven welke andere concrete maatregelen u voor ogen heeft om deze administratieve problematiek aan te pakken? </vraag>
      <vraag nummer="4">Indien u van plan bent met andere concrete maatregelen te komen, op welk termijn komt u hiermee? In hoeverre heeft u een goed beeld dat deze maatregelen substantieel zullen bijdragen aan een vermindering van de administratieve druk in het basisonderwijs en welke kosten bedragen deze maatregelen? </vraag>
      <noten afkomstig="vraag">
         <noot nummer="1" datum="2007-05-18" bron="Het Parool">Het Parool, 18 mei 2007</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Een conciërge, een administratieve kracht of een klassenassistent kan werk overnemen waarvoor je geen pabo-opleiding nodig hebt. Daardoor komen leraren en schooldirecteuren meer toe aan lesgeven en hun leidinggevende taken. In het beleidsprogramma 2007–2011 van het kabinet staat dat wij het aantal combinatiefuncties in brede scholen willen vergroten tot 2500 fte. Dat levert een belangrijke vermindering van de werkdruk in brede scholen. Een ondersteuner met een volledige baan kost zo’n dertig á vijfendertigduizend euro. Eén dag extra ondersteuning per school kost dan vijftig tot vijfenvijftig miljoen euro. Een volledige kracht voor elke school kost dus ongeveer 250 miljoen. Overigens is ook in het verleden al geld gegeven voor ondersteunende krachten (voor acht uur ondersteuning per school). Het is aan de scholen en schoolbesturen om dit geld ook hiervoor in te zetten. </antwoord>
      <antwoord nummer="3">Om maatregelen te nemen die zorgen voor minder administratieve rompslomp voor leraren en directeuren, moet ik eerst goed weten waar zij last van hebben. Dat wil ik als volgt achterhalen: – Het departement voert gesprekken met leraren, schoolleiders, bovenschoolse directeuren en bestuurders in het primair onderwijs. De gesprekken zijn speciaal bedoeld om de administratieve last concreet in beeld te krijgen. – Er komt een benchmark die inzicht geeft in de omvang van de bureaucratie. Deze onderlinge vergelijking van scholen brengt de overbodige bureaucratie aan het licht. Op die manier maakt de benchmark zichtbaar hoe management en ondersteuning het beste ten dienste van het primaire proces kunnen komen. De besturenorganisaties hebben hier het initiatief. – We onderzoeken OCW-breed de «irritante» regelgeving. Die regelgeving wordt aangepakt. Daarbij staat de last voor de professional (leraar en directeur) centraal. Het beleid zet in ieder geval in op extra ondersteuning om de last bij de professionals weg te halen. Daarnaast komt er minder toezicht op scholen die het goed doen. </antwoord>
      <antwoord nummer="4">Ik wil de maatregelen afstemmen op de concrete last die leraren en directeuren ondervinden. Op die manier dragen zij substantieel bij aan vermindering van de administratieve lasten. De kosten van de maatregelen hangen af van de omvang van de ondersteuning en van de mate waarin scholen werkgelegenheidssubsidies gebruiken. Om die kosten in te schatten heb ik de uitkomst nodig van de gesprekken. In oktober ontvangt u van mij een overzicht van de maatregelen die ik ga nemen of die ik dan al genomen heb. De vermindering van het toezicht op goed presterende scholen kost niets. De commissie onder leiding van de dhr. A. Rinnooy Kan komt in augustus met voorstellen om de werkdruk in het onderwijs te verminderen. Deze voorstellen zal ik betrekken bij de maatregelen om de administratieve last te verminderen. </antwoord>
      <noten afkomstig="antwoord"/>
   </antwoorden>
</kvr>
