<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hessels (CDA) aan de minister van Economische Zaken over koelwaterproblemen bij elektriciteitsproductie. (Ingezonden 6 augustus 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20906
</item>
         <item attribuut="Inhoud">Vragen over de elektriciteitsproductie in tijden van hitte en droogte.</item>
         <item attribuut="Rubriek">Energie, water en grondstoffen (Elektriciteit)</item>
         <item attribuut="Trefwoorden">Elektriciteit Oppervlaktewater</item>
         <item attribuut="Vindplaats">Kamervragen met antwoord 2003-2004, nr. 2095, Tweede Kamer</item>
         <item attribuut="Vraagnr_bij_indiening">2030419160</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="CDA">Hessels</persoon>
         </item>
         <item attribuut="Datum_reaktie">2004-08-17</item>
         <item attribuut="Datum_indiening">2004-08-06</item>
         <item attribuut="Document-id">KVR20906</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4427" allpagenumbers="4427 4428" vetnummer="2030419160" code="0304tkkvr2095" lopendefooter="Tweede Kamer, vergaderjaar 2003–2004, Aanhangsel" filenaam="KVR20906" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2095" onderwerp="" indiendatum="2004-08-6">
         <vrager partij="CDA" oorsprong="parlement">Hessels</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2004-08-17">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Hebt u kennis genomen van de opnieuw zorgelijke situatie bij het lozen van koelwater door elektriciteitscentrales? </vraag>
      <vraag nummer="2">Hoe groot acht u de kans dat als gevolg van de beperkingen, die aan elektriciteitscentrales worden opgelegd, de elektriciteitsproductie zodanig belemmerd zal worden, dat het afschakelen van delen van het Nederlandse stroomnet in de loop van de zomer van 2004 noodzakelijk zal zijn? </vraag>
      <vraag nummer="3" voetnoot="1">Bent u bereid de in uw brief d.d. 16 juni jl. <voetnoot nummer="1"/>aangekondigde nieuwe regelgeving omtrent elektriciteitsproductie in tijden van hitte/droogte reeds nu toe te passen indien grote problemen op het gebied van de elektriciteitslevering ontstaan? </vraag>
      <vraag nummer="4">Bent u voornemens de benutting van al het in Nederland opgestelde opwekkingsvermogen, waaronder de warmtekrachtcentrales van bijvoorbeeld tuinbouwbedrijven, te bevorderen, zodat het opwekken van elektriciteit ook voor kleinschalige producenten rendabel kan zijn? </vraag>
      <vraag nummer="5">Vindt u dat, indien er tekorten ontstaan, het garanderen van de binnenlandse stroomvoorziening voor moet gaan op het exporteren van stroom naar het buitenland? </vraag>
      <vraag nummer="6">Vindt u dat, na de grote problemen met het koelwater van elektriciteitscentrales in 2003, adequaat en snel genoeg is gereageerd teneinde vergelijkbare problemen in de toekomst te voorkomen? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="29 023" documentnummer="5">Kamerstuk 29 023, nr. 5</noot>
      </noten>
   </vragen>
   <antwoorden aantal="6">
      <antwoord nummer="1">Ja, ik heb kennisgenomen van de bedoelde situatie. Ik vind het echter te ver gaan deze als zorgelijk te bestempelen. </antwoord>
      <antwoord nummer="2">Ik acht de kans minimaal. De kans op tekorten is minimaal gelet op de hoeveelheid reserves en de weersverwachtingen. Er blijken bovendien – in tegenstelling tot de zomer van 2003 – nauwelijks centrales in onderhoud te zijn hetgeen tot meer reserves leidt. </antwoord>
      <antwoord nummer="3">Zoals aangegeven in mijn brief van 16 juni jl., bleek het niet mogelijk te zijn om de Wvo-vergunningen – nodig voor het lozen van koelwater – voor de elektriciteitscentrales voor de zomer van 2004 aan te passen. Indien het noodzakelijk is om in extra reserves te voorzien zal de tot nu toe gehanteerde methode worden gebruikt, waarbij uiteraard de nieuwe inzichten zullen worden meegewogen. Zoals in de genoemde brief aangegeven werkt de Commissie Integraal Waterbeheer al enige tijd aan de ontwikkeling van een nieuwe beoordelingssystematiek voor warmtelozingen. Deze is nagenoeg afgerond. De nieuwe beoordelingssystematiek moet als vertrekpunt gaan dienen bij het opstellen van nieuwe vergunningen. Ook worden alle bestaande vergunningen aangepast. Het aanpassen van de vergunningen zal één tot anderhalf jaar in beslag nemen en zal voor de belangrijkste bedrijven – waaronder de elektriciteitscentrales – vóór de zomer van 2005 zijn afgerond. </antwoord>
      <antwoord nummer="4" voetnoot="2 2">Ik bevorder benutting van al het opgesteld vermogen door het creëren van meer transparantie en liquiditeit. Hiertoe dienen onder andere de publicaties met betrekking tot het opgesteld vermogen, het beschikbare vermogen en de regelruimte die sinds het begin van deze zomer op de website van TenneT staan. Een ander voorbeeld is de invoering van APX-light. Voor wat betreft warmtekrachtcentrales is ondersteuning sinds 1 juli gebaseerd op de daadwerkelijke milieuprestatie via de CO <voetnoot nummer="2"/>-index. Het subsidiebedrag is € 0,026 per CO <voetnoot nummer="2"/>-vrije kiloWattuur. Dit wordt gericht ingezet op het voorkomen van sluitingen van WKK door ongunstige marktomstandigheden. Dit is met name gunstig voor de tuinbouwbedrijven. </antwoord>
      <antwoord nummer="5">Nee. Een belangrijk basisprincipe van de vrije elektriciteitsmarkt is, dat gelijkwaardige contracten ook gelijkwaardig worden behandeld, ongeacht of de contractpartijen zich bevinden in hetzelfde land of in verschillende landen. Technisch gezien zullen landelijke netbeheerders ook altijd in gezamenlijkheid de systeembalans van Nederland en de omringende landen proberen te handhaven. In geval van nood zullen bijvoorbeeld onze buurlanden technische bijstand aan Nederland leveren of levert Nederland technische bijstand aan haar buurlanden. Dit is voor mij ook een kwestie van een goed nabuurschap. Momenteel ben ik in gesprek met onze buurlanden om deze principes verder uit te werken en vast te leggen. Daarnaast is momenteel onder het Nederlandse EU-voorzitterschap een ontwerprichtlijn over leveringszekerheid van elektriciteit in behandeling. Het vraagstuk van import en export van elektriciteit, in het bijzonder in perioden van schaarste, maakt ook onderdeel uit van deze ontwerprichtlijn. </antwoord>
      <antwoord nummer="6">Ja. Zeker als ook de in de brief van 16 juni jl. aangekondigde acties met een wat langere doorlooptijd, zoals bijvoorbeeld aanpassing van de Netcodes en de Wvo-vergunningen, zijn afgerond, denk ik dat er een goed pakket aan maatregelen is genomen dat de leveringszekerheid in tijden van hitte/droogte zoveel mogelijk waarborgt. </antwoord>
      <noten afkomstig="antwoord"/>
   </antwoorden>
</kvr>
