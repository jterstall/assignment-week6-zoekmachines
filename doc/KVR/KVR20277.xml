<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Waalkens (PvdA) aan de minister van Landbouw, Natuur en Voedselkwaliteit over fraude met mestexport. (Ingezonden 9 april 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20277
</item>
         <item attribuut="Inhoud">Vragen naar aanleiding van een opmerking in de brief van de minister, 19 maart 2004 (kamerstuk 28971/29001, nr. 16) dat de AID niet in staat zou zijn de precieze omvang van de mestfraude vast te stellen. Gevraagd wordt onder meer naar de stand van zaken bij de mestafzetovereenkomsten (MAO's).</item>
         <item attribuut="Rubriek">Criminaliteit en openbare orde (Fraude) Handel en economie (Export) Veeteelt (Organische mest)</item>
         <item attribuut="Trefwoorden">Export Fraude Organische mest</item>
         <item attribuut="Vindplaats">Kamervragen met antwoord 2003-2004, nr. 1539, Tweede Kamer</item>
         <item attribuut="Vraagnr_bij_indiening">2030412630</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="PvdA">Waalkens</persoon>
         </item>
         <item attribuut="Datum_reaktie">2004-05-13</item>
         <item attribuut="Datum_indiening">2004-04-09</item>
         <item attribuut="Document-id">KVR20277</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3255" allpagenumbers="3255 3256" vetnummer="2030412630" code="0304tkkvr1539" lopendefooter="Tweede Kamer, vergaderjaar 2003–2004, Aanhangsel" filenaam="KVR20277" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1539" onderwerp="" indiendatum="2004-04-9">
         <vrager partij="PvdA" oorsprong="parlement">Waalkens</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2004-05-13">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Wat is de reden dat de AID niet in staat is om de «precieze» omvang van de fraude met mest vast te stellen, zoals u schrijft in uw brief van 19 maart 2004 in antwoord op vragen over de omvang van de fraude met en export van mesttransporten (Kamerstuk 28 971/29 001 nr. 16)? </vraag>
      <vraag nummer="2">Hoeveel overtredingen zijn het laatste halfjaar geconstateerd en hoeveel hadden betrekking op fraude met mesttransporten en hoeveel op de export van mest? </vraag>
      <vraag nummer="3">Bent u van mening dat in de opmaak van het nieuwe mestbeleid het naleven van het huidige stelsel onder druk staat? </vraag>
      <vraag nummer="4">Hoeft een aantal bedrijven met grote MINAS-saldo’s de gehele of een gedeelte van de geproduceerde mest in 2004 en 2005, vanwege die saldo’s, niet op milieuverantwoorde wijze af te voeren? </vraag>
      <vraag nummer="5">Kunt u een overzicht geven van de stand van zaken bij de mestafzetovereenkomsten (MAO’s)? </vraag>
      <vraag nummer="6">Hoeveel contracten zijn er nu afgesloten t.o.v. voorgaande jaren en hoeveel bedrijven hebben er nu nog geen contract afgesloten? Hoeveel bedrijven hebben voor 85% van hun jaarplafond dekking? </vraag>
      <vraag nummer="7">Welke sancties staan bedrijven te wachten als de MAO’s niet aan de criteria voldoen? </vraag>
      <vraag nummer="8">Bent u bereid om de bedrijven, waarvan de MAO’s niet voldoen aan de criteria, sancties op te leggen welke een reductie van de dierrechten tot gevolg hebben? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">De signalen over fraude met mest, die mij ook vanuit de sector bereikt hebben, worden – zonder een exacte uitspraak te kunnen doen over de omvang daarvan – vanuit het controleveld bevestigd. Zo kan ik meedelen dat de Algemene Inspectiedienst reeds zes grootschalige fraudeonderzoeken met betrekking tot zwarte mest onder handen heeft. Voor een goed onderbouwde uitspraak over de (totale) omvang van de fraude met mest is echter gedetailleerde kennis over het nalevingniveau nodig. Ik heb de Algemene Inspectiedienst de opdracht verstrekt het nalevingniveau beter in kaart te brengen. Door deze gegevens en signalen te combineren is het mogelijk de omvang van de fraude redelijk betrouwbaar te schatten. </antwoord>
      <antwoord nummer="2">De Algemene Inspectiedienst heeft het afgelopen halfjaar de controles op mesttransporten langs de weg en aan de grens geïntensiveerd. De controles richtten zich op de verantwoording van de mesttransporten door middel van mestvervoersbewijzen. Bij de 570 controles op deze mestvervoersbewijzen werden 135 overtredingen (23%) vastgesteld. In dezelfde periode werden bij controles op de MINAS aangiften 53 afwijkingen met betrekking tot de mestafvoer vastgesteld. Die afwijkingen zijn gerapporteerd aan het Bureau Heffingen. Afgelopen januari zijn bijvoorbeeld controles uitgevoerd in Twente en de Achterhoek. Deze 62 controles leidden tot 7 processen-verbaal en 1 waarschuwing, terwijl 10 rapportages voor het Bureau Heffingen werden opgemaakt. </antwoord>
      <antwoord nummer="3">Zoals ik in mijn brief van 19 maart jl. (Kamerstukken II 2003/04, 28 971 en 29 001, nr. 16) heb aangegeven, vormen een milieuverantwoorde mestafzet en een adequate verantwoording van de meststromen in de keten ook een essentieel onderdeel van het nieuwe mestbeleid. De agrariërs, tussenpersonen en exporteurs zijn gehouden te voldoen aan de voor hen uit de Meststoffenwet voortvloeiende verplichtingen, tot het tijdstip waarop deze formeel zijn vervallen. Tot 2006 blijft MINAS volledig van kracht en zal iedere agrariër de gegevens moeten bijhouden op basis waarvan kan worden vastgesteld of aan de verliesnormen is voldaan. Ingevolge het kabinetsbesluit waarover ik u bij brief van 19 maart jl. (Kamerstukken II 2003/04, 26 729 en 28 385, nr. 63) informeerde, blijft het stelsel van mestafzetovereenkomsten tot 2005 van kracht. Tot die tijd zal op de naleving van deze wettelijke bepalingen worden toegezien, waarbij extra aandacht gericht zal zijn op de intermediaire sector en op bij omvangrijke mesttransacties betrokken landbouwbedrijven. </antwoord>
      <antwoord nummer="4">Ingevolge de systematiek van verrekening binnen MINAS kunnen bedrijven een overschrijding van de verliesnorm en de daaruit voortvloeiende heffing in enig jaar, compenseren met de saldo’s die zijn ontstaan door onderschrijding van de normen in daaraan voorafgaande jaren. Dat betekent dat een aantal bedrijven in het verleden opgebouwde MINAS saldo’s kan en zal gebruiken om minder mest af te voeren. Dit betekent echter niet dat bedrijven niet de plicht zouden hebben hun mest op milieuverantwoorde wijze af te zetten. De in artikel 13 van de Wet bodembescherming opgenomen zorgplicht vereist dat boeren de nodige maatregelen treffen teneinde verontreiniging of aantasting van de bodem te voorkomen. </antwoord>
      <antwoord nummer="5">De stand van zaken bij de mestafzetovereenkomsten die betrekking hebben op het afzetjaar 2004, is als volgt: Het aantal afgesloten MAO’s bedraagt volgens de medio april 2004 geregistreerde gegevens ca. 34.000, waarbij in totaal zo’n 178 miljoen kg. stikstof is gecontracteerd. Volgens de in januari 2004 geregistreerde gegevens waren er ca. 31.000 MAO’s afgesloten, overeenkomend met totaal ca. 170 miljoen kg. stikstof. </antwoord>
      <antwoord nummer="6">Volgens de meest actuele gegevens zijn er in 2004 weliswaar minder contracten afgesloten dan in de voorgaande jaren, maar is het aantal gecontracteerde kilogrammen stikstof vrijwel identiek. In 2003 bedroeg het aantal MAO’s ca. 40.000, corresponderend met ongeveer 180 miljoen kg. stikstof en in 2002 waren dit 40.000 MAO’s, overeenkomend met bijna 170 miljoen kg. stikstof. Het verschil ten opzichte van 2003 zal naar verwachting nog afnemen, daar bij het Bureau Heffingen maandelijks nog ca. 100 MAO’s ontvangen worden. Voorts is het de verwachting dat de MAO’s van de bedrijven die zich uitsluitend ten behoeve van het jaarplafond van mestafzet moeten verzekeren, op 1 oktober ingediend worden. Het verschil in gecontracteerde kilogrammen stikstof ten opzichte van 2002 laat zich verklaren door de lagere diernormen en hogere aanwendingsnormen die destijds golden. In januari van dit jaar zijn direct die bedrijven voor controle geselecteerd die geen MAO’s hadden ingezonden, maar die volgens bij het Bureau Heffingen geregistreerde gegevens vermoedelijk wel mest produceerden. Dit betrof in totaal 45 bedrijven, die inmiddels door de AID aan een fysieke controle zijn onderworpen. Uit de op dit moment ontvangen rapporten van de AID bleken hiervan op moment van controle twaalf bedrijven in overtreding te zijn. Deze bedrijven zijn inmiddels aangezocht de overtreding te beëindigen. Het aantal bedrijven dat voor 85% van hun jaarplafond dekking heeft, kan op dit moment niet op basis van de bij het Bureau Heffingen geregistreerde gegevens vast worden gesteld. De gegevens omtrent de gemiddeld in een kalenderjaar gehouden aantallen dieren – op basis waarvan de omvang van de mestproductie kan worden vastgesteld – worden eerst voor 1 september van het daaropvolgende jaar bij het Bureau Heffingen ingediend. Wel wordt door middel van fysieke controles gedurende het kalenderjaar door de AID gecontroleerd op het dagplafond. </antwoord>
      <antwoord nummer="7">Mestafzetovereenkomsten die niet aan de criteria voldoen, worden niet in aanmerking genomen voor de bepaling van de mestplaatsingsruimte van het mestproducerende bedrijf. Dit betekent dat het betrokken mestproducerende bedrijf, voor zover het zelf niet over voldoende mestaanwendingsmogelijkheden op het eigen bedrijf beschikt, zijn dagplafond en uiteindelijk ook zijn jaarplafond overschrijdt. Overtreding van het dagplafond wordt in principe bestuursrechtelijk gehandhaafd via het uitoefenen van bestuursdwang om het aantal dieren in overeenstemming te brengen met het dagplafond of via het opleggen van de last om het dagplafond niet (nogmaals) te overschrijden onder verbeuring van een dwangsom. Overtreding van het jaarplafond kan eerst na afloop van het kalenderjaar worden geconstateerd en wordt strafrechtelijk gehandhaafd. Ingevolge de Wet op de economische delicten is overtreding van het jaarplafond ingedeeld in de zwaarste categorie van deze wet, hetgeen kan leiden tot een maximale gevangenisstraf van zes jaar of een boete van € 45.000. </antwoord>
      <antwoord nummer="8">Nee, reductie van de dierrechten is geen sanctie die in het wettelijk stelsel is voorzien. </antwoord>
      <noten afkomstig="antwoord"/>
   </antwoorden>
</kvr>
