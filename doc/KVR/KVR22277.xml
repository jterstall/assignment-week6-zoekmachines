<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Balemans (VVD) aan de minister van Onderwijs, Cultuur en Wetenschap met betrekking tot variëteit in de lerarenopleiding. (Ingezonden 28 januari 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22277
</item>
         <item attribuut="Inhoud">Vragen naar aanleiding van artikel 'Blij met een opleiding die niet bestaat' in de Volkskrant van 24 januari 2005, over de stelling dat minister Van der Hoeven (OCW) geen goedkeuring zal geven aan een opleiding tot vmbo-leraar.</item>
         <item attribuut="Rubriek">Hoger onderwijs (Kwaliteit van het hoger onderwijs) Hoger onderwijs (Studierichtingen)</item>
         <item attribuut="Trefwoorden">Lerarenopleidingen</item>
         <item attribuut="Vindplaats">Kamervragen met antwoord 2004-2005, nr. 967, Tweede Kamer</item>
         <item attribuut="Vraagnr_bij_indiening">2040507160</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Balemans</persoon>
         </item>
         <item attribuut="Datum_reaktie">2005-02-23</item>
         <item attribuut="Datum_indiening">2005-01-28</item>
         <item attribuut="Document-id">KVR22277</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2053" allpagenumbers="2053 2054" vetnummer="2040507160" code="0405tkkvr967" lopendefooter="Tweede Kamer, vergaderjaar 2004–2005, Aanhangsel" filenaam="KVR22277" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="967" onderwerp="" indiendatum="2005-01-28">
         <vrager partij="VVD" oorsprong="parlement">Balemans</vrager>
         <vraagt-aan/>
      </vraagdata>
      <antwoorddata antwoorddatum="2005-02-23">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van het artikel «Blij met een opleiding die niet bestaat»? <voetnoot nummer="1"/>
      </vraag>
      <vraag nummer="2">Klopt de stelling in het artikel dat u geen goedkeuring zult geven aan een opleiding tot vmbo-leraar? Zo ja, kunt u dan aangeven waarom? </vraag>
      <vraag nummer="3">Waar liggen volgens u de grenzen aan de variëteit in lerarenopleidingen? </vraag>
      <vraag nummer="4">In hoeverre valt dit initiatief te beschouwen als een signaal dat binnen de huidige docentenopleidingen onvoldoende aandacht wordt besteed aan de omgeving en werkomstandigheden binnen het onderwijs? </vraag>
      <noten afkomstig="vraag">
         <noot nummer="1" datum="2005-01-24" bron="De Volkskrant">De Volkskrant, 24 januari 2005</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Zoals u weet worden thans de voorbereidingen getroffen voor de instelling van een Landelijk Platform voor de beroepen in het onderwijs. In de afgelopen periode hebben uw Kamer en ik daarover regelmatig gesproken. Het platform – dat naar verwachting in maart operationeel is – heeft tot taak uitspraken te doen over competentieprofielen voor beroepen in het onderwijs en daarbij behorende bekwaamheidseisen. Ik zal het Platform vragen bij voorrang een uitspraak te doen over de vraag of een afzonderlijk competentieprofiel gewenst is voor de leraar in het VMBO en beroepsonderwijs en welke bekwaamheidseisen bij dat competentieprofiel zouden moeten worden vastgesteld. Wanneer de uitkomst is dat een afzonderlijk profiel noodzakelijk is, dan is dat een goede basis voor het doordenken van de consequenties ervan voor de opleidingen. De vraag naar de wenselijkheid van een afzonderlijk profiel voor VMBO en beroepsonderwijs is ook aan de orde geweest bij de behandeling van de Wet Beroepen in het Onderwijs, toen gesproken is over de mogelijkheid van een vierde set bekwaamheidseisen. Naar aanleiding daarvan heeft de Stichting Beroepskwaliteit Leraren en andere beroepen (SBL) de bekwaamheidseisen voor de leraar VO/BVE zodanig uitgewerkt en toegelicht dat ze ook adequaat en herkenbaar zijn voor VMBO en beroepsonderwijs. Tot het moment dat het Landelijk Platform zich heeft uitgesproken over dit onderwerp en er conclusies verbonden kunnen worden aan die uitspraak, hebben de lerarenopleidingen VO/BVE in elk geval de opdracht aankomend docenten goed voor te bereiden op het onderwijs in de onderbouw VO, het VMBO en het beroepsonderwijs. De visitatiecommissie die in 2004 rapporteerde sprak haar zorg uit over de mate waarin de opleidingen daarin slagen. Dat is voor sommige opleidingen mede aanleiding geweest meer ruimte te maken in het curriculum voor de voorbereiding op VMBO en beroepsonderwijs. Dat is een goede zaak, op voorwaarde dat er wordt opgeleid tot het getuigschrift voor het gehele tweedegraads gebied. </antwoord>
      <antwoord nummer="3">De mogelijkheden voor variëteit in de lerarenopleidingen zijn groot. De lerarenopleidingen leiden op tot de bekwaamheidseisen. Daarbinnen en daarnaast is er voldoende ruimte voor opleidingen om tegemoet te komen aan de (regionale) behoeften van scholen en de specifieke wensen van studenten. Deze variëteit kan bijvoorbeeld tot uitdrukking komen in verschillende uitstroom- of afstudeerprofielen. </antwoord>
      <antwoord nummer="4">Ik zie dit initiatief als een signaal dat het voor lerarenopleidingen moeilijk is een goede balans te vinden tussen de breed opgeleide leraar die zij moeten afleveren en de behoeften van het veld. Dat blijkt ook uit het visitatierapport over de lerarenopleidingen VO/BVE. De staatssecretaris van Onderwijs en ik zijn in gesprek met de HBO-raad over een vernieuwingstraject voor de lerarenopleidingen. We hebben het voornemen om in de zomer van 2005 een beleidsagenda aan uw Kamer aan te bieden waarin afspraken worden vastgelegd over de vernieuwing van de lerarenopleidingen. </antwoord>
      <noten afkomstig="antwoord"/>
   </antwoorden>
</kvr>
