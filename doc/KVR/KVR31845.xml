<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Justitie over eerwraak. (Ingezonden 10 april 2008); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31845
</item>
         <item attribuut="Inhoud">Vragen naar aanleiding van een artikel in de Volkskrant van 8 april 2008 over eerwraak. De indiener vraagt aan de minister hoe staat het met de uitvoering van deze motie Kamp/Arib waarin de regering wordt verzocht om de personen die in concrete gevallen een blijvende bedreiging vormen voor slachtoffers van eergerelateerd geweld zodanig effectief aan te pakken in de strafrechtelijke sfeer dat de slachtoffers weer een reëel perspectief krijgen op een normaal leven zonder angst.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Strafrecht en strafprocesrecht (Misdrijven) Strafrecht en strafprocesrecht (Vervolging) Welzijn (Minderheden)</item>
         <item attribuut="Trefwoorden">Criminaliteitsbestrijding Minderheden Mishandeling Strafvervolging</item>
         <item attribuut="Vindplaats">Kamervragen met antwoord 2007-2008, nr. 2224, Tweede Kamer</item>
         <item attribuut="Vraagnr_bij_indiening">2070817260</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2008-05-06</item>
         <item attribuut="Datum_indiening">2008-04-10</item>
         <item attribuut="Document-id">KVR31845</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4553" allpagenumbers="4553 4554" vetnummer="2070817260" code="0708tkkvr2224" lopendefooter="Tweede Kamer, vergaderjaar 2007–2008, Aanhangsel" filenaam="KVR31845" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2224" onderwerp="" indiendatum="2008-04-10">
         <vrager partij="PvdA" oorsprong="parlement">Arib</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2008-05-6">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het artikel «De staatssecretaris komt even achter de voordeur; Accent Voortijdig Schoolverlaten»? <voetnoot nummer="1"/>
      </vraag>
      <vraag nummer="2">Wat vindt u ervan dat een jong gezin het huis niet uitgaat en geen opleiding kan volgen uit angst voor eerwraak? </vraag>
      <vraag nummer="3">Heeft dit gezin aangifte gedaan van eerwraak? Zo ja, wat is met deze aangifte gedaan? Zo neen, is dit voor u aanleiding om na te gaan in hoeverre de mogelijkheid voor aangifte van eerwraak wordt benut en in hoeverre deze mogelijkheid daadwerkelijk bescherming biedt bij eerwraak? </vraag>
      <vraag nummer="4">Hoe kan het dat ondanks de beleidsmaatregelen die tot nu toe zijn genomen om eerwraak te bestrijden het kennelijk nog steeds mogelijk is dat slachtoffers niet buiten durven te komen uit angst voor eerwraak? Wilt u nagaan wat de precieze redenen zijn die hieraan ten grondslag liggen? </vraag>
      <vraag nummer="5">Wat vindt u van de reactie van de staatssecretaris van Onderwijs, Cultuur en Wetenschap, de leerplichtambtenaar en andere betrokkenen op deze situatie, namelijk «dat ze beter thuis een LOI cursus kunnen volgen»? </vraag>
      <vraag nummer="6">Deelt u de mening dat niet de slachtoffers van eergeweld de prijs moeten betalen voor bedreigingen, maar de daders aangepakt dienen te worden? </vraag>
      <vraag nummer="7">Herinnert u zich de motie Kamp/Arib waarin de regering wordt verzocht om de personen die in concrete gevallen een blijvende bedreiging vormen voor slachtoffers van eergerelateerd geweld zodanig effectief aan te pakken in de strafrechtelijke sfeer dat de slachtoffers weer een reëel perspectief krijgen op een normaal leven zonder angst? Zo ja, hoe staat het met de uitvoering van deze motie? </vraag>
      <noten afkomstig="vraag">
         <noot nummer="2"/>
         <noot nummer="1" datum="2008-04-8" bron="de Volkskrant">de Volkskrant, 8 april 2008</noot>
         <noot nummer="2" documenttype="Kamerstuk" kamerstuk-id="30 388" documentnummer="24">Kamerstuk 30 388, nr. 24</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het behoeft geen betoog, dat de situatie waarin het betreffende gezin verkeert, buitengewoon ingrijpend is voor de leden van dat gezin. De aanpak van eergerelateerd geweld, zoals die is ontwikkeld voor de politie, ziet er juist op om in elke fase van de dreiging te trachten mogelijk geweld af te wenden. Deze situatie toont aan hoe hachelijk het voor politie en andere instanties is om effectief hulp te kunnen bieden. Elke actie die wordt ondernomen om de dreiging van eergerelateerd geweld weg te nemen, moet immers worden afgewogen tegen de veiligheid van de slachtoffers. </antwoord>
      <antwoord nummer="3">De zaak is bij de politie bekend is en op dit moment kan ik daar verder geen inhoudelijke mededelingen over doen. </antwoord>
      <antwoord nummer="4">De maatregelen die in het kader van de aanpak van eergerelateerd geweld zijn getroffen, zien op de ontwikkeling van methodiek en instrumenten, op het bevorderen van deskundigheid bij professionals, het zorgen voor een integrale aanpak en het beschikbaar stellen van hulpmiddelen daartoe. Deze maatregelen zijn erop gericht professionals alle handvatten te bieden die nodig zijn om, in een bijzonder weerbarstige praktijk, effectief te handelen. De maatregelen kunnen derhalve niet voorkomen dat slachtoffers zich in individuele gevallen zodanig bedreigd voelen, dat zij geen deel meer durven te nemen aan het openbare leven, hoezeer dat ook is te betreuren. </antwoord>
      <antwoord nummer="5">In het in vraag 1 bedoelde krantenartikel is te lezen dat de staatssecretaris van Onderwijs, Cultuur en Wetenschap aan betrokkenen vraagt of deze al hebben overwogen om thuis een opleiding te gaan volgen, zodat zij zich toch kunnen blijven ontwikkelen. Vooropstaat dat de dreiging van slachtoffers van eergerelateerd geweld moet worden weggenomen. De aanpak van eergerelateerd geweld is daar op bovenstaande wijze ook op gericht. In een concrete situatie kan het voorkomen dat slachtoffers moeten worden opgevangen, waarbij het contact met de buitenwereld – tijdelijk – wordt geminimaliseerd. In een dergelijk geval is het mogelijk een opleiding via internet te volgen. Ik refereer hierbij aan de mogelijkheid van e-learning, zoals die ook in instellingen voor vrouwenopvang wordt aangeboden. </antwoord>
      <antwoord nummer="6">Ja, ik verwijs naar de voorgaande antwoorden. </antwoord>
      <antwoord nummer="7">Ja. De uitvoering van de motie ligt besloten in de landelijke uitrol van de aanpak van eergerelateerd geweld door de politie en in de maatregelen die binnen het openbaar ministerie zijn genomen en die beide onderdeel uitmaken van het Programma Eergerelateerd Geweld. Over de voortgang van dit programma wordt uw Kamer tweemaal per jaar schriftelijk geïnformeerd. In die uitrol staat de ontwikkeling van kennis en kunde bij de politie ecntraal, als het gaat om de herkenning en de aanpak van eergerelateerd geweld. In die zin kan in de strafrechtelijke sfeer een verantwoord effectief optreden van de politie worden gerealiseerd. De doelstelling hierbij is dat, zodra een melding over een eergerelateerde geweldszaak wordt ontvangen of anderszins na verkregen informatie het vermoeden van eergerelateerd geweld bestaat, de politie het betrokken slachtoffer stimuleert aangifte te doen. Hierbij zal tevens de veiligheid van het slachtoffer in ogenschouw worden genomen. In dit verband is de samenwerking tussen de politie en de Vrouwenopvang essentieel. Die samenwerkingsgedachte is vorig jaar, zoals in de laatste rapportage (Tweede Kamer 2006–2007, 30 388, nr. 23) aan uw Kamer gemeld, voor de regio Haaglanden uitgewerkt in een protocol, dat als opmaat dient voor een binnenkort landelijk te verspreiden handleiding (modelprotocol). Tot slot bericht ik, dat de Stichting Studiecentrum Rechtspleging (SSR) eind 2008 een cursus met betrekking tot eergerelateerd geweld zal aanbieden voor de leden van de zittende en staande magistratuur. Op 14 mei a.s. zal ik aandacht vragen voor de inzet van het openbaar ministerie en de rechterlijke macht bij een zogenaamde «kick-off» voor deze opleiding. </antwoord>
      <noten afkomstig="antwoord"/>
   </antwoorden>
</kvr>
