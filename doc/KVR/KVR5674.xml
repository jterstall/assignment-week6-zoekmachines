<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hoekema en Van 't Riet (beiden D66) over het overvliegen van nucleaire installaties door vliegtuigen. (Ingezonden 12 augustus 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5674
</item>
         <item attribuut="Rubriek">Energie, water en grondstoffen (Overig) Milieu (Radioactieve stoffen) Veiligheidsbeleid en defensie (Militair materieel)</item>
         <item attribuut="Trefwoorden">Kerncentrales Militaire vliegtuigen</item>
         <item attribuut="Vindplaats">Kamervragen met antwoord 1997-1998, nr. 8, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="D66">Hoekema</persoon>
            <persoon partij="D66">Van 't Riet</persoon>
         </item>
         <item attribuut="Datum_reaktie">1997-09-17</item>
         <item attribuut="Datum_indiening">1997-08-12</item>
         <item attribuut="Document-id">KVR5674</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="15" allpagenumbers="15 16" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5674" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="8" onderwerp="" indiendatum="1997-08-12">
         <vrager partij="D66" oorsprong="parlement">Hoekema</vrager>
         <vrager partij="D66" oorsprong="parlement">Van 't Riet</vrager>
         <vraagt-aan/>
      </vraagdata>
      <antwoorddata antwoorddatum="17 september 1997) Zie Aanhangsel Handelingen nr. 1758, Vergaderjaar 1996–1997">
         <antwoorder functie="minister" ministerie="Defensie">Voorhoeve</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bestaat tussen Defensie enerzijds en de gemeente Zijpe c.q. het Energieonderzoek Centrum Nederland in Petten anderzijds de afspraak dat boven de nucleaire installaties aldaar geen militair vliegverkeer zal plaatsvinden in verband met het potentiële gevaar daarvan? <voetnoot nummer="1"/>
      </vraag>
      <vraag nummer="2" voetnoot="2">Hebben op 25 juli vijf straaljagers de installatie toch weer overvlogen, ondanks de afspraak? Zo ja, hoe denkt u te voorkomen dat een en ander zich herhaalt? <voetnoot nummer="2"/>
      </vraag>
      <vraag nummer="3">Welke afspraken zijn er over het niet vliegen van militaire toestellen boven de overige nucleaire installaties in Nederland? Hoe worden die nageleefd? </vraag>
      <vraag nummer="4">Bestaan er afspraken om te voorkomen dat civiele vliegtuigen deze nucleaire installaties overvliegen? </vraag>
      <vraag nummer="5">Zo neen wilt u bevorderen dat dergelijke afspraken tot stand komen? Wilt u tevens bevorderen dat dergelijke afspraken voor de andere Nederlandse nucleaire installaties tot stand komen? </vraag>
      <noten afkomstig="vraag">
         <noot nummer="1" datum="1997-07-25" bron="Noordhollands Dagblad/Schager Courant">Noordhollands Dagblad/Schager Courant, 25 juli 1997</noot>
         <noot nummer="2" datum="1997-07-26" bron="Noordhollands Dagblad/Schager Courant">Noordhollands Dagblad/Schager Courant, 26 juli 1997</noot>
      </noten>
   </vragen>
   <antwoorden aantal="4">
      <antwoord nummer="1 en 3">Het is militaire vliegtuigen niet toegestaan binnen een straal van 1,5 Nautische Mijl (ongeveer 2700 meter) op een hoogte beneden 2000 voet (ongeveer 600 meter) over nucleaire complexen te vliegen. Deze restrictie is ook van kracht boven het complex van het Energieonderzoek Centrum Nederland (ECN) te Petten. Bij contacten in het verleden tussen de Gemeente Zijpe en de Luchtmachtstaf is het verbod op het overvliegen van het ECN-complex specifiek aan de orde geweest. De afspraak dat niet boven nucleaire installaties mag worden gevlogen is vastgelegd in de zogenaamde «Military Aeronautical Information Publication Netherlands» (MiLAIP) en is van toepassing op Nederlandse en buitenlandse militaire toestellen. Tevens is de positie van nucleaire complexen in Nederland, dus ook die van het ECN te Petten, op de militaire vliegkaarten aangegeven. Regelmatig wordt de vliegbaan van militaire straaljagers geverifieerd met behulp van een mobiele grondradar. </antwoord>
      <antwoord nummer="2">Op 25 juli 1997 is het ECN-complex niet overvlogen door straaljagers. Het in de voetnoot bij de vraag genoemde artikel in het Noordhollands Dagblad/Schager Courant maakt melding van het vermeend overvliegen van het complex op andere data. Onderzoek van de meldingen uit het artikel, aan de hand van de radargegevens van het militaire verkeersleidingscentrum te Nieuw Milligen, heeft aangetoond dat uitsluitend op 20 juni 1997 een straaljager zich 700 meter binnen de veiligheidszone heeft bevonden. Deze is dus 2 kilometer van het complex gebleven. De betrokken vlieger is door zijn commandant over dit specifieke voorval aangesproken. Als onderdeel van de briefings aan de militaire vliegers worden de vigerende voorschriften over het overvliegen van nucleaire installaties regelmatig onder de aandacht gebracht. </antwoord>
      <antwoord nummer="4">Neen, er bestaan geen specifieke regelingen voor civiele vliegtuigen met betrekking tot het overvliegen van nucleaire installaties. De vigerende regelgeving inzake de minimumvlieghoogtes voor civiele vliegtuigen, in dit geval 300 meter (1000 voet) boven de hoogste hindernis binnen een afstand van 600 meter van het vliegtuig, biedt voldoende garanties voor de veiligheid op en rondom deze installaties en andere installaties zoals die van de petrochemische industrie. </antwoord>
      <antwoord nummer="5">Neen, de vigerende regelgeving zoals aangegeven in het antwoord op vraag 4, wordt toereikend geacht. </antwoord>
      <noten afkomstig="antwoord"/>
   </antwoorden>
</kvr>
