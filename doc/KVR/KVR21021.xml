<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant en Gerkens (beiden SP) aan de minister van Verkeer en Waterstaat over de contractsectorlijnen. (Ingezonden 30 juli 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21021
</item>
         <item attribuut="Inhoud">Vragen naar aanleiding van het bericht 'NS bezuinigt flink op 19 trajecten' in Algemeen Dagblad van 29 juli 2004.</item>
         <item attribuut="Rubriek">Verkeer, vervoer en waterstaat (Openbaar vervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Openbaar vervoer Spoorwegen</item>
         <item attribuut="Vindplaats">Kamervragen met antwoord 2003-2004, nr. 2193, Tweede Kamer</item>
         <item attribuut="Vraagnr_bij_indiening">2030418840</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Kant</persoon>
            <persoon partij="SP">Gerkens</persoon>
         </item>
         <item attribuut="Datum_reaktie">2004-08-27</item>
         <item attribuut="Datum_indiening">2004-07-30</item>
         <item attribuut="Document-id">KVR21021</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4635" allpagenumbers="4635 4636" vetnummer="2030418840" code="0304tkkvr2193" lopendefooter="Tweede Kamer, vergaderjaar 2003–2004, Aanhangsel" filenaam="KVR21021" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2193" onderwerp="" indiendatum="2004-07-30">
         <vrager partij="SP" oorsprong="parlement">Kant</vrager>
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-08-27">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is de informatie over de plannen van u en de NS zoals beschreven in het bericht «NS bezuinigt flink op 19 trajecten» juist? <voetnoot nummer="1"/>
      </vraag>
      <vraag nummer="2">Kunt u aangeven op welke 19 trajecten, en op welke manier, de NS overweegt te bezuinigen? </vraag>
      <vraag nummer="3" voetnoot="2">Wat zijn de resultaten van het onderzoek van NS en van Verkeer en Waterstaat naar de mogelijkheden om de resultaten van de diensten te verbeteren? Moeten deze resultaten naar uw mening consequenties hebben voor de contractvoorwaarden? <voetnoot nummer="2"/>Wat is uw mening over deze resultaten? </vraag>
      <vraag nummer="4">Vindt u de contractsectorlijnen nog een goed regionaal OV-product als de tarieven extra verhoogd worden en de frequentie ’s avonds en in het weekend verlaagd wordt? Kunt u uw antwoord toelichten? </vraag>
      <vraag nummer="5">Kunt u aangeven hoeveel van de dagelijkse 130.000 mensen die met de contractsectorlijnen reizen niet meer per spoor zullen reizen indien de plannen worden doorgevoerd? Welke vervoersalternatieven biedt u deze reizigers? Wat is uw mening hierover? </vraag>
      <vraag nummer="6">Wat is de actuele stand van zaken rondom de decentralisatie, na het verstrijken van de termijn voor de decentrale overheden om hun wens tot decentralisatie door te geven? Wat is uw mening hierover? </vraag>
      <vraag nummer="7">Bent u bereid snel met een standpunt te komen rondom de decentralisatie van de afzonderlijke contractsectorlijnen? Zo ja, op welke termijn kunnen we dit verwachten? Zo neen, waarom niet? </vraag>
      <noten afkomstig="vraag">
         <noot nummer="1" datum="2004-07-29" bron="Algemeen Dagblad">Algemeen Dagblad, 29 juli 2004</noot>
         <noot nummer="2">Verslag van een schriftelijk overleg, Kamerstuk 27 482, nr. 88</noot>
      </noten>
   </vragen>
   <antwoorden aantal="7">
      <antwoord nummer="1">Nee, dat bericht is niet juist. Deze treindiensten behoren tot de zogenaamde contractsectordiensten en maken geen deel uit van het hoofdrailnet. De verantwoordelijkheid over de exploitatie van deze treindiensten wordt gedecentraliseerd wanneer de decentrale overheden besluiten het spoor onderdeel te laten zijn van het regionaal OV-aanbod. Ik ben hierover in gesprek met de betrokken decentrale overheden. Hierover heb ik u eerder bericht in mijn brieven van 13 april 2004 (Kamerstuk 27 216, nr. 41) en 12 mei 2004(Kamerstuk 27 482, nr. 88). Zoals u weet is de contractering door het Rijk van deze treindiensten altijd bedoeld geweest als een tijdelijke situatie. Het kabinet heeft in de nota Derde Eeuw Spoor (1999) aangegeven deze diensten te willen decentraliseren. Dit proces zou eind 2003 afgerond zijn. Wij staan aan de vooravond van de inwerkingtreding van de concessiewet. De inwerkingtreding van deze wet is voorzien per 1 januari 2005. Dit betekent dat het zes maanden na inwerkingtreding van de wet, voor een vervoerder verboden te rijden is zonder concessie. Daar de diensten nog niet gedecentraliseerd zijn, zal het Rijk voor korte periodes concessies aangaan om deze situatie tijdelijk in stand te houden in afwachting van decentralisatie. Deze moeten dus voor 1 juli 2005 zijn verleend. Jaarlijks betaalt V&amp;W een financiële bijdrage van 60 miljoen euro plus 30 miljoen euro bijdrage gebruiksvergoeding aan NS. NS heeft eind 2003 aan Verkeer en Waterstaat gemeld dat NS ondanks de overheidsbijdrage verlies blijft maken op de contract-sectordiensten. Nu de tijdelijke situatie langer duurt dan gepland, wil NS deze diensten niet meer onder de bestaande voorwaarden blijven uitvoeren. De nu gemaakte inventarisatie helpt mij bij de beoordeling van mogelijke voorstellen van de zijde van de NS. Deze heb ik overigens nog niet ontvangen. Met de decentrale overheden wil ik op korte termijn afspraken maken over de voorwaarden van decentralisatie én de termijn waarop de verantwoordelijkheid voor de treindienst overgedragen kan worden aan de decentrale overheid. Ook om die reden heb ik gevraagd een inventarisatie te maken van deze treindiensten. De gegevens uit deze inventarisatie hebben V&amp;W een beeld gegeven over de huidige situatie en de vervoerkundige gegevens kunnen input vormen voor gesprekken met de decentrale overheden. Tijdens het debat over de hoofdlijnen van de Nota Mobiliteit heb ik de Kamer reeds geïnformeerd over mijn inzet ten aanzien van regionaal openbaar vervoer. Er moet een goed aanbod zijn zodat mensen van A naar B kunnen komen. De kerntaak van het spoor is het vervoeren van dikke stromen van, naar en deels binnen stedelijke gebieden. Bij dunnere stromen komen efficiëntere en alternatieven in beeld. Ik wil af van het dogma dat daar waar spoor ligt, dat per se bereden dient te worden. In sommige gevallen zijn er hele goede en goedkopere alternatieven. Dat neemt niet weg dat wanneer de decentrale overheden het spoor willen gebruiken als onderdeel van het regionale ov, ik hun plannen daartoe serieus wil bekijken. De inventarisatie die nu is gemaakt met NS helpt mij daar mede bij. </antwoord>
      <antwoord nummer="2">NS heeft aangegeven met ons te willen praten over aanpassing van de contractvoorwaarden. Op dit moment heeft NS nog niet laten weten om welke concrete aanpassingen het gaat. Voor vier diensten geldt dat NS de huidige contracten heeft opgezegd. Het gaat hierbij om de Zoetermeerlijn, de Hofpleinlijn, Arnhem–Tiel en Dordrecht– Geldermalsen. De huidige afspraken met NS lopen af op 31 maart 2005. NS heeft aangegeven door te willen rijden onder nieuwe voorwaarden. Ik zal met NS in gesprek gaan over tijdelijke voortzetting van deze diensten, binnen de huidige financiële kaders van de begroting. </antwoord>
      <antwoord nummer="3">Het onderzoek is een ambtelijke inventarisatie van mogelijke maatregelen en effecten daarvan. Het doet geen uitspraken over wenselijkheid van deze maatregelen, noch heeft er besluitvorming over plaatsgevonden. In de komende maanden zal ik de kennis die hiermee is opgedaan, onder meer gebruiken bij de gesprekken met de regionale overheden over decentralisatie. Dat neemt niet weg dat indien NS aangeeft welke contractvoorwaarden zij wil wijzigen, ik dan de inventarisatie bij de gesprekken kan betrekken. </antwoord>
      <antwoord nummer="4">Het is te vroeg hier iets over te zeggen, daar op dit moment nog de huidige voorwaarden van toepassing zijn. Zoals de staatssecretaris op 25 mei 2004in het mondeling vragenuur heeft aangegeven, willen we allemaal dat er goed openbaar vervoer is. Soms is de trein de beste optie en soms moet je bereid zijn andere modaliteiten te overwegen. In de gesprekken met de decentrale overheden wordt daarom nadrukkelijk de potentie van de treindienst in relatie tot andere OV-modaliteiten en de (toekomstige) ruimtelijke ordening meegenomen. </antwoord>
      <antwoord nummer="5">Zoals ik in een eerder antwoord heb aangegeven, betreft het géén plannen. Het uitgangspunt is dat de verantwoordelijkheid over de treindiensten gedecentraliseerd wordt. De decentrale overheden maken de afweging over de inzet van de trein en andere ov-modaliteiten, teneinde een goed regionaal ov te kunnen bieden. Voor nu is het mijn inzet de treindiensten tijdelijk in stand te houden tot het moment van decentralisatie. NS heeft mij nog niet laten weten welke contractvoorwaarden zij concreet wil actualiseren. </antwoord>
      <antwoord nummer="6">In de nota Derde Eeuw Spoor (1999) heeft het kabinet aangegeven de contract-sectordiensten te willen decentraliseren. Dit blijft het uitgangspunt. Ik heb de betrokken decentrale overheden gevraagd gezamenlijk de afzonderlijke treindiensten te analyseren en een afweging te maken over de mogelijkheden van decentralisatie. Ik heb daarbij aangegeven in zomer 2004een besluit te willen nemen. De decentrale overheden hebben begin van dit jaar aangegeven bereid te zijn het proces met mij te starten, maar hebben daarbij eveneens aangegeven de termijn van 6 maanden krap te vinden. Ik ben van mening dat de kwaliteit van de besluitvorming niet ten koste mag gaan van de snelheid. Dat laat onverlet dat de druk groot is om op korte termijn besluiten te nemen. Ik streef er naar vóór het einde van dit jaar die besluiten genomen te hebben over de decentralisatie van de 13 nog voor decentralisatie in aanmerking komende contractsectordiensten. Zie mijn brief van 12 mei 2004 (Kamerstuk 27 482, nr. 88). </antwoord>
      <antwoord nummer="7">Ik streef naar besluitvorming vóór het einde van 2004. In overleg met de betrokken decentrale overheden wordt bepaald op welke termijn de verantwoordelijkheid over kan en onder welke (financiële) randvoorwaarden. Hierover ben ik in gesprek met de afzonderlijke decentrale overheden. Daarnaast voer ik regelmatig bestuurlijk overleg met hun koepelorganisaties IPO en SKVV. </antwoord>
      <noten afkomstig="antwoord"/>
   </antwoorden>
</kvr>
