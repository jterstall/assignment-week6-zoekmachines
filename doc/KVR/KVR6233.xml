<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) over een grenscorrectie bij Leusden. (Ingezonden 3 december 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6233
</item>
         <item attribuut="Inhoud">Beterft toevoeging van een gedeelte van Leusden (gebied Esveld) aan de gemeente Amersfoort.</item>
         <item attribuut="Rubriek">Staats- en bestuursrecht (Gemeenten)</item>
         <item attribuut="Trefwoorden">Gemeentelijke herindeling</item>
         <item attribuut="Vindplaats">Kamervragen met antwoord 1997-1998, nr. 481, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1997-12-23</item>
         <item attribuut="Datum_indiening">1997-12-03</item>
         <item attribuut="Document-id">KVR6233</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="983" allpagenumbers="983 984" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6233" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="481" onderwerp="" indiendatum="1997-12-3">
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="1997-12-23">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Zijn Gedeputeerde Staten van de provincie Utrecht voornemens om via een grenscorrectie het gebied Esveld, gemeente Leusden, aan de gemeente Amersfoort toe te voegen met het oog op de toekomstige woningbouw in dit gebied voor Amersfoort? Acht u woningbouw aan de orde in Esveld, daar dit gebied een onderdeel vormt van het ROM-project Gelderse Vallei? </vraag>
      <vraag nummer="2">Bent u op de hoogte van het rapport «Amersfoort, stad met een hart» waarin de gemeente Amersfoort stelt dat stedelijke ontwikkeling van Amersfoort plaats moet vinden in de richting van Ede, Veenendaal en Arnhem? Acht u dit in lijn met het ROM-project Gelderse Vallei en, zo ja, waarom? </vraag>
      <vraag nummer="3">Deelt u de opvatting van de gemeente Leusden dat uitbreiding in (zuid)oostelijke richting, onder andere door woningbouw in Esveld, haaks staat op de afspraak in de VINEX dat er geen sprake kan zijn van uitstralingsbeleid naar de buitenkant van de Randstad? Zo neen, waarom niet? </vraag>
      <vraag nummer="4">Bent u het eens met de opvatting van de gemeente Leusden dat bovengenoemde uitbreiding haaks staat op de gebiedsuitwerking Oostflank, waarover het kabinet medio 1998 een beslissing zal nemen? Zo neen, waarom niet? </vraag>
      <vraag nummer="5">Kunt u uw invloed aanwenden om woningbouw in Esveld te voorkomen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Er ligt inderdaad een voorstel van GS van de provincie Utrecht tot binnenprovinciale grenscorrectie tussen Leusden en Amersfoort. De motivatie van GS voor de grenscorrectie ligt inderdaad op het terrein van de gewenste ruimtelijke ontwikkeling van Amersfoort. Een bestuurlijke herindeling via de Wet Algemene Herindelingen (Wet ARHI) kan echter niet vooruitlopen op een ruimtelijke afweging die (zoals deze, zo nodig mede aan de hand van een MER) via de Wet Ruimtelijke Ordening (WRO) tot stand komt. De grenscorrectie op zichzelf is voor mij dan ook geen argument om met woningbouw in het gebied rond de Esvelderbeek akkoord te gaan. Dit betekent voor mij dat dit gebied hoogstens als zoekgebied voor een mogelijke stedelijke uitbreiding op lange termijn in beeld komt. Op lange termijn betekent in dit geval «na 2010», omdat tot 2010 de locatie Vathorst beschikbaar, en naar mijn mening voldoende, is. De uitvoering van het Plan van Aanpak Gelderse Vallei zal daarom in ieder geval tot 2010 gewaarborgd blijven. </antwoord>
      <antwoord nummer="2">Ja, ik ben van het bestaan van dit rapport op de hoogte, maar vindt het nu nog te voorbarig om te spreken van stedelijke ontwikkeling van Amersfoort in de richting Ede, Veenendaal en Arnhem. Het ROM-project Gelderse Vallei maakt als provinciaal restrictief gebied onderdeel uit van de «open ruimten» uit de VINEX. Dat wil zeggen dat in dit gebied in beginsel geen uitbreiding van stedelijk ruimtebeslag mag plaatsvinden. De provincies zijn verzocht dit beleid in hun streekplannen op te nemen. Het open ruimten beleid is vastgelegd in de VINEX en de Actualisering van de VINEX tot 2010 en waarborgt daarmee eveneens de uitvoering en doorgang van het Plan van Aanpak Gelderse Vallei. </antwoord>
      <antwoord nummer="3">Ik ben het niet eens met die opvatting van de gemeente Leusden. Het stadsgewest Amersfoort maakt deel uit van het concept randstadring. Bovendien past een dergelijke uitbreiding dichtbij het stadscentrum Amersfoort binnen het concept stadsgewest. </antwoord>
      <antwoord nummer="4">– </antwoord>
      <antwoord nummer="5">Nee, ook met deze opvatting ben ik het niet eens. De gebiedsstudie Oostflank (=Almere en Zuidelijk Flevoland) is namelijk gericht op het verkennen van verstedelijkingsrichtingen voor ná 2010. Zoals gesteld bij het antwoord op vraag 1 kan het gebied rond de Esvelderbeek ná 2010 hooguit als zoekgebied voor een mogelijke stedelijke uitbreiding in beeld komen. Bij de gebiedsstudie staan overigens met name ontwikkelingen rond Almere centraal; Amersfoort is hier slechts zijdelings bij betrokken. </antwoord>
      <antwoord nummer="6">Ja, dat kan ik met de reguliere instrumenten die de Wet Ruimtelijke Ordening mij biedt namelijk via beïnvloeding bij het opstellen van streekplannen en door het toetsen en handhaven van streek- en bestemmingsplannen. </antwoord>
      <noten afkomstig="antwoord"/>
   </antwoorden>
</kvr>
