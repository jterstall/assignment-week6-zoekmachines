<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Heemskerk en Wolfsen (beiden PvdA) aan de ministers van Financiën en van Justitie over grote verschillen in premies voor rechtsbijstandverzekeringen. (Ingezonden 2 juni 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23346
</item>
         <item attribuut="Inhoud">Vragen naar aanleiding van een onderzoek van de Vergelijkingssite.nl. over marktwerking in de markt voor rechtsbijstandsverzekeringen.</item>
         <item attribuut="Rubriek">Bedrijfsleven en industrie (Bank- en verzekeringswezen) Burgerlijk recht en burgerlijk procesrecht (Rechtsbijstand) Handel en economie (Mededinging)</item>
         <item attribuut="Trefwoorden">Mededinging Rechtshulp Verzekeringen</item>
         <item attribuut="Vindplaats">Kamervragen met antwoord 2004-2005, nr. 1943, Tweede Kamer</item>
         <item attribuut="Vraagnr_bij_indiening">2040515730</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Heemskerk</persoon>
            <persoon partij="PvdA">Wolfsen</persoon>
         </item>
         <item attribuut="Datum_reaktie">2005-06-28</item>
         <item attribuut="Datum_indiening">2005-06-02</item>
         <item attribuut="Document-id">KVR23346</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4137" allpagenumbers="4137 4138" vetnummer="2040515730" code="0405tkkvr1943" lopendefooter="Tweede Kamer, vergaderjaar 2004–2005, Aanhangsel" filenaam="KVR23346" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1943" onderwerp="" indiendatum="2juni 2005">
         <vrager partij="PvdA" oorsprong="parlement">Heemskerk</vrager>
         <vrager partij="PvdA" oorsprong="parlement">Wolfsen</vrager>
         <vraagt-aan>de ministers van Financiën en van Justitie</vraagt-aan>
      </vraagdata>
      <antwoorddata antwoorddatum="2005-06-28">
         <antwoorder functie="minister" ministerie="Financiën">Zalm</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het onderzoek van de Vergelijkingssite.nl, waaruit blijkt dat de premieverschillen tussen rechtsbijstandverzekeringen kunnen oplopen tot 105%? <voetnoot nummer="1"/>
      </vraag>
      <vraag nummer="2" voetnoot="2">Is het waar dat een vergelijkbare rechtsbijstandverzekering bestaande uit de onderdelen consument, inkomen, wonen en verkeer, bij de ene verzekeraar 113 euro kost en bij een andere maar liefst 232 euro? <voetnoot nummer="2"/>
      </vraag>
      <vraag nummer="3">Hoe zijn dergelijke grote verschillen te verklaren? Komen deze voort uit grote verschillen in verkoopprovisies voor tussenpersonen? </vraag>
      <vraag nummer="4">Is er te weinig transparantie in de markt voor rechtsbijstandverzekeringen? Zo ja, wat gaat u hieraan doen? </vraag>
      <vraag nummer="5">Is het waar dat veel verzekeringsmaatschappijen ondoorzichtige en moeilijk leesbare polisvoorwaarden hebben? Wordt daardoor een goede vergelijking van rechtsbijstandverzekeringen bemoeilijkt? </vraag>
      <vraag nummer="6">Is het waar dat dergelijke verzekeringen vaak voor vele jaren worden aangegaan en dat slechts één keer per jaar kan worden overgestapt? Waarom is dit het geval? </vraag>
      <vraag nummer="7">Deelt u de mening dat een automatische verlenging van een dergelijke verzekering alleen kan plaatsvinden als de verzekerde hiervan vooraf op de hoogte wordt gesteld? </vraag>
      <vraag nummer="8">Hoe gaat u de marktwerking in de markt voor rechtsbijstandverzekeringen verbeteren? </vraag>
      <noten afkomstig="vraag">
         <noot nummer="1">www.vergelijkingssite.nl</noot>
         <noot nummer="2" datum="2005-05-27" bron="VVP">VVP, 27 mei 2005</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Op «Verzekeringssite.nl» worden verzekeringsproducten, waaronder rechtsbijstandverzekeringen, vergeleken op dekking en premie. Nadere beschouwing, en navraag bij een aantal betrokken verzekeraars, heeft geleerd dat, hoewel door de meeste verzekeraars de genoemde modules consument, inkomen, wonen en verkeer worden gehanteerd, de dekkingen onderling desalniettemin kunnen verschillen. Deze verschillen hebben betrekking op onder meer de maximum verzekerde bedragen, de kring van verzekerden (alleenstaande, gezin met of zonder kinderen), de hoogte van de vergoeding van externe kosten, het verzekeringsgebied en de looptijd van het contract. Daarnaast maakt het bijvoorbeeld voor de uiteindelijke premie verschil uit of de verzekering los wordt afgesloten of deel uitmaakt van een pakket waarbij veelal een korting wordt verleend. In dit licht is het de vraag of een dergelijke algemene vergelijking, waarbij specifieke dekkings- en premieaspecten niet aan de orde komen, leidt tot een objectief oordeel over de inhoud van de producten. </antwoord>
      <antwoord nummer="3">Wat betreft de verschillen in premies wordt in de eerste plaats verwezen naar de verschillen in dekking tussen de verschillende rechtsbijstandverzekeraars (zie antwoord op vraag 2). Een deel van de verschillen zal dus verklaard kunnen worden doordat de producten niet uniform zijn. Andere mogelijke verklaringen voor (resterende) verschillen in premie zijn verschillen in kosten en winstopslagen tussen verzekeraars. Voorzover het gaat om verschillen in kosten tussen verzekeraars is het denkbaar dat verschillen in provisie een rol spelen. Er bestaat momenteel echter geen inzicht in (verschillen in) de hoogte van de provisie. </antwoord>
      <antwoord nummer="4">In de markt voor rechtsbijstandverzekeringen is voldoende transparantie. Het gaat om een relatief eenvoudig en goed vergelijkbaar financieel product. De consument kan op basis van de beschikbare informatie een weloverwogen keuze maken binnen het aanbod. Uiteraard zijn polisvoorwaarden en premies niet uniform aangezien verzekeraars concurreren op de inhoud, prijs en kwaliteit van het product. De diverse polisvoorwaarden van de verzekeraars kunnen door consumenten geraadpleegd en vergeleken worden. Polisvoorwaarden worden bij de offerte aangeboden maar zijn vaak ook via internet beschikbaar. Er bestaan daarnaast meerdere mogelijkheden tot vergelijking van (rechtsbijstand)verzekeringen, bijvoorbeeld de website waarop deze vragen zijn gebaseerd. Bovendien publiceert de Consumentenbond tweejaarlijks een uitgebreide en gedetailleerde vergelijking tussen de diverse rechtsbijstandverzekeringen. Bedacht moet hierbij worden dat bij de vergelijking altijd uit zal moeten gegaan van bepaalde standaard waarden (zie antwoord op vraag 2). Tenslotte kan de consument, die voornemens is een rechtsbijstandverzekering aan te schaffen, zich uiteraard ook laten adviseren door een intermediair of de verzekeraar zelf. </antwoord>
      <antwoord nummer="5">Polisvoorwaarden maken onderdeel uit van de verzekeringsovereenkomst. Op een overeenkomst zijn de privaatrechtelijke bepalingen zoals vastgelegd in het BW van toepassing. Daarbij zij opgemerkt dat het voor een goede vergelijking van verzekeringen vooral van belang is dat de voorwaarden die de kern van de prestatie omschrijven, duidelijk en begrijpelijk zijn geformuleerd. Indien een dergelijke voorwaarde niet aan deze eis voldoet, loopt de verzekeraar het gevaar dat deze vernietigbaar is (afdeling 6.5.3 BW en art. 6:231, onder a, BW). Er worden geen eisen gesteld aan de vergelijkbaarheid van polisvoorwaarden en polisvoorwaarden zijn niet onderworpen aan publiek toezicht. Indien informatie wordt verstrekt aan de consument over de polisvoorwaarden dient deze op grond van het wetsvoorstel Wet financiële dienstverlening feitelijk juist, voor de consument begrijpelijk en niet misleidend te zijn. De informatieverstrekking over de polisvoorwaarden valt daarmee wel onder publiek toezicht. </antwoord>
      <antwoord nummer="6">Het is aan de contractpartijen om te bepalen voor welke periode zij een verzekeringsovereenkomst aangaan. Indien een dergelijke overeenkomst voor meerdere jaren wordt aangegaan maar de verzekeringnemer desalniettemin wel ieder jaar de mogelijkheid heeft om de overeenkomst te beëindigen, is dat een alleszins redelijke regeling. Daarbij zij bedacht dat verzekeringen met een looptijd van minder dan één jaar de verzekeringnemer noodzaken om telkens weer opnieuw dekking te verkrijgen. </antwoord>
      <antwoord nummer="7">Neen. De verantwoordelijkheid voor het al dan niet verlengen van het contract ligt primair bij de afnemer. Wij zien niet in waarom deze verantwoordelijkheid van de verzekeringnemer naar de verzekeraar dient te worden verschoven. Een dergelijke waarschuwingsplicht wordt ook niet verlangd van energiemaatschappijen, telecombedrijven, tijdschriften en verenigingen, teneinde een verlenging van een abonnement of een lidmaatschap te bewerkstelligen. Het zou bovendien tot gevolg kunnen hebben dat een verzekering zonder waarschuwing niet wordt verlengd waar de verzekeringnemer mogelijk juist op een verlenging rekent en daarom tot zijn verrassing onverzekerd is. Dit alles laat onverlet dat de afnemer met inachtneming van de contractuele opzeggingstermijn, gedurende het hele jaar kan opzeggen tegen het einde van de looptijd van het contract, en dus ook gedurende het hele jaar kan overstappen op een andere aanbieder. </antwoord>
      <antwoord nummer="8">Er is voldoende marktwerking. Er zijn ruim 40 aanbieders, die een gevarieerd aanbod op de markt brengen. Hierdoor heeft de consument voldoende keuzemogelijkheid. Ten aanzien van de transparantie en vergelijkbaarheid van de producten op deze markt zij verwezen naar het antwoord op vraag 4. Overigens wordt in het wetsvoorstel Wet op het financieel toezicht voorgesteld om het zogenaamde land-van-herkomst-beginsel volledig op de branche Rechtsbijstand toe te passen. In de Wet toezicht verzekeringsbedrijf 1993 is dit beginsel wat de branche Rechtsbijstand betreft beperkt tot het verrichten van diensten naar Nederland door een verzekeraar met zetel buiten Nederland (zie artikel 50 van de Wtv 1993). Deze voorgestelde wijziging brengt met zich dat rechtsbijstandverzekeraars met zetel in een andere lidstaat op grond van hun daar verkregen vergunning in Nederland al dan niet door middel van een bijkantoor rechtsbijstandverzekeringen mogen aanbieden terwijl zij wat betreft de prudentiële aspecten van het verzekeringsbedrijf en de specifieke geharmoniseerde bepalingen over de rechtsbijstandverzekering onder toezicht staan van de lidstaat van herkomst. Dit vergemakkelijkt toetreding op de markt door middel van het openen van een bijkantoor waardoor de concurrentie verder vergroot kan worden. </antwoord>
      <noten afkomstig="antwoord"/>
   </antwoorden>
</kvr>
