<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Poppe (SP) en Stellingwerf (RPF) aan de staatssecretaris van Landbouw, Natuurbeheer en Visserij over de opvang van gesmokkelde dieren op de luchthaven Schiphol. (Ingezonden 1 juni 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9602
</item>
         <item attribuut="Inhoud">Vragen naar aanleiding van de vondst door de douane op Schiphol van gesmokkelde vogels in de handbagage van twee toeristen op 26 mei 1999.</item>
         <item attribuut="Rubriek">Natuur (Dierenbescherming) Veeteelt (Dierenvervoer)</item>
         <item attribuut="Trefwoorden">Dierenbescherming Dierenvervoer Schiphol</item>
         <item attribuut="Vindplaats">Kamervragen met antwoord 1998-1999, nr. 1585, Tweede Kamer</item>
         <item attribuut="Vraagnr_bij_indiening">2989913800</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="SP">Poppe</persoon>
            <persoon partij="RPF">Stellingwerf</persoon>
         </item>
         <item attribuut="Datum_reaktie">1999-06-18</item>
         <item attribuut="Datum_indiening">1999-06-01</item>
         <item attribuut="Document-id">KVR9602</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3171" allpagenumbers="3171 3172" vetnummer="2989913800" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9602" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1585" onderwerp="" indiendatum="1999-06-1">
         <vrager partij="SP" oorsprong="parlement">Poppe</vrager>
         <vrager partij="RPF" oorsprong="parlement">Stellingwerf</vrager>
         <vraagt-aan>de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="1999-06-18">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Zijn op 26 mei jl. op de luchthaven Schiphol in de handbagage van twee toeristen door de douane partijen gesmokkelde vogels aangetroffen? Zo ja, om welke vogelsoorten ging het en vanaf welke luchthaven waren deze aangevoerd? </vraag>
      <vraag nummer="2">Is het waar dat passagiers die op de smokkel van dieren worden betrapt niet worden geverbaliseerd, maar dat zij slechts een afstandsverklaring dienen te tekenen? Zo ja, waarom worden de mogelijkheden die de wet Budep biedt om alle kosten te verhalen op de smokkelaar niet gebruikt? </vraag>
      <vraag nummer="3">Is het waar dat niet de smokkelaar, maar de luchtvaartmaatschappij, formeel aansprakelijk is voor de afhandeling van een ontdekte dierensmokkel en dat deze de keuze heeft tussen: – terugsturen naar het land van herkomst, met als consequentie de zekere dood van de betreffende dieren; – de dieren in quarantaine nemen; hiervoor bestaat op Schiphol echter geen faciliteit; – de dieren afmaken. </vraag>
      <vraag nummer="4">Heeft uw medewerker van de RVV in eerste instantie de vervoerder opdracht gegeven om de dieren af te maken? Zo ja, acht u dit een wenselijke gang van zaken? </vraag>
      <vraag nummer="5">Ziet u mogelijkheden om de opvang van gesmokkelde dieren op de luchthaven Schiphol te verbeteren, bijvoorbeeld door het inrichten van een opvangfaciliteit conform de geldende EU-normen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Op 25 mei zijn door de douane en de Marechaussee een tweetal dwergpapegaaien (agapornissen) aangetroffen bij een passagier. De vogels waren afkomstig uit Shanghai en bestemd voor Frankrijk. Het betroffen beschermde bedreigde uitheemse dieren waarop de Wet bedreigde uitheemse dier- en plantensoorten (Wet budep) van toepassing is. Op 26 mei werden vervolgens eveneens bij een passagier een achttal zangvogels uit Suriname (luchthaven Zanderij) aangetroffen. De betreffende zangvogels, Twatwa’s, vallen niet onder het regime van de Wet budep, aangezien zij niet zijn aangewezen als beschermde bedreigde uitheemse diersoorten. </antwoord>
      <antwoord nummer="2">Neen. Indien op Schiphol dieren in strijd met de Wet budep op Nederlands grondgebied worden gebracht, vindt daartegen als regel strafrechtelijk optreden plaats door de Douane of de AID, die in het kader van deze wet opsporingsbevoegd zijn. Dit betekent dat proces-verbaal wordt opgemaakt en dat de aangetroffen dieren in beslag worden genomen. In veel gevallen wordt vervolgens door de eigenaren afstand van de dieren gedaan. Dit heeft geen invloed op de strafrechtelijke afdoening. </antwoord>
      <antwoord nummer="3">Neen. Indien bij invoercontroles overtredingen van de regelgeving worden geconstateerd, kunnen zowel bestuursrechtelijke als strafrechtelijke maatregelen worden genomen. Het is in dit verband van belang onderscheid te maken tussen de veterinaire regelgeving (GWWD), de welzijnsregelgeving (GWWD) en de soortenbeschermingsregelgeving (Wet budep). Zowel de GWWD als de Wet budep bieden de mogelijkheid tot toepassing van bestuursdwang. Tot de toepassing van bestuursdwang en de maatregelen die in concreto dienen te worden getroffen beslist de bevoegde autoriteit en niet de overtreder dan wel de vervoerder. Bij niet naleving van de veterinaire voorschriften voor het in Nederland brengen van levende dieren uit derde landen zijn twee situaties te onderscheiden. Bij een vermoeden of constatering dat verwekkers van ziekten, zoönosen of andere aandoeningen in een zending aanwezig zijn, kan de RVV-dierenarts, met inachtneming van de daartoe in de betrokken instructies vastgelegde werkwijze, gelasten dat de dieren in tijdelijke afzondering worden geplaatst dan wel worden gedood of vernietigd. Wanneer wordt vermoed of geconstateerd dat aan andere voorschriften niet is voldaan, b.v. omdat de vereiste documenten ontbreken, of dat de dieren afkomstig zijn uit een met een epidemische dierziekte besmet gebied worden de dieren al naar gelang de RVV-dierenarts, wederom rekening houdend met de geldende werkinstructies, daaromtrent heeft besloten: – ondergebracht, gevoed, gedrenkt en verzorgd; – in tijdelijke afzondering geplaatst (quarantaine); – doorgestuurd naar een derde land (incl. terugzenden); – geslacht, dan wel – gedood en vernietigd. De bovenstaande maatregelen komen voor rekening van de importeur of diens gemachtigde. Opgemerkt zij dat met het doden of vernietigen van dieren uiterste terughoudendheid wordt betracht; zie hiervoor mijn antwoord op vraag 4. Wordt geconstateerd dat bij het vervoer de regelgeving inzake dierenwelzijn niet is nageleefd, dan is de minister van LNV (RVV/AID) bevoegd om op kosten van de vervoerder de volgende maatregelen te treffen: – het verschaffen van drinken, diergeneeskundige verzorging en rust aan de dieren; – de reis stopzetten of de dieren langs de kortste weg naar de plaats van vertrek terugzenden, voorzover daardoor geen onnodig lijden van de dieren wordt veroorzaakt; – de dieren adequaat onderbrengen, of – de dieren te doen slachten. Wanneer dieren in strijd met de Wet budep in Nederland zijn gebracht, kunnen de dieren worden teruggezonden dan wel in Nederland worden ondergebracht. De minister van LNV is bevoegd de kosten van de verzorging, de huisvesting of de terugzending, buiten de periode van strafrechtelijke inbeslagname, geheel of gedeeltelijk in rekening te brengen bij de eigenaar, vervoerder, importeur of diens gemachtigde, indien deze de dieren in strijd met de Wet budep in Nederland heeft gebracht. </antwoord>
      <antwoord nummer="4">Neen. De RVV heeft in beide gevallen de betreffende invoer geweigerd en, mede gelet op het ontbreken van een adequate quarantainevoorziening op Schiphol, in eerste instantie de eigenaar de opties voorgelegd om de dieren door te sturen naar een derde land dan wel te euthanaseren. De betrokken vogels zijn uiteindelijk bij het ID/DLO in Lelystad in quarantaine geplaatst. Ik ben van mening dat wanneer daartoe veterinaire en/of sanitaire gronden ontbreken, in beginsel niet tot het doden van uitheemse dieren dient te worden besloten. Euthanasie van ten invoer geweigerde uitheemse dieren is in beginsel alleen in uiterste noodzaak, waaronder ook begrepen zijn die gevallen waarbij sprake is van een onhoudbare aantasting van het dierenwelzijn, aanvaardbaar. </antwoord>
      <antwoord nummer="5">Voor de opvang van beschermde bedreigde uitheemse dieren die in strijd met de Wet budep in Nederland zijn gebracht, moge ik verwijzen naar mijn brief van 29 april jl., kenmerk TRCJZ/1999/4485. Evenwel kunnen controles die plaatsvinden op de invoer van levende dieren uit derde landen op buitengrensinspectieposten, zoals Schiphol, niet alleen overtredingen van de regelgeving inzake de soortenbescherming worden geconstateerd, doch ook overtredingen van de veterinaire- en welzijnswetgeving. Met name ter zake van overtredingen van de veterinaire regelgeving is de aanwezigheid van een quarantainevoorziening op Schiphol gewenst. Wanneer blijkt dat de dieren een besmettelijke dierziekte of zoönose hebben danwel daarvan verdacht worden, kunnen de veterinaire- en volksgezondheidsrisico’s immers soms zo groot zijn dat het ongewenst is dat dergelijke dieren buiten Schiphol worden vervoerd. Derhalve is het gewenst dat Schiphol, los van voorzieningen ten behoeve van de eerste opvang van dieren, ook beschikt over een quarantainestation. Een dergelijke ruimte is eveneens geïndiceerd tegen de achtergrond dat het onaanvaardbaar is dat bedreigde uitheemse dieren dienen te worden geëuthanaseerd omdat een quarantaineruimte ontbreekt. Gelet op de bovenvermelde beweegredenen is inmiddels met Schiphol en vervoerders het gesprek opgestart over de realisatie van een quarantainevoorziening op Schiphol. </antwoord>
      <noten afkomstig="antwoord"/>
   </antwoorden>
</kvr>
