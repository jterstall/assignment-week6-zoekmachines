<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Hoeven en Van Ardenne-van der Hoeven (beiden CDA) over asbestproblemen tijdens oefening van het luchtmobiele bataljon. (Ingezonden 24 september 1997); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5831
</item>
         <item attribuut="Inhoud">Vragen over asbestproblemen tijdens de oefening 'Indian Falcon', die van 19 augustus t/m 5 september 1997 is gehouden in het oefengebied 'Zagan' in Polen en waaraan ongeveer 1500 militairen deelnamen van de Luchtmobiele brigade en de Tactische helikoptergroep. Zie ook de vragen van het lid Middel over hetzelfde onderwerp (kamervragen 1997-1998, nr. 142).</item>
         <item attribuut="Rubriek">Milieu (Gevaarlijke stoffen) Veiligheidsbeleid en defensie (Landmacht)</item>
         <item attribuut="Trefwoorden">Arbeidsbescherming Gevaarlijke stoffen Landmacht Militaire oefenterreinen</item>
         <item attribuut="Vindplaats">Kamervragen met antwoord 1997-1998, nr. 140, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="CDA">Van der Hoeven</persoon>
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">1997-10-14</item>
         <item attribuut="Datum_indiening">1997-09-24</item>
         <item attribuut="Document-id">KVR5831</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="283" allpagenumbers="283 284 285" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5831" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="140" onderwerp="" indiendatum="1997-09-24">
         <vrager partij="CDA" oorsprong="parlement">Van der Hoeven</vrager>
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan/>
      </vraagdata>
      <antwoorddata antwoorddatum="1997-10-14">
         <antwoorder functie="staatssecretaris" ministerie="Defensie">Gmelich-Meijling</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is een groot aantal manschappen van de luchtmobiele brigade tijdens de oefening «Indian Falcon» in Polen in augustus in aanraking gekomen met asbest? <voetnoot nummer="1"/>
      </vraag>
      <vraag nummer="2">Was door de kwartiermakers al gewezen op het gevaar van de aanwezigheid van asbest? </vraag>
      <vraag nummer="3">Zo ja, welke maatregelen zijn genomen om te voorkomen dat personeel in aanraking zou komen met asbest? Welke adviezen zijn uitgegaan richting personeel? </vraag>
      <vraag nummer="4">Is het oefeningsschema gewijzigd na de ontdekking van asbest? Zo ja, waarom zijn dan toch drie helikopters geland op plaatsen waar asbest lag? </vraag>
      <vraag nummer="5">Was er sprake van «verpulverd asbest» zoals een Arbo-specialist heeft gemeld of alleen van «asbestplaten», zoals Defensie in een reactie heeft gesteld? </vraag>
      <vraag nummer="6">Waarom worden in geval van asbestrisico’s in de civiele maatschappij onmiddellijk strenge maatregelen genomen en is Defensie pas bereid enkele minimale cq onvoldoende aanpassingen aan te brengen als het militaire personeel dreigt met werkweigering? </vraag>
      <noten afkomstig="vraag">
         <noot nummer="1" datum="1997-09-23" bron="ANP">ANP, 23 september 1997</noot>
      </noten>
   </vragen>
   <antwoorden aantal="5">
      <antwoord nummer="1">Aan de oefening «Indian Falcon», die van 19 augustus tot en met 5 september jl. is gehouden in het oefengebied «Zagan» in Polen, hebben in totaal ongeveer 1500 militairen deelgenomen van de Luchtmobiele brigade en de Tactische helikoptergroep. Een Arbo-deskundige van de Koninklijke landmacht heeft van 28 tot en met 30 augustus ter plekke diverse locaties gecontroleerd en monsters genomen van de bodem en van verdacht materiaal. De monsters zijn vervolgens onderzocht door het onafhankelijke adviesbureau Centrilab B.V. in Soest. Centrilab heeft tevens luchtfilters onderzocht van twaalf voertuigen die gedurende de gehele oefening op verschillende plaatsen zijn ingezet. Er is voorts door het onafhankelijke laboratorium voor asbest- en bodemonderzoek Eurolab in Barneveld een brokstukje geanalyseerd van het plafond van een hangar op het vliegveld waar het luchtmachtcontingent was gelegerd. De conclusie van de Arbodienst van de Koninklijke landmacht is dat, mede door de maatregelen die de oefenleiding heeft getroffen, slechts een beperkt aantal mensen in de nabijheid is gekomen van asbesthoudende materialen, en dat het risico van asbestbesmetting in het oefengebied in het algemeen niet groter is geweest dan wat – ook in ons land – normaal is. In de enkele gevallen dat personeel wellicht in aanraking is gekomen met asbesthoudend materiaal, was de blootstellingsduur zo kort dat er slechts van een licht verhoogd risico sprake kan zijn geweest. Nadat op 29 augustus het weer is omgeslagen en het is gaan regenen, is er van enig risico van asbestbesmetting geen sprake meer geweest. </antwoord>
      <antwoord nummer="2 en 3">Voorafgaand aan de komst van de kwartiermakers op 19 augustus jl. waren er door de Koninklijke landmacht reeds vier verkenningen uitgevoerd in het oefengebied. Bij de eerste twee, in januari en april van dit jaar, waren een milieudeskundige en een deskundige op het gebied van hygiëne en preventieve geneeskunde betrokken. Geen van beide keren zijn er gezondheidsbedreigende situaties geconstateerd. Ook uit contacten met de plaatselijke autoriteiten is hiervan niet gebleken. Tijdens een verkenning in de periode van 23 tot 26 juni is geconstateerd dat er in de omgeving van de beoogde locatie voor het bivak van het 12e Infanteriebataljon inmiddels drie kleine gebouwen waren gesloopt in opdracht van de Poolse kampleiding. Er lagen platen en stukken bouwmateriaal die mogelijk asbesthoudend materiaal zouden kunnen bevatten. Omdat het om grof bouwafval ging, dat bovendien ongeveer honderd meter verwijderd was van de beoogde bivaklocatie, zijn er geen speciale maatregelen getroffen. Wel is de brigadeleiding geïnformeerd. Naar aanleiding van de overstromingen in Polen zijn in augustus aanvullende verkenningen uitgevoerd om te bezien of de situatie in het oefengebied was veranderd. Dit bleek niet het geval. Ook bij deze verkenningen was een deskundige op het gebied van de hygiëne en preventieve geneeskunde betrokken. Toen de kwartiermakers op 19 augustus ter plekke arriveerden, bleken in de omgeving van de beoogde bivaklocaties de restanten van de drie gesloopte gebouwen nog aanwezig te zijn. Ook de kwartiermakers hadden het vermoeden dat de bouwplaten die zij aantroffen asbesthoudend materiaal zouden kunnen bevatten. Alle collega-kwartiermakers is daarom te verstaan gegeven de omgeving van de gesloopte gebouwtjes te mijden, en bij aankomst van de bataljonscommandant, op 20 augustus, is hem verslag uitgebracht. De commandant heeft daarop opdracht gegeven de sloopplaats te markeren en het personeel verboden er te dicht bij in de buurt te komen. Hij heeft de oefenleiding van de situatie op de hoogte gesteld en van de maatregelen die zijn getroffen. Elders op het oefenterrein, op de beoogde locatie van de «logistic support base» (LSB), constateerden kwartiermakers op 19 augustus dat een aantal gebouwen werd afgebroken. Ook delen van deze gebouwen bleken asbesthoudend materiaal te bevatten. Op verzoek van de kwartiermakers hebben Poolse werkers dit materiaal zoveel mogelijk opgeruimd. Omdat er later toch bouwafval werd aangetroffen, is de plaats waar de gebouwen hadden gestaan gemarkeerd en tot verboden gebied verklaard. De brigadecommandant heeft vervolgens op 23 augustus uit voorzorg besloten de LSB en het personeel te verplaatsen. Dit is daags De verplaatsing van de LSB leidde onder het personeel van het 12e bataljon tot enige onrust. Deze onrust werd aangewakkerd toen op nóg een oefenlocatie, een voormalige Russische kazerne, op asbest gelijkend materiaal werd aangetroffen. Bovendien veroorzaakten de voertuigen veel stof als gevolg van het droge weer. In verband hiermee heeft de bataljonscommandant op 26 augustus tijdens een avondappèl de volgende maatregelen bekendgemaakt: – elke plek waar asbest of op asbest gelijkend materiaal werd aangetroffen, moest worden gemarkeerd en mocht niet meer worden betreden. Het materiaal mocht niet worden aangeraakt en de commandant moest op de hoogte worden gesteld; – alle plaatsen waar oefeningen waren voorzien, zouden nogmaals afzonderlijk worden verkend. Afhankelijk van de bevindingen van de verkenners zou worden besloten of het onderdeel van de oefening kon doorgaan en, zo ja, onder welke voorwaarden; – het deel van de oefening dat was voorzien op de oorspronkelijke locatie van de LSB werd afgelast; – de oefening in de voormalige Russische kazerne werd beperkt; gemarkeerde gebouwen werden vermeden. Na overleg met de brigadecommandant heeft de bataljonscommandant de volgende ochtend tijdens een appèl drie aanvullende maatregelen afgekondigd: – Een deskundige van de Arbodienst van de Koninklijke landmacht zou uit Nederland overkomen om de situatie ter plekke te onderzoeken en nader advies uit te brengen; – er zou een proces-verbaal van de situatie worden opgemaakt, ten behoeve van het personeel dat in de toekomst mogelijk een claim zou willen indienen; – in afwachting van de Arbo-deskundige werd het oefenprogramma verder aangepast. De oefening in de voormalige Russische kazerne werd volledig afgelast, de landingsplaats voor helikopters naast het bivak werd gesloten om stofvorming tot het uiterste te beperken, en verplaatsingen met voertuigen in het bivak werden tot een minimum voertuigen in en nabij het bivak nog slechts stapvoets rijden. In opdracht van de Koninklijke luchtmacht heeft TNO in april van dit jaar onderzoek gedaan naar mogelijke chemische en nucleaire verontreiniging van de bodem op het vliegveld Tomaszowo, de plaats waar een deel van het personeel van de Tactische helikoptergroep zou verblijven. Tijdens een eerdere oefening waren sporen van dergelijke vervuiling aangetroffen op tentoongesteld materiaal. De bodem op het vliegveld bleek niet vervuild te zijn. TNO heeft geen onderzoek naar asbest gedaan. In juli heeft een team van de Tactische helikoptergroep een voorverkenning uitgevoerd op het vliegveld. Een officier-arts van de Koninklijke luchtmacht was hierbij betrokken. Van milieuvervuiling is opnieuw niets gebleken, maar wel zijn bepaalde faciliteiten afgekeurd vanwege onhygiënische omstandigheden. Er was geen aanleiding te veronderstellen dat een onderzoek naar mogelijke asbestvervuiling nodig was. Toen er tijdens de oefening materialen werden aangetroffen waarvan het vermoeden bestond dat ze asbest zouden kunnen bevatten, is ook het personeel van de Koninklijke luchtmacht opgedragen eventuele verdachte plaatsen af te zetten en niets aan te raken. </antwoord>
      <antwoord nummer="4">Als gevolg van een communicatiestoornis zijn er op 27 augustus, nauwelijks twee uur na het ochtendappèl, toch drie helikopters geland nabij het bivak van het 12e bataljon. Als gevolg van de «downwash» van de heli’s is veel stof opgewaaid, wat onrust onder het personeel veroorzaakte. De bataljonscommandant heeft naar aanleiding van dit incident besloten het bivak te verlaten en elders een reeds verkende locatie te betrekken. Dit is dezelfde middag nog gebeurd. Uiteindelijk is in de grondmonsters die ter plekke zijn genomen, geen spoor van asbest aangetroffen. </antwoord>
      <antwoord nummer="5">In een tussenrapportage aan de Landmachtstaf in Den Haag, op 29 augustus, schreef de Arbodeskundige onder meer dat hij op diverse plaatsen op het terrein asbesthoudend materiaal had aangetroffen, en dat dit materiaal voor een groot deel nog (redelijk) intact was en dus (vrijwel) geen vezels zou afgeven. In zijn eindrapport stelt de deskundige dat hij verpulverd materiaal in enige omvang niet heeft aangetroffen. Niet alle monsters bleken bovendien asbest te bevatten. De monsters waarin asbest is aangetroffen, waren (delen van) platen van asbestcement, een van de «veiligste» toepassingen, omdat het cement de asbestvezels goed bindt. De golfplaten waren gebruikt als dakbedekking. Sommige monsters bevatten ongeveer 15% witte asbest, andere 25%. In enkele monsters is ook blauwe asbest aangetroffen, maar slechts in de zeer lage concentratie van 1 tot 5%. Door verbrokkeling van de golfplaten zijn uiteraard wel wat kleinere deeltjes, splinters en vezels ontstaan. De verspreiding hiervan is echter beperkt gebleven, zo hebben grondmonsters aangetoond. Tússen de platen zijn er bijna geen asbestdeeltjes aangetroffen, 0,4%, en op 75 centimeter afstand was er helemaal niets meer te vinden. Onderzoek door Centrilab van twaalf luchtfilters van voertuigen heeft voorts bevestigd dat er van enige verspreiding van asbestdeeltjes in de lucht zeer waarschijnlijk geen sprake is geweest. Vijf filters behoorden tot voertuigen die op de LSB waren gestationeerd, vijf waren er afkomstig van voertuigen van het 12e Infanteriebataljon, en twee van stafvoertuigen. Alle twaalf voertuigen zijn gedurende de gehele oefening gebruikt en in geen van de filters is asbest gevonden. Deze bevindingen bevestigen dat de maatregelen die de oefenleiding ter plekke heeft genomen, het afzetten van locaties waarvan het vermoeden bestond dat er asbesthoudend materiaal lag en het verbod deze locaties te betreden, passend zijn geweest. Op de locatie waar het luchtmachtcontingent was gelegerd, het vliegveld Tomaszowo, zijn 30 tot 40 personen werkzaam geweest in een zeer grote, hoge hangar waar voertuigen werden gestald. De Arbo-deskundige van de Koninklijke landmacht is niet gevraagd de hangar te inspecteren. De Arbo-functionaris van de luchtmachteenheid op het vliegveld heeft dit desgevraagd wel gedaan. Hij heeft in de hangar geen verontrustende zaken waargenomen, maar heeft wel een brokstuk van de plafondbedekking meegenomen en in kwam tot dezelfde bevindingen als Centrilab; het ging om platen van asbestcement met daarin vergelijkbare concentraties asbest. Omdat de situatie in de hangar daartoe geen aanleiding gaf, heeft de Arbo-functionaris de oefenleiding niet geadviseerd maatregelen te nemen. Zodra de uitkomsten van het laboratoriumonderzoek bekend waren, is het luchtmachtpersoneel in Nederland geïnformeerd. </antwoord>
      <antwoord nummer="6">Het ministerie van Defensie doet er alles aan zijn personeel afdoende te beschermen, ook tijdens oefeningen die zijn uitgezonderd van de toepassing van de Arbowet, zoals «Indian Falcon». Militairen oefenen en werken immers onder omstandigheden die in de civiele maatschappij doorgaans afwezig zijn. In het onderhavige geval hebben de brigade- en bataljonsleiding steeds zo snel mogelijk getracht toereikende maatregelen te treffen. De zorg voor het personeel heeft hierbij steeds de hoogste prioriteit gehad. Een en ander is steeds in nauw overleg met het personeel gebeurd. Van werkweigering is geen sprake geweest. </antwoord>
      <noten afkomstig="antwoord"/>
   </antwoorden>
</kvr>
