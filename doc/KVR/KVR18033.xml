<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Gent (GroenLinks) en Jager (CDA) aan de minister van Verkeer en Waterstaat over de bezuiniging op de markering van scheepsvaartroutes boven de Waddeneilanden, naar aanleiding van het antwoord op eerdere vragen ter zake. (Ingezonden 20 maart 2003); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18033
</item>
         <item attribuut="Inhoud">Vragen over de gevolgen van bezuiniging op de vaarmarkering op de scheepvaartroutes boven de Waddeneilanden. Herdruk in verband met toevoeging van het antwoord op vraag 9.</item>
         <item attribuut="Rubriek">Arbeid (Arbeidsomstandigheden) Cultuur en taal (Overig) Staats- en bestuursrecht (Vreemdelingenrecht) Verkeer, vervoer en waterstaat (Vaarveiligheid) Verkeer, vervoer en waterstaat (Zeescheepvaart) Welzijn (Vreemdelingen en asielzoekers)</item>
         <item attribuut="Trefwoorden">Arbeidsomstandigheden Godsdienstige sekten Vaarveiligheid Vreemdelingen Waddeneilanden Zeescheepvaart</item>
         <item attribuut="Vindplaats">Kamervragen met antwoord 2002-2003, nr. 1223H, Tweede Kamer</item>
         <item attribuut="Vraagnr_bij_indiening">2020309150</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Van Gent</persoon>
            <persoon partij="CDA">Jager</persoon>
         </item>
         <item attribuut="Datum_reaktie">2003-06-25</item>
         <item attribuut="Datum_indiening">2003-03-20</item>
         <item attribuut="Tekstcorrecties">Onder aan pagina 1 van het aanhangsel is als vraagnummer abusievelijk vermeld: '2020309810'. Dit moet zijn: 2020309150.</item>
         <item attribuut="Document-id">KVR18033</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2549" allpagenumbers="2549 2550 2551 2552" vetnummer="2020309810" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR18033" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1223" onderwerp="" indiendatum="2003-03-20">
         <vrager partij="GroenLinks" oorsprong="parlement">Van Gent</vrager>
         <vrager partij="CDA" oorsprong="parlement">Jager</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-06-25">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Zijn medewerkers van de vaarwegmarkeringsdienst eind 2002 geïnformeerd dat volgens planning twee markeringsschepen in respectievelijk 2004 en 2005 uit de vaart zullen worden genomen? Is het hoofd van de afdeling Markeren en Vlootzaken van de Directie Noordzee van uw Ministerie reeds op Terschelling op bezoek geweest om hierover te praten? Blijft u desalniettemin bij uw antwoord op vraag 3 dat het uit de vaart nemen van twee betonningsschepen op dit moment niet aan de orde is? <voetnoot nummer="1"/>
      </vraag>
      <vraag nummer="2">Deelt u het standpunt dat andere schepen die op de Noordzee patrouilleren (bijvoorbeeld de Arca en de Rijndelta) vanwege hun diepgang en doordat de bemanning onbekend is met het Waddengebied, in het geval van een calamiteit geen vervanging kunnen zijn voor de uit de vaart te nemen markeringsschepen? Zo nee, waarom niet? </vraag>
      <vraag nummer="3">Bent u ervan op de hoogte dat bij de recente aanvaring van de Assi Eurolink en de Seawheel Rhine het mogelijke «alternatief» uit Rotterdam er 13 uur over zou hebben gedaan om de plaats van de ramp te bereiken (tegenover 4 uur voor een schip dat in het Waddengebied paraat is), met alle risico’s voor overvaring door andere schepen vandien? Vindt u deze reactietijd aanvaardbaar? Zo ja, waarom? </vraag>
      <vraag nummer="4">Deelt u het standpunt dat er nu al sprake is van een minimale vlootcapaciteit voor calamiteitenbestrijding op de Noordzee en het Waddengebied gezien het overwerk dat in deze sector plaatsvindt? Zo nee, waarom niet? </vraag>
      <vraag nummer="5">Deelt u het standpunt dat gezien de toenemende kans op ongelukken (o.a. door schaarste aan goed opgeleid scheepvaartpersoneel en voldoende geoutilleerde schepen), het uit de vaart nemen van betonningsschepen niet opportuun is? Zo nee, waarom niet? </vraag>
      <vraag nummer="6">Bent u ervan op de hoogte dat het wijzigen van de vaarwegmarkering in het Terschelling-stelsel van zijkantmarkering naar middenbermmarkering, in feite het terugdraaien is van de situatie die daar tot begin jaren ’70 gold? Bent u ervan op de hoogte dat deze route tot begin jaren ’70 zeer veel ongelukken kende en dat het invoeren van dubbele markering leidde tot een drastische vermindering van het aantal ongelukken, zodanig zelfs dat een aantal bergingsmaatschappijen geen emplooi meer vond? </vraag>
      <vraag nummer="7">Bent u ervan op de hoogte dat de diepwaterroute, waarvan u zegt dat een middenbermmarkering al jaren zonder problemen aanwezig is, niet vergelijkbaar is met het Terschelling-stelsel, omdat de diepwaterroute veel minder frequent verkeer heeft en hier een ander soort schepen (diepstekend) vaart? Bent u ervan op de hoogte dat zelfs hier de uiterste oplettendheid geboden is en desalniettemin recent op deze route een ernstig ongeluk heeft plaatsgevonden? Hoe schat u, dit meewegende, de risico’s op een ongeluk in, wanneer op het Terschelling-stelsel ook middenbermmarkering wordt toegepast? </vraag>
      <vraag nummer="8">Wanneer gaat u onderzoek uitvoeren naar de effecten van het uit de vaart nemen van de betonningsvaartuigen, gelet op uw antwoord op vraag 5? Deelt u het standpunt dat het beter is vooraf de effecten in kaart te brengen * I.v.m. toevoeging van het antwoord op vraag 9. dan, zoals u schrijft bij het antwoord op vraag 4, «na implementatie van het vaarwegmarkeringplan een uitgebreide monitoring van het gedrag van het scheepvaartverkeer» te laten plaatsvinden? </vraag>
      <vraag nummer="9">Op welke wijze heeft Duitsland Nederland verzocht de plannen met de middenberm-markering uit te voeren, gelet op uw antwoord op vraag 6? Hoe en op welke wijze is dat verzoek vastgelegd? Op welke wijze is de Duitse toezegging vastgelegd om het Nederlandse markeringssysteem te volgen zodra daar de mogelijkheid voor is, gelet op uw antwoord op vraag 6? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="760" documentjaargang="2002-2003">Aanhangsel Handelingen, nr. 760, vergaderjaar 2002–2003.</noot>
      </noten>
   </vragen>
   <antwoorden aantal="9">
      <antwoord nummer="1">Afgelopen december zijn de medewerkers van directie Noordzee, die zijn betrokken bij het beheer en onderhoud van de landelijke vaarwegmarkering, door het betreffende hoofd geïnformeerd omtrent de mogelijke consequenties van het project «Onderhoudsnormering» en zijn ingelicht omtrent een aantal mogelijke scenario’s. In het kader van deze scenario’s is een indicatief tijdpad aangegeven waarin staat dat in respectievelijk 2004 en 2005 twee betonningsvaartuigen uitgefaseerd zouden kunnen worden. Naast deze scenario’s zullen ook een aantal alternatieven nader worden uitgewerkt en zullen de effecten daarvan op de bedrijfsvoering van het markeerbedrijf worden onderzocht. In dit proces worden de medewerkers nadrukkelijk betrokken. Gelet op het uitwerken van deze scenario’s is het uit de vaart nemen van twee betonningsschepen op dit moment niet aan de orde. Deze aanpak is op uitnodiging van de gemeenteraad van Terschelling door directie Noordzee nader toegelicht. </antwoord>
      <antwoord nummer="2">De genoemde schepen die op de Noordzee ingezet worden voor calamiteitenbestrijding kunnen beperkt in de westelijke Waddenzee opereren, mits men rekening houdt met de diepgang. De onbekendheid met het gebied kan opgevangen worden door regionale medewerkers aan boord te zetten. </antwoord>
      <antwoord nummer="3">Het is mij niet duidelijk wat wordt bedoeld met het «alternatief» uit Rotterdam en ik kan dit aspect dan ook niet beantwoorden. In het geval van calamiteit op de Noordzee, met als gevolg een obstructie c.q. gevaar voor de scheepvaart, wordt door de Directeur Kustwacht (DKW) in zijn functie van nautisch beheerder beoordeeld welke maatregelen getroffen moeten worden. Hierbij kan de DKW beschikken over een arsenaal aan middelen. Bij de afhandeling van een calamiteit ligt bij de DKW de hoogste prioriteit op het uitvoeren van de zogenaamde Search and Rescue (SAR) taak (opsporing en het redden van drenkelingen). Daarnaast wordt er vanuit het Kustwachtcentrum (KWC) het zogenaamde nood-, spoed-, en veiligheidsverkeer geïnitieerd en gecoördineerd. Afhankelijk van de aard en de omstandigheden van de calamiteit zullen door de DKW adequate maatregelen worden getroffen, zoals: a. Het uitzenden van veiligheidsberichten aan de scheepvaart via de daarvoor bestemde radiokanalen (NAVTEX); b. Inzet van het bergingsvaartuig «Waker» voor het monitoren van de scheepvaart en/of het geven van verkeersbegeleiding op de plaats van het ongeval; c. Inzetten van varende en vliegende middelen voor het uitvoeren van de SAR-taak en/of het inzetten van betonningsvaartuigen voor het markeren van het wrak. Bij een incident als dat met de Assi Eurolink en de Seawheel Rhine wordt het «gevaar voor de scheepvaart» in opdracht van de DKW zo snel mogelijk gemarkeerd. Hoe snel deze handeling uitgevoerd kan worden is sterk afhankelijk van de (lokale) weersomstandigheden en de mogelijkheid het «gevaar» op een verantwoorde en veilige wijze te markeren. De ligplaats van het betreffende betonningsvaartuig speelt hierin een minder bepalende rol. In dergelijke gevallen is het waarschuwen van de scheepvaart middels het instrument «nood-, spoed- en veiligheidsverkeer» (NAVTEX) van cruciaal belang zodat de scheepvaart hierop adequaat kan anticiperen. Onder bepaalde omstandigheden, bijvoorbeeld als het wrak midden in de vaargeul ligt, kan de DKW besluiten aanvullende maatregelen te treffen, zoals het geven van verkeersbegeleiding. Gelet op het bovengenoemde is de door u genoemde reactietijd inzake het markeren van een «nieuw gevaar» adequaat en vanuit het perspectief van de veiligheid van het scheepvaartverkeer op de Noordzee verantwoord en aanvaardbaar. Tevens ben ik op de hoogte van de risico’s ter plaatse van het wrak van de Assi Eurolink. Volledigheidshalve wijs ik u erop dat de betonningsvaartuigen niet goed uitgerust kunnen worden met oliebestrijdingsmaterieel vanwege de geringe opslagcapaciteit voor olie. Deze schepen worden normaliter gebruikt om bij bestrijdingsacties te assisteren en oliekerende schermen uit te geven. Voor bestrijding op zee is men daarom aangewezen op de schepen uit het Rotterdamse gebied met de daarbij behorende aanvaartijden. Gelet op de afstand van het zeegebied tot de Waddeneilanden, acht ik de reactietijd acceptabel, rekening houdend met de risico’s op ongevallen en de huidige bestrijdingscapaciteit. De bestrijdingscapaciteit op zee is gebaseerd op de Capaciteitsnota uit 1990 met een maatgevend scenario voor de kust van Hoek van Holland. Hier aan ten grondslag ligt een risico-analyse voor ongevallen op zee. Op basis van de Nota Bestrijding Milieubedreigende stoffen Noordzee wordt momenteel gewerkt aan een nieuwe risico-analyse, op basis waarvan een eventuele bijstelling van de bestrijdingsmiddelen plaats kan vinden. Naast de Nederlandse capaciteit kan er beroep worden gedaan op de bestrijdingscapaciteit van de buurlanden (met name Duitsland). </antwoord>
      <antwoord nummer="4" voetnoot="3 3">Ik deel het standpunt dat er op dit moment sprake is van een minimale oliebestrijdingscapaciteit voor de Noordzee. Deze beschikbare capaciteit is volledig afgestemd op het «maatgevend incident» zoals dat is beschreven in de capaciteitsnota oliebestrijding uit 1990 (opruimen van 15 000 m <voetnoot nummer="3"/>olie in 3 dagen). Deze problematiek is inmiddels gesignaleerd in de Nota Bestrijding Milieubedreigende stoffen Noordzee en op dit moment zijn activiteiten gaande om de bestrijdingscapaciteit over enkele jaren op het dan gewenste niveau te krijgen. Het feit dat er in de sector overwerk gemaakt wordt is geen gevolg van de beschikbare bestrijdingscapaciteit. Dit is daarentegen volledig te wijten aan het gegeven dat rampen en incidenten zich niet laten plannen en dat de noodzakelijke werkzaamheden in geval van daadwerkelijke oliebestrijding zo mogelijk 24 uur per dag doorgaan. Voor de Wadden is de doelstelling geformuleerd om 5000 m <voetnoot nummer="3"/>olieverontreiniging in 5 dagen te kunnen opruimen. Hiervoor beschikt RWS Noord-Holland en Noord Nederland over eigen materieel in de vorm van veegarmen en booms. Daarnaast zijn er afspraken met collega’s buiten de Waddenzee en met de Duitse autoriteiten gemaakt omtrent de inzet van extra veegeenheden. Bij een bestrijdingsactie kunnen deze veegeenheden gekoppeld worden aan verschillende scheepstypes. Naast overheidsvaartuigen wordt ook een beroep gedaan op sleephopperzuigers en zandzuigers die in het gebied werkzaam zijn. De vraag omtrent «minimale vlootcapaciteit» is in deze situatie pas aan de orde als er ook geen particuliere vaartuigen in het gebied zijn. De effectiviteit van ingezette middelen is overigens sterk afhankelijk van de weersomstandigheden, de afstand tot de kust en de omvang van het ongeval. Als gevolg hiervan kunnen zich situaties voordoen waarbij ondanks de huidige voorbereidingen verontreiniging op de kust en in het Waddengebied terecht kan komen. </antwoord>
      <antwoord nummer="5">Gebaseerd op de ongevalsstatistieken van de afgelopen jaren deel ik dit standpunt niet. Deze statistieken geven geen enkele indicatie voor een toenemende kans op ongelukken; zowel wereldwijd als op de Noordzee is een afnemende trend zichtbaar. Voorts is er geen enkele relatie tussen de kans op ongelukken en de voor de uitvoering van vaarwegmarkering beschikbare scheepscapaciteit. </antwoord>
      <antwoord nummer="6">Vergelijking van het huidige vaarwegmarkeringsplan met de situatie in het begin van de jaren ’70 is niet realistisch. Waar sprake is van een afname van het aantal incidenten op zee, is dit vooral te danken aan het geheel van maatregelen en voorzieningen zoals dat door de jaren heen zowel nationaal als internationaal is ontwikkeld en geoptimaliseerd. Dit zogenaamde verkeersmanagement wordt ingezet voor de bevordering van een veilige en vlotte afwikkeling van het scheepvaartverkeer op de Noordzee. Naast de positieve kanten van het verhoogde veiligheidsniveau op de Noordzee is de schaduwzijde inderdaad dat het voor bergingsbedrijven economisch gezien niet langer verantwoord was om sleepboten op strategische posities stand-by te houden. Om toch in deze behoefte te voorzien is een overeenkomst met de bergingsindustrie gesloten, waarmee voor de Noordzee de permanente beschikbaarheid van adequate sleepbootcapaciteit is verzekerd. </antwoord>
      <antwoord nummer="7">Uw visie dat de situatie in de diepwaterroute en die in het Terschelling-stelsel niet vergelijkbaar is deel ik niet. Verkeerstechnisch gezien zijn beide stelsels wel degelijk vergelijkbaar en in beide stelsels zijn, net als elders op de Noordzee, dezelfde bepalingen ter voorkoming van aanvaringen van toepassing. Recentelijk uitgevoerd verkeersonderzoek heeft voorts uitgewezen dat er sprake is van een aanzienlijke verplaatsing van het scheepvaartverkeer vanuit het Terschelling-stelsel naar de diepwaterroute. Wel ben ik met u van mening dat men, gelet op de verkeersintensiteit in «onze wateren», onder alle omstandigheden uiterste oplettendheid dient te betrachten, hetgeen overigens geheel in overeenstemming is met de eisen van goed zeemanschap. Bij alle maatregelen gericht op de veiligheid van het scheepvaartverkeer op de Noordzee, zoals toepassing van «centerline» markering, is steeds sprake van een systematische afweging van alle relevante factoren. De afweging geschiedt mede op basis van zowel analyses van het scheepvaartverkeer en van -ongevallen, als van betrokkenheid en inbreng van (nationale en internationale) gebruikersgroeperingen, belangenorganisaties en deskundigenpanels. Van enige kans op een verhoogd risico op ongelukken is hierbij nimmer sprake geweest. Tegen deze achtergrond geven de in de betreffende vragen besloten liggende feiten en meningen mij geen reden om mijn beleid inzake de vaarwegmarkering, als onderdeel van een breder geheel van veiligheidsmaatregelen, te heroverwegen. Veiligheidsmaatregelen op de Noordzee zijn onderwerp van stelselmatige monitoring en (ex ante en ex post) evaluatie. Voor de volledigheid wijs ik u er nog op dat voor de markering van het Terschelling-stelsel naast de markering van de «centerline» tevens laterale markering zal worden gehandhaafd, ter markering van de grens tussen de oostgaande verkeersbaan en de zone voor kustverkeer. </antwoord>
      <antwoord nummer="8">Onderzoek naar de effecten van het mogelijk uit de vaart nemen van betonningsvaartuigen is inmiddels gestart. Zoals aangegeven onder vraag 1 en 5 zullen deze effecten uitsluitend van invloed zijn op de wijze waarop de vaarwegmarkeringstaak kan worden uitgevoerd en niet op de veiligheid van het scheepvaartverkeer. Uw standpunt dat de vaartuigen niet uit de vaart kunnen worden genomen voordat de effecten in kaart zijn gebracht, deel ik. Het gaat daarbij dan om een zorgvuldige afweging van de op dit moment voor de uitvoering van markeringstaken zowel beschikbare als noodzakelijk geachte vlootcapaciteit. De gevolgen van de inmiddels vrijwel geheel gewijzigde vaarwegmarkering in het Terschelling-stelsel zijn hierop nauwelijks van invloed. </antwoord>
      <antwoord nummer="9">Het eerste overleg met Duitsland (en de overige Noordzeelanden) voert terug naar de jaren tachtig. In de loop der jaren zijn de plannen ook regelmatig in bilateraal overleg met Duitsland besproken, mede in het licht van vergelijkbare plannen aan Duitse zijde. De concrete voorstellen voor de realisatie van de gewijzigde markering van het verkeersscheidingsstelsel Terschelling–German Bight zijn op 26 maart 2002 met de voor Duitsland bevoegde autoriteit besproken. De bij dit overleg gemaakte afspraken zijn vervolgens vastgelegd in correspondentie tussen het Kustwachtcentrum namens Nederland en de Wasser- und Schifffahrtdirektion Nordwest namens Duitsland. </antwoord>
      <noten afkomstig="antwoord"/>
   </antwoorden>
</kvr>
