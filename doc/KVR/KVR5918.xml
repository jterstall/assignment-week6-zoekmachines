<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Blaauw (VVD) over het elektronische ecopuntensysteem in Oostenrijk. (Ingezonden 21 oktober 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5918
</item>
         <item attribuut="Inhoud">Betreft een elektronisch systeem voor bestemmingsheffingen in het wegvervoer.</item>
         <item attribuut="Rubriek">Belastingen (Milieuheffingen) Verkeer, vervoer en waterstaat (Wegvervoer)</item>
         <item attribuut="Trefwoorden">Bestemmingsheffingen Oostenrijk Wegvervoer</item>
         <item attribuut="Vindplaats">Kamervragen met antwoord 1997-1998, nr. 216, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="VVD">Blaauw</persoon>
         </item>
         <item attribuut="Datum_reaktie">1997-10-29</item>
         <item attribuut="Datum_indiening">1997-10-21</item>
         <item attribuut="Document-id">KVR5918</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="439" allpagenumbers="439 440" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5918" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="216" onderwerp="" indiendatum="1997-10-21">
         <vrager partij="VVD" oorsprong="parlement">Blaauw</vrager>
         <vraagt-aan/>
      </vraagdata>
      <antwoorddata antwoorddatum="1997-10-29">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Zijn er moeilijkheden bij de invoering van het elektronisch ecopuntensysteem in Oostenrijk, waardoor Nederlandse vervoerders volgend jaar in de problemen komen door een krapte van «ouderwetse» ecozegels? </vraag>
      <vraag nummer="2">Wordt u via de Europese Unie of rechtstreeks door uw Oostenrijkse collega op de hoogte gehouden van de ontwikkeling van het elektronische ecopuntensysteem en is bekend hoe de andere EU-landen hierop reageren? </vraag>
      <vraag nummer="3">Wat kan en zult u ondernemen om de negatieve gevolgen van het Oostenrijkse systeem zo beperkt mogelijk te houden voor de Nederlandse vervoerders, mede gezien het feit dat de Nederlandse vergunningverlenende instantie (NIWO) moet investeren in een nieuw computersysteem en de verwachting is dat op 1 januari 2001 het Oostenrijkse systeem van ecopunten ophoudt te bestaan? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Oostenrijk en de Europese Commissie hebben tot 1 januari 1998 de tijd gekregen het elektronische systeem voor het afrekenen van ecopunten operationeel te maken. Door technische en juridische problemen is vertraging ontstaan bij de aanleg van de infrastructuur voor het systeem, het installeren van de benodigde software en het initialiseren van de ecodoosjes (het kastje met elektronische identiteitsgegevens). Vrachtwagens, die gebruik gaan maken van het elektronische systeem, dienen aan de Oostenrijkse grens het ecodoosje te laten activeren en aan te laten brengen tegen de voorruit. Het ziet ernaar uit dat dit met het oog op het grote aantal vrachtwagens (tenminste 50 000) niet gehaald zal worden. Het zal echter niet zo zijn dat Nederlandse vervoerders in de problemen zullen komen door het ontbreken van conventionele ecozegels. Tot het eind van januari 1998 mogen ecozegels in 1997 nog gebruikt worden. Uit voorzorg heeft de Oostenrijkse staatsdrukkerij opdracht gekregen meer zegels te drukken dan oorspronkelijk de bedoeling was, zodat in 1998 van het zegelsysteem gebruik gemaakt kan worden indien dat nodig is. Op de eerstvolgende ecopoints management committee (10 november 1997), de werkgroep die zich bezig houdt met de uitvoering van het ecopuntenverdrag, zal de Commissie met een voorstel komen hoe de ecozegels ongeldig gemaakt kunnen worden, zodat de vrachtwagens na 1 januari 1998 niet meer aan de binnengrens hoeven te stoppen. Dan zal ook gesproken moeten worden over een overgangsperiode tot het elektronische systeem wel volledig functioneert. </antwoord>
      <antwoord nummer="2">Zowel door de Europese Unie als door mijn Oostenrijkse collega word ik op de hoogte gehouden van de ontwikkeling van het elektronische ecopuntensysteem. Tijdens de ecopoints management committee van 23 september 1997 hebben met name de landen die gebruik gaan maken van het elektronische systeem, hun verontrusting uitgesproken over de vertraging en in verband hiermee een langere overgangsperiode gevraagd. </antwoord>
      <antwoord nummer="3">Als het elektronische systeem functioneert, wordt de doorstroming van het verkeer bevorderd, de distributie van ecopunten naar de vervoerders efficiënter en de werkvoorraad van ecopunten beter beheersbaar. Na de inspanning van het invoeren van het nieuwe systeem wordt een verbetering ten opzichte van het huidige systeem verwacht. De investering voor het door NIWO benodigde computersysteem beperkt zich tot een moderne pc van minder dan f 10 000,–. Volgens Protocol 9 en verordening 3298/94 is voorzien dat het ecopuntensysteem doorloopt tot 2003. De investering is derhalve voor tenminste vijf jaar. Het is niet uit te sluiten dat het nieuwe systeem een mislukking wordt, maar dat is heel onwaarschijnlijk. Politiek is de eis neergelegd dat het systeem er moet komen en de Oostenrijkse overheid heeft enorme investeringen gedaan in ontwikkeling en aanleg, zodat zij zich moeilijk kan permitteren het systeem te laten mislukken. </antwoord>
      <noten afkomstig="antwoord"/>
   </antwoorden>
</kvr>
