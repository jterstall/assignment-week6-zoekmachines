<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="15">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duivesteijn (PvdA) over de verkoop van DKP woningen in onder andere Groningen en omstreken waarbij mogelijk sprake is van misbruik van subsidiegelden. (Ingezonden 12 mei 1997); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5035
</item>
         <item attribuut="Rubriek">Volkshuisvesting (Premiehuurwoningen) Volkshuisvesting (Subsidies)</item>
         <item attribuut="Trefwoorden">Premiehuurwoningen Volkshuisvestingssubsidies</item>
         <item attribuut="Vindplaats">Kamervragen met antwoord 1996-1997, nr. 1321, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Duivesteijn</persoon>
         </item>
         <item attribuut="Datum_reaktie">1997-06-03</item>
         <item attribuut="Datum_indiening">1997-05-12</item>
         <item attribuut="Document-id">KVR5035</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2697" allpagenumbers="2697 2698 2699" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1321" onderwerp="" indiendatum="1997-05-12">
         <vrager partij="PvdA" oorsprong="parlement">Duivesteijn</vrager>
         <vraagt-aan/>
      </vraagdata>
      <antwoorddata antwoorddatum="1997-06-3">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Tommel</antwoorder>
         <mede-antwoorder/>
      </antwoorddata>
   </meta>
   <vragen aantal="15">
      <vraag nummer="1">Heeft Interim BV, zijnde een dochtermaatschappij van het Bouwfonds Nederlandse Gemeenten (BNG) op 9 mei 1996 een financiering met de Stichting Bedrijfspensioenfonds voor de Metaalindustrie en Stichting Bedrijfspensioenfonds voor de Architecten afgesloten voor haar woningbezit welke vallen onder de DKP-subsidieregeling? Heeft het BNG eveneens op die datum haar aandelen in Interim BV verkocht aan een vijftal BV’s in Den Haag en Amsterdam? </vraag>
      <vraag nummer="2">Nam het Bouwfonds op 9 mei 1996 nog deel aan het bestuur van Interim BV in de vorm van Bouwfonds Financiering Vastgoed BV? Is die laatste BV op 10 mei 1996 uit het bestuur van Interim BV gestapt? </vraag>
      <vraag nummer="3">Zijn Interim BV en Woningbeheer BV op 5 juni 1996 veranderd in Gravendam BV en Gravendam Woningbeheer BV? </vraag>
      <vraag nummer="4">Weet de staatssecretaris wat de motieven zijn geweest van het Bouwfonds om deze woningen te verkopen aan betreffende vijf Besloten Vennootschappen, terwijl juist het Bouwfonds zelf een traditie heeft in het verkopen van woningen van eerste eigenaar-bewoners? </vraag>
      <vraag nummer="5">Heeft het ministerie van VROM ingestemd met de overdracht van de woningen/subsidierechten aan de hierboven bedoelde BV’s? </vraag>
      <vraag nummer="6">Kunt u aangeven tegen welk rentepercentage de DKP-verplichtingen zijn aangegaan en voor welke periode en tegen welk rentepercentage de nieuwe hypotheken zijn afgesloten? </vraag>
      <vraag nummer="7">Is hier sprake van woningen welke gebouwd zijn met een Rijkscontragarantie, hetgeen inhoudt dat uiteindelijk de Staat tegenover de nieuwe financiers te weten het Stichting Bedrijfspensioenfonds voor de Metaalindustrie en het Stichting Pensioenfonds voor de Architecten borg staat voor het niet nakomen van financiële verplichtingen van de nieuwe eigenaren? </vraag>
      <vraag nummer="8">Indien uw ministerie de nieuwe aandeelhouders als rechtsopvolger heeft geaccepteerd, heeft er dan ook een onderzoek plaats gevonden naar de doelstellingen en de bedoelingen van de nieuwe eigenaren en naar de achtergronden van deze nieuwe aandeelhouders? Zo ja, is dan uit dit onderzoek gebleken dat het primaire doel van deze eigenaren niet is het beheren van huurwoningen maar het doorverkopen van de woningen op de woningmarkt? </vraag>
      <vraag nummer="9">Is het u bekend dat een groot deel van de aangekochte woningen inmiddels leegstaan en dat er sprake is van een toenemende achterstand in het onderhoud? </vraag>
      <vraag nummer="10" voetnoot="1">Is het u bekend dat er sprake is van een overeenkomst tussen het Bouwfonds Nederlandse Gemeenten, de nieuwe eigenaren en het Pensioenfonds voor de Metaal en het Pensioenfonds voor de Architecten dat de gelden welke te zijner tijd zullen worden ontvangen in het kader van een bruteringsoperatie met particuliere verhuurders boetevrij zullen worden afgelost? <voetnoot nummer="1"/>
      </vraag>
      <vraag nummer="11">Is de veronderstelling juist dat de nieuwe eigenaren de woningen leeg laten staan en het niet al te nauw nemen met het onderhoud in verband met de op handen zijnde overeenkomst tussen de Rijksoverheid en de particuliere verhuurders om direct na het incasseren van de subsidiegelden, bedoeld voor de afdekking van onrendabele tekorten bij verhuur, deze woningen door te verkopen? </vraag>
      <vraag nummer="12">Is het u bekend dat het BNG een aanbod van de woningstichting Volkshuisvesting heeft afgeslagen om de woningen in beheer te nemen? </vraag>
      <vraag nummer="13">Bent u bereid om naast het onderzoek door de inspectie van de Volkshuisvesting, een onderzoek te bevorderen (via een verzoek aan de minister van Financiën daartoe) door de Inspectie van het ministerie van Financiën teneinde na te gaan welke fiscale aspecten in deze transactie een rol spelen? Bent u bereid daarbij vooral op te laten helderen hoe het staat met de overdrachtsbelasting en met de verrekening van compensabele verliezen tussen BV’s onderling? </vraag>
      <vraag nummer="14">Kunt u aangeven hoe de huurders betrokken zijn bij onderhavige transactie en hoe overigens het overleg tussen verhuurder en huurder is geregeld? </vraag>
      <vraag nummer="15">Zijn er elders vergelijkbare ontwikkelingen bekend bij uw ministerie? </vraag>
      <noten afkomstig="vraag">
         <noot nummer="1">In de hypotheekakte is een clausule opgenomen volgens welke de schuldenaar of haar rechtsopvolger zich verplichten, indien de gelden voortvloeiende uit de beschikkingen van het VROM (brutering) wordt gerealiseerd, de opbrengst daarvan, aan te wenden als eenmalige boetevrije extra aflossing op leningsdeel één, met een maximum van 11 miljoen gulden</noot>
      </noten>
   </vragen>
   <antwoorden aantal="15">
      <antwoord nummer="1">Hoe de financiering voor bedoelde woningen sinds 9 mei 1996 door Interim BV is ingericht is mij niet bekend. De financiering door beleggers vormt geen onderwerp van registratie in het kader van de desbetreffende subsidieregeling voor dkp-woningen. BNG heeft begin 1996 aan het ministerie toestemming verzocht voor overdracht door middel van koop en verkoop van alle aandelen van Bouwfonds Woningbeheer BV en Exploitatie Maatschappij Interim BV aan vier besloten vennootschappen te Den Haag en drie besloten vennootschappen te Amsterdam. </antwoord>
      <antwoord nummer="2">Het antwoord hierop is niet bekend; bestuurswisselingen bij beleggers zijn voor het ministerie niet relevant. </antwoord>
      <antwoord nummer="3">Blijkens ontvangen afschriften van een tweetal akten van statutenwijziging, 6 juni 1996 is de naam van Bouwfonds Woningbeheer BV te Hoevelaken gewijzigd in Gravendam Woningbeheer BV te Hoevelaken, en is de naam van Exploitatie Maatschappij Interim BV te Hoevelaken gewijzigd in Gravendam BV te Hoevelaken. </antwoord>
      <antwoord nummer="4">In een bespreking met het BNG is door deze aangegeven dat het exploiteren van complexen huurwoningen geen doelstelling meer zou zijn van het Bouwfonds. </antwoord>
      <antwoord nummer="5">Zoals hierboven al bleek is geen sprake van overdracht van de woningen aan de meerbedoelde BV’s, doch van overdracht van de aandelen van Interim BV. Voor een dergelijke rechtshandeling is in het kader van de subsidieregeling geen toestemming vereist. Desgevraagd is dan ook aan BNG geantwoord dat nu geen feitelijke wijziging in de bestaande juridische eigendom optreedt daartegen geen bezwaren bestaan. </antwoord>
      <antwoord nummer="6">Tegen welke rentepercentages door de betrokken vennootschappen oorspronkelijk gefinancierd is, vormt geen onderdeel van de VROM-subsidieadministratie. In de bijdrageberekeningen voor de complexen (vier in Groningen en een in Veendam) is gedurende de eerste 10 jaar van de exploitatie evenwel rekening gehouden met percentages van 11,375 (drie complexen) en 12,25 (twee complexen), in de tweede 10-jaarsperiode bedroegen de percentages 9,875 (drie complexen), 9,5 en 8,125 (beide één complex). Tegen welk rentepercentage in dit geval nieuwe hypotheken zijn afgesloten is evenmin bekend. </antwoord>
      <antwoord nummer="7">Beleggershuurwoningen zijn niet gebouwd en gefinancierd met gemeentegarantie en de bijbehorende deelneming van het Rijk daarin (contragarantie). Er bestaat derhalve voor het Rijk geen enkele verplichting dienaangaande. </antwoord>
      <antwoord nummer="8">Gelet op het antwoord op vraag 5 was er geen sprake van een acceptatie in de zin van de regeling, zodat in dat kader ook geen onderzoek heeft plaatsgevonden. De bredere vraag of «achtergronden» van bij een rechtspersoon betrokkenen grond kan vormen voor een bestuursrechtelijk verbod tot een transactie met die rechtspersoon, zo de desbetreffende regeling al een toetsingsmogelijkheid kent, vormt onderwerp van besluitvorming in het kader van het project Bevordering Integere Besluitvorming Openbaar Bestuur (BIBOB) en de op grond daarvan gedane voorstellen. </antwoord>
      <antwoord nummer="9">Dat is mij bekend. Van de gemeente Groningen is een overzicht ontvangen van de (langdurige) leegstand en van vele onderhoudsklachten. Van de 242 woningen staan er momenteel 60 leeg, waarvan een aantal tussen de 1 en 3 jaar. Bekend is ook dat er nogal wat vandalisme optreedt, tot brandstichting toe. Verder heeft het Secretariaat van de Huurcommissie meegedeeld dat een vijftigtal bezwaren tegen de huurverhoging per 1 juli 1996 gegrond zijn verklaard i.v.m. gebreken. Op basis van deze informatie heb ik de Dienst Recherchezaken van het ministerie van VROM opdracht gegeven een onderzoek in te stellen in hoeverre hier sprake is van strijdigheid met de subsidieregeling. Ingevolge de subsidieregeling moeten de woningen namelijk beschikbaar zijn voor de verhuur. Over de resultaten van het onderzoek zal ik de Kamer informeren. </antwoord>
      <antwoord nummer="10">Een dergelijke overeenkomst is mij niet bekend. Ik verwijs hierbij naar het antwoord op vraag 1. </antwoord>
      <antwoord nummer="11">Of deze veronderstelling juist is, kan op dit moment niet worden bevestigd. Het een en ander vormt mede onderwerp van onderzoek door de Dienst Recherchezaken. </antwoord>
      <antwoord nummer="12">In januari 1995 heeft BNG het ministerie bericht dat een voorgenomen verkoop van de woningen aan de Woningstichting Volkshuisvesting niet zou plaatsvinden omdat partijen niet geheel tot overeenstemming konden komen. </antwoord>
      <antwoord nummer="13">Over de mogelijkheid om naast het onderzoek van de Dienst Recherchezaken een onderzoek door de Inspectie van het ministerie van Financiën te doen instellen met betrekking tot de fiscale aspecten zal ik mij verstaan met de minister van Financiën. </antwoord>
      <antwoord nummer="14">Uit informatie van het BNG blijkt dat in april 1996 de huurders door BNG schriftelijk zijn geïnformeerd over de transactie. Hoe het overleg tussen verhuurder en huurder momenteel is geregeld is mij niet bekend. De subsidieregeling geeft voor een dergelijk overleg geen voorschriften. </antwoord>
      <antwoord nummer="15">Vergelijkbare ontwikkelingen elders zijn mij niet bekend. </antwoord>
      <noten afkomstig="antwoord"/>
   </antwoorden>
</kvr>
