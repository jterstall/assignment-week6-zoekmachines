<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Vries (VVD) aan de staatssecretaris van Financiën over knelpunten in de huidige fiscale wet- en regelgeving terzake van universal life/unit linked levensverzekeringsproducten. (Ingezonden 26 mei 2000); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12122
</item>
         <item attribuut="Inhoud">Vragen naar aanleiding van het standpunt van de Kennisgroep pensioenen van de belastingdienst over een pensioenproduct op 'universal life basis' waarvan de termijnen worden uitgedrukt in de tegenwaarde van een aantal beleggingseenheden. Ongeveer de helft van de in 1999 afgesloten levensverzekeringen had deze verzekeringsvorm, terwijl de huidige fiscale wet- en regelgeving (nog) niet is afgestemd op verzekeringsproducten op universal life basis.</item>
         <item attribuut="Rubriek">Bedrijfsleven en industrie (Bank- en verzekeringswezen) Burgerlijk recht en burgerlijk procesrecht (Verzekeringsrecht) Inkomen en rechtspositie (VUT en pensionering)</item>
         <item attribuut="Trefwoorden">Levensverzekeringen Pensioenen</item>
         <item attribuut="Vindplaats">Kamervragen met antwoord 1999-2000, nr. 1653, Tweede Kamer</item>
         <item attribuut="Vraagnr_bij_indiening">2990011580</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="VVD">De Vries</persoon>
         </item>
         <item attribuut="Datum_reaktie">2000-08-10</item>
         <item attribuut="Datum_indiening">2000-05-26</item>
         <item attribuut="Document-id">KVR12122</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3731" allpagenumbers="3731 3732 3733" vetnummer="2990011580" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12122" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1653" onderwerp="" indiendatum="2000-05-26">
         <vrager partij="VVD" oorsprong="parlement">De Vries</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="10 augustus 2000). Zie ook Aanhangsel Handelingen nr. 1434, Vergaderjaar 1999–2000">
         <antwoorder functie="staatssecretaris" ministerie="Financiën">Bos</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1">Bent u bekend met het standpunt dat de Kennisgroep pensioenen van de belastingdienst heeft ingenomen terzake van een pensioenproduct op «universal life basis» waarvan de termijnen worden uitgedrukt in de tegenwaarde van een aantal beleggingseenheden, zoals verwoord in een geanonimiseerde brief aan het Verbond van Verzekeraars van december 1999? </vraag>
      <vraag nummer="2" voetnoot="1">A: Wat is de status van deze brief? B: Deelt de belastingdienst het standpunt van de kennisgroep beleidsmatig? C: Is het niet zo dat het hier gaat om een nog niet beantwoorde rechtsvraag, waarover derhalve een beslissing zal moeten worden genomen door of namens de staatssecretaris van Financiën (zie het besluit van 21 juli 1995, nadien gewijzigd, BNB 1998/90, die vervolgens als aanschrijving gepubliceerd zal moeten worden? <voetnoot nummer="1"/>
      </vraag>
      <vraag nummer="3">Waarom heeft de kennisgroep ervoor gekozen om zijn standpunt kenbaar te maken via het zenden van een geanonimiseerde versie van deze brief aan het Verbond van Verzekeraars, met het verzoek dit standpunt aan de leden van het verbond kenbaar te maken en heeft de kennisgroep daarvoor niet de geëigende kanalen gebruikt, zoals bijvoorbeeld het infobulletin en de Internetsite van uw ministerie? </vraag>
      <vraag nummer="4">Hoe verhoudt zich dit standpunt tot het op vraag B29 gegeven antwoord in de special «3 vragen en antwoorden Brede herwaardering» van het Infobulletin van 17 april 1998, waarin uitdrukkelijk wordt gesteld dat een lijfrente waarvan de termijnen zijn uitgedrukt in een vast aantal beleggingseenheden is toegestaan? </vraag>
      <vraag nummer="5">Is het waar dat de levensverzekeringsbranche na overleg met de kennisgroep verzekeringsproducten over de technische uitwerkingen van de wijze waarop lijfrentetermijnen in eenheden vorm kunnen worden gegeven al meer dan een jaar wacht op een definitief standpunt van de belastingdienst in dezen? </vraag>
      <vraag nummer="6">Zo ja, waardoor wordt deze vertraging veroorzaakt en op welke termijn kan dit standpunt worden verwacht? </vraag>
      <vraag nummer="7">Deelt u de opvatting dat de huidige fiscale wet- en regelgeving in haar algemeenheid (nog) niet is toegesneden op verzekeringsproducten op universal life basis? </vraag>
      <vraag nummer="8">Deelt u de opvatting dat hierdoor de flexibilisering en individualisering van pensioen- en levensverzekeringsproducten wordt beperkt? </vraag>
      <vraag nummer="9">Deelt u de opvatting dat, nu verzekeringen op universal life/unit linked basis in 1999 ongeveer de helft van de totale nieuwe productie van levensverzekeringen in Nederland vormen, deze verzekeringsvorm daarmee niet meer is weg te denken uit het productassortiment van de verzekeraars en een belangrijk element vormt in het aanbod van de bedrijfstak? </vraag>
      <vraag nummer="10">Deelt u de opvatting dat ook in dit geval de fiscale wetgeving de maatschappelijke ontwikkelingen dient te volgen en dat moet worden vermeden dat op zich gewenste maatschappelijke ontwikkelingen worden belemmerd door fiscale wet- en regelgeving? </vraag>
      <vraag nummer="11">Bent u bereid om de Kamer vóór 1 september 2000 een notitie te doen toekomen, waarin wordt geïnventariseerd welke knelpunten er binnen de huidige fiscale wet- en regelgeving bestaan terzake van universal lifte/unit linked verzekeringsproducten, geweld wordt hoe en op welke termijn deze knelpunten kunnen worden weggenomen en welke rol de overige bij deze problematiek betrokken partijen hierbij kunnen spelen? </vraag>
      <vraag nummer="12">Kunt u hierbij uiteenzetten wat de rol en positie is van de in artikel 19e Wet op de Loonbelasting 1964 opgenomen Adviescommissie fiscale behandeling pensioenen en uit welke personen deze commissie momenteel is samengesteld? </vraag>
      <noten afkomstig="vraag">
         <noot nummer="1">Zie Kamerstuk 22 300 hoofdstuk II B, nr. 9, antwoord op vraag 135</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2 en 3">In de verzonden geanonimiseerde brief wordt een oordeel gegeven over een concreet voorgelegd pensioenproduct. Dat is niet het vormen van beleid, zoals dat uitsluitend door of namens de staatssecretaris van Financiën kan plaatsvinden. Bij het geven van zijn oordeel heeft de kennisgroep slechts de bepalingen van de wet toegepast. De kennisgroep verzekeringsproducten en pensioenen voor de Loonbelasting (KVPLB) is een van de kennisgroepen die rechtstreeks naar buiten kan treden en benaderd kan worden. Hiervan maken individuele verzekeraars en het Verbond van Verzekeraars regelmatig gebruik. Als onderdeel van het min of meer doorlopend contact dat de kennisgroep met het Verbond heeft, is besloten deze brief ter informatie aan het Verbond te zenden. </antwoord>
      <antwoord nummer="4">Het standpunt dat is ingenomen in het antwoord op de genoemde vraag B29 heeft geen betrekking op de pensioensfeer doch betreft louter de uitkeringsfase van lijfrenten. Met dit antwoord is bedoeld aan te geven dat unit-linked-lijfrente-uitkeringen kunnen kwalificeren voor fiscale faciliëring. Voorwaarde is en blijft dat deze uitkeringen het karakter van oudedagsvoorziening moeten hebben en moeten voldoen aan de in Wet op de inkomstenbelasting 1964 gestelde eisen. </antwoord>
      <antwoord nummer="5 en 6">Het onder 4 genoemde standpunt is destijds ingenomen met het oog op traditionele unit-linked producten, waarbij de hoogte van de lijfrentetermijnen direct afhankelijk is van de waarde van de vermogensbestanddelen waarin de betaalde premies zijn belegd. Inmiddels zijn door enkele verzekeraars lijfrenteproducten op de markt gebracht ter zake waarvan de vraag is gerezen of in de uitkeringsfase wel sprake is van reële lijfrententermijnen. Vorig jaar heeft de kennisgroep, mede in overleg met vertegenwoordigers van het Verbond van Verzekeraars, onderzocht op welke wijze de uitkeringsfase van lijfrenten op unit-linked basis op een zodanige wijze zou kunnen worden vormgegeven dat die lijfrenten kunnen worden aangemerkt als reële oudedagsvoorziening en voldoen aan de wettelijke eisen. Mede gelet op het ingenomen standpunt voor pensioenen, en gezien de op 1 januari 2001 van kracht wordende systematiek van één oudedagsparaplu voor pensioenen en lijfrenten, heeft de kennisgroep met betrekking tot unit-linked lijfrenteproducten nog geen standpunt ingenomen doch de materie voor het innemen van een beleidsmatig standpunt aan mij voorgelegd. </antwoord>
      <antwoord nummer="7">De tot nu toe voorgelegde producten met pensioenuitkeringen op unit-linked basis voldoen niet aan de in de Wet loonbelasting 1964 gestelde eisen. Nader overleg tussen alle betrokken partijen kan er toe leiden dat aangeboden producten en regelgeving in de toekomst wel met elkaar in overeenstemming worden gebracht. Zoals ook uit het antwoord op vraag 4 blijkt, zijn op grond van de huidige regelgeving lijfrente-uitkeringen in units wel mogelijk. </antwoord>
      <antwoord nummer="8">In de Wet fiscale behandeling pensioenen zijn voorwaarden gesteld aan pensioenproducten. Gezien de samenstelling van de commissie die deze wet heeft voorbereid geeft deze wet weer wat in de samenleving aanvaardbaar wordt gevonden. In die context vind ik niet dat de flexibilisering en individualisering van pensioenen door de huidige fiscale wet- en regelgeving op een ongewenste wijze worden beperkt. De onderhavige problematiek heeft overigens uitsluitend betrekking op pensioen- of lijfrenteproducten in de uitkeringsfase. </antwoord>
      <antwoord nummer="9">Ik beschik niet over gegevens met betrekking tot de omvang per verzekeringsvorm van de nieuwe productie van verzekeringsproducten. Wel is mij bekend dat unit-linked producten, mede als gevolg van de huidige relatief lage rentestand, een grote vlucht hebben genomen. Die nieuwe productie vindt plaats op het terrein van kapitaalverzekeringen, lijfrenten en pensioenen. Ik hecht er aan nogmaals te benadrukken dat er thans uitsluitend een probleem bestaat voor producten waarvan betwijfeld wordt of ze in de uitkeringsfase een reële oudedagsvoorziening bieden. </antwoord>
      <antwoord nummer="10">Ik onderschrijf de stelling dat bij de totstandkoming van fiscale wetgeving, naast andere desiderata, rekening dient te worden gehouden met de maatschappelijke ontwikkelingen en opvattingen. Het feit dat een bepaald type verzekeringsproducten op de markt wordt gebracht, brengt evenwel niet noodzakelijkerwijs mee dat dit type de weerspiegeling vormt van de maatschappelijke ontwikkelingen en dat daarin de maatschappelijke opvattingen hun neerslag hebben gevonden. Bij de onderhavige unit-linked producten zijn het de maatschappelijke opvattingen op grond waarvan vraagtekens worden geplaatst bij die producten in hun hoedanigheid van oudedagsvoorziening. </antwoord>
      <antwoord nummer="11 en 12">Het voornaamste knelpunt terzake van unit-linked verzekeringsproducten is of de producten in de uitkeringsfase voldoen aan de in het algemeen aan lijfrente- en pensioentermijnen gestelde eisen. Dit is mede bepalend voor de vraag of dit soort verzekeringen als lijfrente of pensioen kunnen worden aangemerkt en voor fiscale faciliëring in aanmerking komen. Ik denk dat werkende weg, en in overleg tussen alle betrokkenen, kaders bepaald moeten worden waarbinnen fiscaal aanvaardbare producten ontwikkeld kunnen worden. Bij het maken van die kaders zal de in de vraag genoemde Adviescommissie, waarvan de samenstelling overigens nog niet bekend is, een rol kunnen spelen. </antwoord>
      <noten afkomstig="antwoord"/>
   </antwoorden>
</kvr>
