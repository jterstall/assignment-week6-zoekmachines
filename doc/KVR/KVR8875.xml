<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rijpstra en Cornielje (beiden VVD) aan de staatssecretaris van Onderwijs, Cultuur en Wetenschappen, mw. Adelmund, over bezuiniging op gymnastieklessen.(Ingezonden 4 februari 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8875
</item>
         <item attribuut="Rubriek">Basisonderwijs (Eindtermen en schoolvakken) Voortgezet onderwijs (Eindtermen en schoolvakken)</item>
         <item attribuut="Trefwoorden">Leervakken Sport</item>
         <item attribuut="Vindplaats">Kamervragen met antwoord 1998-1999, nr. 937, Tweede Kamer</item>
         <item attribuut="Vraagnr_bij_indiening">2989907140</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Rijpstra</persoon>
            <persoon partij="VVD">Cornielje</persoon>
         </item>
         <item attribuut="Datum_reaktie">1999-03-11</item>
         <item attribuut="Datum_indiening">1999-02-04</item>
         <item attribuut="Document-id">KVR8875</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1917" allpagenumbers="1917 1918" vetnummer="2989907140" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8875" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="937" onderwerp="" indiendatum="1999-02-4">
         <vrager partij="VVD" oorsprong="parlement">Rijpstra</vrager>
         <vrager partij="VVD" oorsprong="parlement">Cornielje</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="1999-03-11">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Bent u bekend met het bericht <voetnoot nummer="1"/>dat schooldirecties het organiseren van sportdagen aangrijpen als aanleiding om te bezuinigen op de lessen gymnastiek? Is u bekend hoe vaak dit verschijnsel voorkomt? </vraag>
      <vraag nummer="2">Hebben uw ambtenaren en inspecteurs deze wijze van bezuinigen goedgekeurd? </vraag>
      <vraag nummer="3">Acht u dergelijke wijzen van «creatief» bezuinigen op de gymnastieklessen verenigbaar met het beleid van de regering ter bestrijding van de bewegingsarmoede onder de jeugd? </vraag>
      <noten afkomstig="vraag">
         <noot nummer="1">Lichamelijke opvoeding 1, 1999, blz. 3</noot>
      </noten>
   </vragen>
   <antwoorden aantal="1">
      <antwoord nummer="1 t/m 3">In het desbetreffende artikel worden – naast een groot aantal positieve berichten rond de lichamelijke opvoeding – twee verschillende zaken naar voren gebracht. De eerste is de stelling dat het organiseren van sportdagen neerkomt op bezuinigingen ten koste van de lichamelijke opvoeding, en dat dit bovendien in strijd zou zijn met de regelgeving. Die stelling is niet juist. De nieuwe regelingen voor de bovenbouw van vwo en havo schrijven o.a. voor dat elk leerjaar voor elke leerling tenminste 1000 uren «in schooltijd verzorgd onderwijsprogramma» («contacttijd») omvat. Dat is een manier om de minimale inspanning van de school vast te leggen anders dan in de vorm van (alleen) verplichte traditionele «lessen». Allerlei begeleide activiteiten kunnen daaronder vallen. Een en ander is toegelicht in de memorie van toelichting bij het wetsontwerp profielen voortgezet onderwijs (Tweede Kamer, vergaderjaar 1996–1997, 25 168, nr. 3, p. 6). Daar is o.a. vermeld dat sportdagen vallen onder het begrip in schooltijd verzorgd onderwijsprogramma. Bovendien is de verplichting gehandhaafd om een bepaald aantal uren «contacttijd» te besteden aan lichamelijke opvoeding (artikel 23 van het inrichtingsbesluit, zoals gewijzigd door het besluit invoering profielen voortgezet onderwijs (Besluit van 15 november 1997, Stb. 588)). In de toelichting bij deze bepaling is o.a. de relatie met de 1000 uren in schooltijd verzorgd onderwijsprogramma (= contacttijd) gelegd. Sportdagen zijn dus ook een mogelijke (gedeeltelijke) invulling van die verplichting. Voor de onderbouw en voor mavo en vbo is het niet anders: ook daar bestaat de verplichting om een bepaalde totale tijd aan lichamelijke opvoeding te besteden, maar er is niet voorgeschreven dat dit uitsluitend zou kunnen worden ingevuld in de vorm van lessen van 50 minuten elk. Een sportdag van b.v. 8 uur is ook een zinvolle invulling van een gedeelte van die voorgeschreven tijd, evenals b.v. door de school georganiseerde deelname aan «buitenschoolse» sportoriëntatie zoals die in het kader van Jeugd in Beweging wordt gepropageerd. De school kan dus meer eigen keuzen maken, in overleg met de vakleraren. Dergelijke eigen keuzen behoeven niet de goedkeuring van inspectie en/of departement. De andere handelwijze die als tweede punt in het artikel wordt gemeld, is echter geheel in strijd met de regelgeving, en wordt zeker niet goedgekeurd door inspectie en departement. De handelwijze heeft in feite met sportdagen niets te maken, maar zou ook op traditionele lessen kunnen worden toegepast: het komt erop neer dat als drie klassen gedurende 2 klokuren per week lichamelijke opvoeding volgen gedurende een schooljaar van 40 weken, dat niet telt als invulling van de verplichting om lichamelijke opvoeding te volgen voor 2 x 40 = 80 uren, maar voor 3 x 80 = 240 uren. Dit is vanzelfsprekend geheel in strijd met de systematiek van dergelijke regels zoals die is en altijd geweest is: de voorschriften gelden voor elke leerling afzonderlijk, ze garanderen dat élke leerling een bepaald aantal uren lichamelijke opvoeding volgt. Een dergelijke handelwijze zou zeker niet worden goedgekeurd, als deze ooit aan het departement zou worden voorgelegd. </antwoord>
      <noten afkomstig="antwoord"/>
   </antwoorden>
</kvr>
