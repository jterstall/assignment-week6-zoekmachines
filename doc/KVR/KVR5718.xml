<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Doelman-Pel (CDA) over aangiften van dood door uitdroging. (Ingezonden 12 augustus 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5718
</item>
         <item attribuut="Inhoud">Het betreft de dood van een patiënt in een verpleeghuis in Eindhoven, in relatie tot enkele vergelijkbare gevallen (zoals in 't Blauwbörgje in Groningen). Aanvulling op eerdere vraag van Kamerlid Doelman-Pel over dit onderwerp (Aanhangsel Handelingen nr. 1814, vergaderjaar 1996-1997).</item>
         <item attribuut="Rubriek">Gezondheidszorg (Euthanasie) Gezondheidszorg (Medische ethiek) Gezondheidszorg (Patiënten) Gezondheidszorg (Zorginstellingen)</item>
         <item attribuut="Trefwoorden">Euthanasie Medische ethiek Patiënten Verpleeghuizen</item>
         <item attribuut="Vindplaats">Kamervragen met antwoord 1997-1998, nr. 46, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Doelman-Pel</persoon>
         </item>
         <item attribuut="Datum_reaktie">1997-09-29</item>
         <item attribuut="Datum_indiening">1997-08-12</item>
         <item attribuut="Document-id">KVR5718</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="93" allpagenumbers="93 94" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5718" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="46" onderwerp="" indiendatum="1997-08-12">
         <vrager partij="CDA" oorsprong="parlement">Doelman-Pel</vrager>
         <vraagt-aan/>
      </vraagdata>
      <antwoorddata antwoorddatum="29 september 1997), zie Aanhangsel Handelingen nr. 1814, vergaderjaar 1996–1997">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht dat in mei jl. aangifte is gedaan van de dood door uitdroging van een patiënt in een verpleeghuis in Eindhoven? <voetnoot nummer="1"/>
      </vraag>
      <vraag nummer="2">Was u van dit geval op de hoogte toen de zaak in het Groningse verpleeghuis ’t Blauwbörgje in het nieuws kwam? </vraag>
      <vraag nummer="3">Zijn het afgelopen jaar meer aangiften gedaan terzake van versterving? Zo ja, wat is hiermee gedaan? </vraag>
      <vraag nummer="4">Heeft justitie in Den Bosch pas een onderzoek door de Regionale Inspectie voor de Volksgezondheid gelast, nadat het Eindhovens Dagblad zich in deze zaak had verdiept? </vraag>
      <vraag nummer="5">Wat is de reden dat pas in dit stadium door justitie besloten is de zaak te onderzoeken? </vraag>
      <noten afkomstig="vraag">
         <noot nummer="1" datum="1997-08-8" bron="Eindhovens dagblad,">Eindhovens dagblad,, 8 augustus 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Het Eindhovens Verpleeghuis heeft op 25 maart en op 20 mei jl. over de zaak melding gedaan aan de Regionaal Inspecteur voor de Gezondheidszorg voor Noord-Brabant en Zeeland. Uit de ter beschikking staande gegevens konden geen onzorgvuldigheden met betrekking tot het gevoerde beleid afgeleid worden. Op 25 mei meldde de familie van de overledene zich bij de politie. De op deze melding volgende activiteiten staan vermeld in het antwoord op vraag 4. Wij vernamen zelf eerst van dit geval na het bericht in het Eindhovens Dagblad, d.w.z. op 8 augustus jl., dus na de aangifte en de publiciteit in de zaak in het Groningse verpleeghuis ’t Blauwbörgje. </antwoord>
      <antwoord nummer="3">Er kan een onderscheid worden gemaakt tussen de bemoeienissen van de Inspectie voor de Gezondheidszorg en die van de justitiële autoriteiten. Jaarlijks wordt de Inspectie voor de Gezondheidszorg geconfronteerd met een beperkt aantal (ongeveer 7) problemen rond de kunstmatige toediening van voeding en vocht. Soms betreft dit bezwaren van bijvoorbeeld familieleden tegen het stopzetten van kunstmatige voedsel- en vochttoediening, soms ook doet zich het tegendeel voor en hebben naaste verwanten van patiënten bezwaren tegen het continueren van kunstmatige voedsel- en vochttoediening. In geen van de gevallen is sprake geweest van onverantwoord medisch handelen, veelal bleek er een communicatieprobleem te zijn tussen behandelaars en familieleden. Naast de reeds bekende zaken te Groningen en Eindhoven zijn geen aangiften gedaan van andere mogelijke «verstervingszaken». Wel heeft een aantal personen te Groningen de publiciteit gezocht, dan wel zich tot de politie of de directie van het verpleeghuis ’t Blauwbörgje gewend omtrent ontstane twijfels aan, of vragen over de doodsoorzaak van reeds langere tijd geleden overleden familieleden. Deze nabestaanden zijn reeds door de politie gehoord of worden op korte termijn gehoord. De Inspectie voor de Gezondheidszorg stelt in deze gevallen medisch en verpleegkundig relevante dossiers samen. Het Openbaar Ministerie te Groningen zal op basis van de door de politie en Inspectie voor de Gezondheidszorg verzamelde feiten per geval beoordelen of er aanleiding is nadere justitiële stappen te nemen. Zeer recent is ook het Openbaar Ministerie te Arnhem geattendeerd op een mogelijke verstervingszaak. Deze zaak is door de politie en het openbaar ministerie onderzocht, die op basis hiervan geen aanleiding zagen een strafrechtelijk onderzoek in te stellen. </antwoord>
      <antwoord nummer="4 en 5">Op 25 mei 1997 heeft de zoon van de overledene zich gemeld bij de politie met de mededeling dat hij aangifte wilde doen terzake van dood door schuld van zijn moeder, gepleegd door de medische staf van het verpleeghuis De Weerde te Eindhoven. Na deze melding is er op 26 mei 1997 overleg geweest tussen de politie te Eindhoven en de behandelend officier van justitie waarbij is afgesproken de stukken door te geleiden naar de inspectie voor de gezondheidszorg. Op 28 mei 1997 is de zaak door de politie bij de Inspectie gemeld en zijn de stukken gefaxt naar de Inspectie. Vervolgens heeft op 5 juni 1997 de behandelend officier van justitie de zaak telefonisch besproken met de Inspectie voor de gezondheidszorg. Wegens de vakantieperiode is de brief aan de zoon van de overledene waarin de doorgeleiding naar de Inspectie wordt gemeld eerst op 8 augustus 1997 verzonden. Een brief van de officier van justitie aan de Inspectie waarin advies werd gevraagd over de medische aspecten van het geval werd op 11 augustus gestuurd. Uit deze gang van zaken kan de conclusie getrokken worden dat er reeds geruime tijd voor het bericht in het Eindhovens Dagblad contact is geweest tussen de Inspectie en het OM, maar dat een formeel schriftelijk verzoek aan de Inspectie om het OM te adviseren over de medische aspecten van deze zaak eerst na genoemd bericht is uitgegaan. Overigens was de zoon van de overledene reeds begin juni 1997 mondeling geïnformeerd door de hulpofficier van justitie te Eindhoven over het feit dat de zaak onder de aandacht van de Inspectie voor de Gezondheidszorg was gebracht. Kort na de persberichten heeft de persofficier van justitie hem dit nogmaals telefonisch meegedeeld. </antwoord>
      <noten afkomstig="antwoord"/>
   </antwoorden>
</kvr>
