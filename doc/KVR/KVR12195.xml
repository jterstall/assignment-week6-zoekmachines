<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de staatssecretaris van Volkshuisvesting, Ruimtelijke Ordening en Milieubeheer en de minister van Binnenlandse Zaken en Koninkrijksrelaties over de verkoop van een monumentaal pand aan de burgemeester van Utrecht. (Ingezonden 14 juni 2000); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12195
</item>
         <item attribuut="Inhoud">Vragen over het kennelijk onderhands (onder de marktwaarde) verkopen van een pand in Utrecht aan de burgemeester van Utrecht, terwijl de woningbouwcorporatie Mitros aan eerder geïnteresseerden tot twee maal toe liet weten dat het pand niet te koop was. Zie ook Aanhangsel van de Handelingen II, 1999-2000, 1521.</item>
         <item attribuut="Rubriek">Staats- en bestuursrecht (Gemeenten) Volkshuisvesting (Koopwoningen)</item>
         <item attribuut="Trefwoorden">Burgemeesters Koopwoningen</item>
         <item attribuut="Vindplaats">Kamervragen met antwoord 1999-2000, nr. 1717, Tweede Kamer</item>
         <item attribuut="Vraagnr_bij_indiening">2990012490</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2000-08-23</item>
         <item attribuut="Datum_indiening">2000-06-14</item>
         <item attribuut="Document-id">KVR12195</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3863" allpagenumbers="3863 3864 3865" vetnummer="2990012490" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12195" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1717" onderwerp="" indiendatum="2000-06-14">
         <vrager partij="SP" oorsprong="parlement">Poppe</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer en de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="23 augustus 2000), zie ook Aanhangsel Handelingen nr. 1521, vergaderjaar 1999–2000">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Heeft u kennisgenomen van de verkoop van het kapitale monumentale pand Brigittenstraat 5 door woningcorporatie Mitros aan de burgemeester van Utrecht? </vraag>
      <vraag nummer="2" voetnoot="1">Heeft u kennisgenomen van het feit dat het voornemen tot verkoop van het desbetreffende pand niet vooraf aan u is gemeld, zoals verplicht volgens artikel 11d van het Besluit Beheer Sociale Huursector? <voetnoot nummer="1"/>Welke consequenties verbindt u hieraan? </vraag>
      <vraag nummer="3" voetnoot="2">Is het u bekend dat het desbetreffende pand in maart jl. onderhands aan de burgemeester verkocht is, terwijl Mitros een geïnteresseerde tot twee maal toe (medio 1999 en februari 2000) heeft laten weten dat het pand niet te koop was; en Burgemeester en Wethouders stellen dat het pand was opgenomen op de overeengekomen lijst van te verkopen bezit in het kader van de verzelfstandiging van het toenmalige gemeentelijke woningbedrijf? <voetnoot nummer="2"/>
      </vraag>
      <vraag nummer="4">Is de minister van Binnenlandse Zaken en Koninkrijksrelaties bereid de verkoop te toetsen aan de huidige regelgeving met betrekking tot integriteit van het openbaar bestuur? </vraag>
      <vraag nummer="5">Bent u, mede in het kader van de bevoegdheden in het kader van het BBSH, bereid om de marktwaarde van het desbetreffende pand in vrije verkoop alsnog te laten vaststellen? </vraag>
      <vraag nummer="6">Indien daarbij blijkt dat het pand onder de marktwaarde verkocht is, bent u dan bereid om actie tegen Mitros te ondernemen op basis van het ontrekken van maatschappelijk vermogen aan de volkshuisvesting? Is het in dat geval mogelijk om de verkoop terug te draaien of de oneigenlijke winst terug te vorderen? </vraag>
      <vraag nummer="7">Bent u bereid om een nader onderzoek in te stellen naar het verkoop- en meldingsbeleid van Mitros, in het bijzonder voor het zogenaamde «aangekocht bezit»? </vraag>
      <vraag nummer="8">Hoe controleert u of corporaties de meldingsplicht conform artikel 11d van het BBSH naleven? Acht u een intensivering van deze controle gewenst? </vraag>
      <noten afkomstig="vraag">
         <noot nummer="1" datum="2000-06-7" bron="Brief inspectie Volkshuisvesting Utrecht kenmerk IUT 2000060731">Brief inspectie Volkshuisvesting Utrecht kenmerk IUT 2000060731, 7 juni 2000, kopie bijgevoegd</noot>
         <noot nummer="2">Beantwoording schriftelijke vragen R.F. Ruers aan Burgemeester en Wethouders Utrecht, 1 mei 2000 (2000-23) en, 12 mei 2000 (2000-25), kopieën bijgevoegd</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Mitros Wonen heeft op 15 juni de voorgenomen verkoop gemeld van de woningen Brigittenstraat 3, 5 en 7 te Utrecht, nadat over de ophanden zijnde verkoop van één van de woningen, Brigittenstraat 5, door een lid van de gemeenteraad van Utrecht vragen waren gesteld aan de Inspecteur Volkshuisvesting in de provincie Utrecht. In het antwoord op die vragen heeft de Inspecteur gewezen op de meldingsplicht zoals beschreven in het Besluit beheer sociale huursector (BBSH). De Inspecteur heeft ook Mitros Wonen hierover geïnformeerd, die vervolgens de voorgenomen verkoop heeft gemeld. </antwoord>
      <antwoord nummer="3">Mitros Wonen heeft sinds november 1999 met de heer en mevrouw Brouwer onderhandeld over de aankoop en renovatie van het pand Brigittenstraat 5. In een brief van 17 november 1999 heeft Mitros de heer Brouwer een aanbod gedaan voor de koop van het pand, waarin de koopsom niet is gebaseerd op een taxatierapport, maar op een marktverkenning. Dit wil zeggen dat uitgaande van de waarde van het pand na renovatie en na aftrek van de benodigde investering het restantbedrag gelijk wordt gesteld aan de te betalen koopsom. De heer Brouwer heeft dit aanbod aanvaard. In maart 2000 is geen koopovereenkomst gesloten, maar is overeengekomen dat de renovatie van het pand niet in opdracht van Mitros maar van de koper zal plaatsvinden. Op 19 juni 2000 is een aanvullende overeenkomst gesloten waarbij de koopsom is aangepast in verband met de levering van extra grond. Mitros heeft mij laten weten dat een andere geïnteresseerde de panden Brigittenstraat 3 en 5 wilde verwerven ten behoeve van ontwikkeling en verkoop aan particulieren. Mitros heeft hierop afwijzend gereageerd. De afwijzing hield verband met het standpunt van Mitros en de gemeente Utrecht dat verkoop van monumenten aan projectontwikkelaars geen garantie biedt dat de renovatie daarvan en het gebruik daarna in overeenstemming zijn met de door Mitros en de gemeente Utrecht gewenste aanpak en bestemming van monumenten. Mitros bezit enkele honderden monumentale panden die voorheen behoorden tot het gemeentelijk woningbezit. Een deel van deze panden zal verkocht worden. Bij verkoop streeft Mitros niet uitsluitend een zo hoog mogelijke opbrengst na. Mitros en de gemeente werken momenteel aan een overeenkomst, die het doel heeft de Utrechtse monumenten te restaureren en daaraan een gebruiksbestemming te koppelen die het best past bij de eigenschappen van het betreffende monument. Elk gerestaureerd pand zal bij oplevering een onderhoudsplan meekrijgen, dat de eigenaar verplicht is uit te voeren. Bij de verkoop van monumentale huurpanden houdt Mitros nu al rekening met deze in ontwikkeling zijnde overeenkomst. Aan de verkoop wordt een renovatie- en onderhoudsverplichting verbonden, waarop door Mitros toezicht wordt uitgeoefend. Op biedingen door projectontwikkelaars gaat Mitros niet in, omdat ongeclausuleerde verkoop niet past bij het maatschappelijk belang van instandhouding van monumenten. Zodra de concept-overeenkomst daartoe voldoende is uitgewerkt zal de Inspecteur Volkshuisvesting met Mitros en de gemeente Utrecht overleg voeren om de concept-overeenkomst te toetsen aan het BBSH. Overigens lag het bod van de geïnteresseerde projectontwikkelaar beduidend onder de inmiddels getaxeerde waarde van de panden. Ik wil daaraan nog toevoegen dat iedere verkopende partij, dus ook een toegelaten instelling, zelf in redelijkheid bepaalt aan wie zij woningen verkoopt. Een toegelaten instelling is daarbij uiteraard gehouden aan de bepalingen in het BBSH. Het is mij bekend dat de gemeente stelde dat het pand Brigittenstraat 5 was opgenomen op een overeengekomen lijst van te verkopen bezit in het kader van de verzelfstandiging van het toenmalige gemeentelijke woningbedrijf. Dit bleek echter niet het geval. De woning behoorde tot het door de voormalige gemeentelijke Dienst Woningbeheer aangekocht bezit. Bij privatisering van deze dienst, waarbij dit bezit overging naar de nieuwe woningcorporatie WBU (die later in Mitros zou opgaan), zijn overzichten opgesteld van de bestemming van het bezit. Voor het bezit dat niet de bestemming «sociale huurwoning» had heeft de gemeente destijds toegestaan dat deze successievelijk konden worden verkocht ten behoeve van de exploitatie van het sociale bezit van de corporatie. Ook Brigittenstraat 5 was geen «sociale huurwoning» en zou dus verkocht mogen worden. Toen het toezicht op de woningcorporaties in 1998 van de gemeente naar het rijk overging heeft de gemeente Utrecht aan de Inspectie Volkshuisvesting een lijst verstrekt met woningen waarover overeenstemming over verkoop bestond. Conform rijksregelgeving (MG 98–20) behoeven woningen over de verkoop waarvan voor 18 mei 1998 tussen gemeente en woningcorporaties schriftelijk vastgelegde afspraken zijn gemaakt niet bij voorgenomen verkoop aan het Rijk te worden gemeld. Brigittenstraat 5 is niet in deze schriftelijk vastgelegde afspraken en de daarbij behorende lijst van woningen opgenomen, omdat Mitros destijds plannen had om dit pand te behouden en hierin een «corporatiehotel» te vestigen. Dit voornemen is vervallen en heeft als consequentie dat deze woning bij verkoop wel gemeld moet worden. Mitros en de gemeente Utrecht zijn, als gevolg van de verwarring over verschillende overzichten/lijsten, per abuis tot de conclusie gekomen dat deze verkoop niet meldingsplichtig was. </antwoord>
      <antwoord nummer="4">De verkoop van het pand Brigittenstraat 5 heeft na interventie door de Inspecteur Volkshuisvesting de normale procedure gevolgd die voortvloeit uit de relevante regelgeving ter zake. Daarom is toetsing van de verkoop aan «de huidige regelgeving met betrekking tot integriteit van het openbaar bestuur» niet aan de orde. </antwoord>
      <antwoord nummer="5">Omdat over de taxatieprijs en de wijze van vaststelling van de verkoopprijs verschillen van opvatting bestonden heb ik besloten voor dit pand de vrije verkoopwaarde in het economisch verkeer in de huidige staat te laten bepalen door een onafhankelijk taxateur. Ik heb daartoe opdracht gegeven aan de Stichting Adviesbureau Onroerende Zaken (SAOZ) te Rotterdam. Deze stichting heeft in het verleden vaker taxaties voor het Rijk verricht. Op 5 juni jl. heeft SAOZ, geassisteerd door een deskundig makelaar in onroerende goederen te Amersfoort, het pand in- en uitwendig opgenomen. SAOZ taxeert de vrije verkoopwaarde in het economisch verkeer in onbewoonde en huidige staat op f 980 000,–. Deze waarde is nagenoeg gelijk aan de taxatie die op 20 juni jl. in opdracht van Mitros is verricht door de Utrechtse makelaar Waltmann&amp;Co, nl. f 975.000,–. </antwoord>
      <antwoord nummer="6">Mitros heeft in een verklaring d.d. 7 juli jl. aan mij gemeld dat de verkoopprijs van de woning Brigittenstraat 5 gelijk zal zijn aan de door SAOZ getaxeerde waarde. Er is dus geen sprake van verkoop onder de marktwaarde. </antwoord>
      <antwoord nummer="7">Nee, ik zie daar geen noodzaak toe. Ondanks het feit dat de verkoop van Brigittenstraat 5 in eerste instantie niet was gemeld is inmiddels de reguliere procedure doorlopen. In het antwoord op vraag 3 is beschreven hoe de gang van zaken is geweest. In de brief waarin ik toestemming heb gegeven voor de verkoop heb ik Mitros eraan herinnerd dat de voorgenomen verkoop van woningen tijdig dient te worden gemeld, overeenkomstig de bepalingen van het BBSH. </antwoord>
      <antwoord nummer="8">Controle vindt achteraf plaats aan de hand van de jaarstukken van de woningcorporaties. Deze jaarstukken worden, vergezeld door een accountantsverklaring, ingediend bij de Inspectie Volkshuisvesting. Ingevolge het protocol voor het accountantsonderzoek met betrekking tot het volkshuisvestingsverslag heeft de accountant uitdrukkelijk de rol om de rechtmatigheid van verkoop van woningen door woningcorporaties te controleren. Mochten de jaarstukken daartoe aanleiding geven, dan neemt de Inspectie Volkshuisvesting contact op met de corporatie. Ik zie geen noodzaak tot intensivering van deze controle. De accountantscontrole, het rijkstoezicht en het interne toezicht van corporaties acht ik voldoende. Dat neemt niet weg dat ook andere signalen aanleiding kunnen zijn om na te gaan of de corporatie correct handelt. </antwoord>
      <noten afkomstig="antwoord"/>
   </antwoorden>
</kvr>
