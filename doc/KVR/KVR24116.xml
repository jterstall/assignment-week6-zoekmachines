<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Joldersma (CDA) aan de ministers van Justitie en van Volksgezondheid, Welzijn en Sport en aan de staatssecretaris van Onderwijs, Cultuur en Wetenschap, mevrouw Van der Laan, over het testen van harddrugs in televisieprogramma's. (Ingezonden 23 september 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24116
</item>
         <item attribuut="Inhoud">Vragen over bericht dat verslaggevers van BNN zelf harddrugs willen telen in hun talkshow.</item>
         <item attribuut="Rubriek">Communicatie, media en informatievoorziening (Omroepen) Communicatie, media en informatievoorziening (Radio en televisie) Criminaliteit en openbare orde (Drugs)</item>
         <item attribuut="Trefwoorden">Drugsbestrijding Omroepen Televisie Voorlichting</item>
         <item attribuut="Vindplaats">Kamervragen met antwoord 2005-2006, nr. 183, Tweede Kamer</item>
         <item attribuut="Vraagnr_bij_indiening">2050600160</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Joldersma</persoon>
         </item>
         <item attribuut="Datum_reaktie">2005-10-19</item>
         <item attribuut="Datum_indiening">2005-09-23</item>
         <item attribuut="Document-id">KVR24116</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="389" allpagenumbers="389 390" vetnummer="2050600160" code="0506tkkvr183" lopendefooter="Tweede Kamer, vergaderjaar 2005–2006, Aanhangsel" filenaam="KVR24116" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="183" onderwerp="" indiendatum="2005-09-23">
         <vrager partij="CDA" oorsprong="parlement">Joldersma</vrager>
         <vraagt-aan>de ministers van Justitie en van Volksgezondheid, Welzijn en Sport en aan de staatssecretaris van Onderwijs, Cultuur en Wetenschap, mevrouwVan der Laan,</vraagt-aan>
      </vraagdata>
      <antwoorddata antwoorddatum="2005-10-19">
         <antwoorder functie="minister" ministerie="Justitie a.i">Remkes</antwoorder>
         <mede-antwoorder>de minister van Volksgezondheid, Welzijn en Sport en de staatssecretaris van Onderwijs, Cultuur en Wetenschap</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het bericht dat verslaggevers van BBN zelf harddrugs willen testen in hun talkshow? <voetnoot nummer="1"/>
      </vraag>
      <vraag nummer="2">Hoe beoordeelt u deze test in het licht van het feit dat harddrugs illegale middelen zijn volgens de Opiumwet? </vraag>
      <vraag nummer="3">Deelt u de opvatting dat deze «test» een gevaarlijke manier van voorlichten van jeugdigen over drugs is? </vraag>
      <vraag nummer="4">Vindt u het wenselijk dat verslaggevers van een publieke omroep dergelijke testen uitvoeren op televisie? </vraag>
      <vraag nummer="5">Welke mogelijkheden ziet u om het testen van harddrugs in televisieprogramma’s te voorkomen? Wat gaat u daadwerkelijk hieraan doen? </vraag>
      <noten afkomstig="vraag">
         <noot nummer="1" datum="2005-09-21" bron="Algemeen Dagblad">Algemeen Dagblad, 21 september 2005</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 4">De «test» die BNN in het programma «Spuiten en slikken» beoogt uit te voeren, valt in juridische zin uiteen in twee elementen: gebruik van middelen zoals omschreven in de Opiumwet en het bezit van die stoffen dat aan het gebruik vooraf gaat. De vraag of sprake is van hard- dan wel softdrugs is in dit verband niet relevant. Gegeven is dat de Nederlandse wet het gebruik van drugs niet verbiedt. En hoewel het bezit van verdovende middelen als zodanig wel strafbaar is, wordt het bezit van gebruikershoeveelheden conform de richtlijnen van het Openbaar Ministerie, niet vervolgd. Ik acht het gebruik van drugs op televisie bij wijze van «test» maatschappelijk risicovol en daarmee ongewenst, ongeacht de vraag of deze «test» bij een publieke omroep dan wel enige andere zender wordt gedaan. </antwoord>
      <antwoord nummer="3">Ieder drugsgebruik brengt risico’s met zich mee en moet worden ontraden. De verslaggever van BNN loopt door het gebruik van drugs het risico van gezondheidsschade. In die zin is dit gevaarlijk gedrag. Ik zie het gebruik van drugs door een televisieverslaggever niet als een methode om jeugdigen over drugs voor te lichten. Drugsvoorlichting beoogt door onder andere kennisvermeerdering of gedragsverandering het gebruik van drugs te voorkomen of de risico’s van gebruik te verminderen. Hoewel de context waarin de «test» met drugsgebruik plaatsvindt steeds moet worden meegewogen, valt moeilijk in te zien hoe deze «test» aan de doelstellingen van drugsvoorlichting bijdraagt. Deze «test» is dus geen drugsvoorlichting. </antwoord>
      <antwoord nummer="5">Op grond van de Mediawet, artikel 48, bepaalt iedere instelling die zendtijd heeft gekregen, onverminderd het bij of krachtens de wet bepaalde, vorm en inhoud van haar programma en is verantwoordelijk voor hetgeen in haar zendtijd wordt uitgezonden. Er wordt geen voorafgaand toezicht gehouden op de inhoud van programma’s. De Mediawet biedt derhalve geen mogelijkheden om het «testen» van harddrugs in programma’s te voorkomen. Wel legt de Mediawet – in lijn met de Europese Richtlijn Televisie Zonder Grenzen – op dat minderjarigen beschermd moeten worden tegen programma-onderdelen met een voor hen mogelijk schadelijke inhoud. Uitzending van dergelijke programma-onderdelen is toegestaan indien het programma wordt uitgezonden door een instelling die is aangesloten is bij de zelfreguleringsorganisatie NICAM en uitzending geschiedt in overeenstemming met de daarvoor geldende regels: het programma mag pas na 22:00 uur worden uitgezonden en moet voorzien zijn van de toepasselijke Kijkwijzersymbolen. Bij uitzending van «Spuiten en slikken» worden deze regels in acht genomen. Eventuele strafbare feiten, die aan het gebruik gepaard gaan, kunnen pas post facto met enige mate van zekerheid worden vastgesteld. Vervolging zal door het Openbaar Ministerie kunnen worden ingesteld op het moment dat bijvoorbeeld andere dan gebruikers-hoeveelheden drugs op TV worden getoond of wanneer artikel 3b, lid 1 van de Opiumwet wordt overtreden. Dit artikel bepaalt dat elke openbaarmaking, welke er kennelijk op is gericht de verkoop, aflevering of verstrekking van drugs te bevorderen, verboden is. Volgens onze informatie hebben de programmamakers zich er bij juristen van vergewist dat tijdens de uitzending geen strafbare dan wel vervolgbare handelingen zullen worden verricht. Inmiddels heeft de eerste uitzending van het BNN-programma «Spuiten en Slikken» plaatsgevonden. Het OM heeft de uitzending gevolgd en heeft geen strafbare feiten geconstateerd. Ook de komende uitzendingen van het programma zullen nauwgezet worden gevolgd om te bezien in hoeverre in het programma strafbare feiten worden gepleegd die voor vervolging in aanmerking komen. </antwoord>
      <noten afkomstig="antwoord"/>
   </antwoorden>
</kvr>
