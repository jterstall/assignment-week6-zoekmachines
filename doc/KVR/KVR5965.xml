<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hendriks (Hendriks) over belangenverstrengeling bij de Raad voor de Kinderbescherming. (Ingezonden 3 oktober 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5965
</item>
         <item attribuut="Inhoud">Vragen over belangenverstrengeling door het vervullen van het rechter-plaatsvervangerschap door directeuren in dienst van de Raad voor de Kinderbescherming.</item>
         <item attribuut="Rubriek">Rechterlijke organisatie (Rechters) Welzijn (Jeugdigen)</item>
         <item attribuut="Trefwoorden">Nevenfuncties Raden voor de kinderbescherming Rechters</item>
         <item attribuut="Vindplaats">Kamervragen met antwoord 1997-1998, nr. 253, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="Hendriks">Hendriks</persoon>
         </item>
         <item attribuut="Datum_reaktie">1997-11-10</item>
         <item attribuut="Datum_indiening">1997-10-03</item>
         <item attribuut="Document-id">KVR5965</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="515" allpagenumbers="515 516" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5965" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="253" onderwerp="" indiendatum="1997-10-3">
         <vrager partij="Hendriks" oorsprong="parlement">Hendriks</vrager>
         <vraagt-aan/>
      </vraagdata>
      <antwoorddata antwoorddatum="1997-11-10">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u de brief over belangenverstrengeling tussen de Raad voor de Kinderbescherming en de rechterlijke macht? <voetnoot nummer="1"/>
      </vraag>
      <vraag nummer="2">Acht u het vervullen van het rechter-plaatsvervangerschap door directeuren in dienst van de Raad voor de Kinderbescherming in hetzelfde rechtsgebied in strijd met artikel 6 EVRM? Zo neen, waarom niet? Zo ja, welke maatregelen gaat u hiertegen nemen en op welke termijn? </vraag>
      <vraag nummer="3">Acht u het vervullen van het rechter-plaatsvervangerschap door unitmanagers in dienst van de Raad voor de Kinderbescherming in strijd met artikel 6 EVRM? Zo neen, waarom niet? Zo ja, welke maatregelen gaat u hiertegen nemen en op welke termijn? </vraag>
      <vraag nummer="4">Acht u het vervullen van het rechter-plaatsvervangerschap door juristen in dienst van de Raad voor de Kinderbescherming in strijd met artikel 6 EVRM? Zo neen, waarom niet? Zo ja, welke maatregelen gaat u hiertegen nemen en op welke termijn? </vraag>
      <vraag nummer="5">Acht u het gewenst dat juristen in dienst van de Raad voor de Kinderbescherming het rechter-plaatsvervangerschap vervullen en zich bezig houden met zaken in de kinderstraf-, jeugd-, familie- en bestuursrechtsector? Zo ja, waarom? Zo neen, welke maatregelen gaat u hiertegen nemen en op welke termijn? </vraag>
      <vraag nummer="6">Acht u het gewenst dat, teneinde de schijn van informele beïnvloeding te voorkomen, de vertegenwoordigers van de Raad voor de Kinderbescherming de zittingzaal betreden en verlaten tegelijk met partijen? Zo neen, waarom? Zo ja, welke maatregelen gaat u nemen om deze regel bij alle gerechten door te voeren en op welke termijn? </vraag>
      <vraag nummer="7">Acht u het gewenst dat een secretaris van de Klachtencommissie voor de Raad voor de Kinderbescherming bij dezelfde familiezaak de dubbelfunctie bekleedt van griffier op de rechtszitting en van secretaris van de Klachtencommissie Raad voor de Kinderbescherming? Zo ja, waarom? Zo neen, welke maatregelen gaat u hiertegen nemen en op welke termijn? </vraag>
      <vraag nummer="8">Acht u het gewenst dat een voorzitter van de Klachtencommissie voor de Raad voor de Kinderbescherming klachtzaken behandelt uit het arrondissement waar deze voorzitter zelf ook als rechter is benoemd? Zo ja, waarom? Zo neen, welke maatregelen gaat u hiertegen nemen en op welke termijn? </vraag>
      <vraag nummer="9">Acht u het gewenst dat een rechter wordt benoemd als voorzitter van de Klachtencommissie van de Raad voor de Kinderbescherming, terwijl bij dezelfde rechtbank de directeur van de Raad voor de Kinderbescherming uit hetzelfde rechtsgebied ook rechter-plaatsvervanger is? Zo ja, waarom? Zo neen, welke maatregelen gaat u hiertegen nemen en op welke termijn? </vraag>
      <vraag nummer="10">Acht u het gewenst dat de burger conform artikel 838 Wetboek van Burgerlijke Rechtsvordering afschriften kan verkrijgen van opgaven uit het openbaar register van nevenfuncties van rechterlijke ambtenaren? Zo neen, waarom niet? Zo ja, welke maatregelen gaat u nemen om dit bij alle gerechten mogelijk te maken en op welke termijn? EVRM = Europees Verdrag tot bescherming van de Rechten van de Mens. </vraag>
      <noten afkomstig="vraag">
         <noot nummer="1">Brief van 25 september 1997 LB97RvK/728/EH-SV van het Landelijk Bureau Raad voor de Kinderbescherming aan J. Hop</noot>
      </noten>
   </vragen>
   <antwoorden aantal="8">
      <antwoord nummer="1">Ja. Ik heb kennis genomen van deze brief, waarin de algemeen directeur van de Raad voor de Kinderbescherming duidelijk aangeeft wat hij van zijn personeel verwacht. </antwoord>
      <antwoord nummer="2, 3 en 4">Neen. De Jurisprudentie van het Europese Hof voor de Rechten van de Mens laat zien dat, getoetst aan artikel 6 EVRM, er in beginsel geen bezwaren bestaan tegen een combinatie van het rechterschap met functies als bedoeld. De in Nederland bestaande organisatorische structuren voor de benoeming van rechters en de wettelijke waarborgen rond hun functioneren, zoals onverenigbaarheden en wraking en verschoning bieden op zich voldoende garanties voor een onafhankelijk en onpartijdig optreden. Verwezen zij in dit verband naar mijn antwoorden van 13 juni 1997 op uw vragen van 1 mei 1997 (2969710370). </antwoord>
      <antwoord nummer="5">Het is aan de rechterlijke macht zelf om, binnen de wettelijke grenzen, te beslissen wie in een concreet geval als rechter-plaatsvervanger wordt ingezet. Voor informatie over beleidsvoornemens op het terrein van het rechter-plaatsvervangerschap in het algemeen verwijs ik u naar mijn brief aan de voorzitter van de Tweede Kamer over dit onderwerp, 3 november 1997. </antwoord>
      <antwoord nummer="6">De vraag of het gewenst is dat vertegenwoordigers van de Raad voor de Kinderbescherming de zittingzaal tegelijk met partijen betreden en verlaten, kan in zijn algemeenheid door mij niet worden beantwoord. De gang van zaken ter zitting wordt immers bepaald door de </antwoord>
      <antwoord nummer="7">Neen. In het geval waar hier kennelijk op gedoeld wordt, is inmiddels de afspraak gemaakt dat de secretaris van de klachtencommissie niet optreedt als secretaris in zaken bij de behandeling waarvan zij bij de rechtbank griffier is geweest. Een secretaris van een klachtencommissie, noch een griffier bij een rechtbank heeft overigens een rechtsprekende taak. Beide functionarissen vervullen een ondersteunende rol op juridisch en administratief terrein. </antwoord>
      <antwoord nummer="8">In het Besluit klachtbehandeling raad voor de kinderbescherming (Staatsblad 1996, nr. 330) staat in artikel 7, derde lid: «De klachtencommissie bestaat uit de volgende leden: a. Een voorzitter en een of meer plaatsvervangende voorzitters, bij voorkeur met rechtspraak belaste leden van de rechterlijke macht, door Onze Minister benoemd op gemeenschappelijke voordracht van de presidenten van de arrondissementsrechtbanken in het ressort van het hof, waarvoor de betrokken commissie bevoegd is; (enz.)» Het is om organisatorische redenen (beschikbaarheid voorzitter of plv. voorzitter en het voorkómen van onnodige reistijd voor de voorzitter) niet altijd mogelijk in een zitting van de klachtencommissie een voorzitter te laten fungeren die uit een ander arrondissement afkomstig is dan waar de vestiging van de raad tegen wie de klacht zich richt zich bevindt. Alle (plv.) voorzitters van de klachtencommissies zijn er echter alert op dat zij geen zaak in de klachtencommissie behandelen, waar zij tevens als rechter bij betrokken geweest zijn, zijn of zullen zijn. </antwoord>
      <antwoord nummer="9">In mijn eerdergenoemde brief aan de voorzitter van de Tweede Kamer, 3 november 1997 heb ik aangegeven nader onderzoek te zullen doen naar de verschillende vormen waarin problemen met onverenigbaarheden kunnen voordoen en de consequenties die dat moet hebben. De in deze vraag geschetste casus zal in voornoemd onderzoek worden meegenomen. </antwoord>
      <antwoord nummer="10">Artikel 838 Rv geeft een regeling voor het verstrekken van afschrift of uittreksel uit openbare (gerechtelijke) registers in het algemeen. Voor het register van de betrekkingen die de rechterlijke ambtenaren en raio’s buiten hun ambt vervullen (het zogenaamde nevenfunctie-register) geeft artikel 44 van de Wet rechtspositie rechterlijke ambtenaren een bijzondere regeling. Deze regeling geeft uitsluitend een recht op inzage en geen recht op afschrift. Ik ben echter bereid om te bezien of het praktisch en anderszins mogelijk is, dat ten aanzien van het register ex artikel 44, derde lid, Wet rechtspositie rechterlijke ambtenaren ook een recht op afschrift wordt toegekend. </antwoord>
      <noten afkomstig="antwoord"/>
   </antwoorden>
</kvr>
