<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over inkomensachteruitgang voor arbeidsongeschikten. (Ingezonden 11 september 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6077
</item>
         <item attribuut="Inhoud">Vragen over de inkomensachteruitgang in 1995 voor arbeidsongeschikten die zowel een invaliditeitspensioen van het ABP ontvingen als een arbeidsongeschiktheidsuitkering op grond van de AAW.</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Arbeidsongeschiktheid</item>
         <item attribuut="Vindplaats">Kamervragen met antwoord 1997-1998, nr. 351, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1997-11-27</item>
         <item attribuut="Datum_indiening">1997-09-11</item>
         <item attribuut="Document-id">KVR6077</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="717" allpagenumbers="717 718" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6077" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="351" onderwerp="" indiendatum="1997-09-11">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="1997-11-27">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Is het waar dat arbeidsongeschikten die zowel een invaliditeitspensioen van het ABP ontvangen als een arbeidsongeschiktheidsuitkering op grond van de AAW, er door de privatisering van het ABP in 1995 in financiële zin op achteruit hebben kunnen gaan vanwege het feit dat de toentertijd ingevoerde bruteringstoeslag hoger is dan de daarvoor geldende vereveningsbijdrage en artikel 36 AAW voorschrijft dat dit hogere bedrag van de AAW-uitkering wordt afgetrokken? </vraag>
      <vraag nummer="2">Is bekend hoeveel arbeidsongeschikten met dit gevolg zijn geconfronteerd? </vraag>
      <vraag nummer="3">Acht u het billijk dat een bruteringstoeslag, die werd ingevoerd om een inkomensachteruitgang te voorkomen, juist tot een inkomensachteruitgang kan leiden? </vraag>
      <vraag nummer="4">Bent u bereid dit ongewenste gevolg van de privatisering van het ABP te repareren, bij voorkeur met terugwerkende kracht? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. Het betreft overigens een effect dat zich uitsluitend in het jaar 1995 heeft voorgedaan. De reden waarom het inkomenseffect zich in dat jaar heeft voorgedaan, is dat ingevolge van de Algemene Arbeidsongeschiktheidswet (AAW) een uitkering op grond van de AAW slechts werd uitbetaald aan een overheidswerknemer voor zover die uitkering uitging boven het invaliditeitspensioen op grond van de Algemene burgerlijke pensioenwet (Abp-wet). Dit was althans de situatie tot 1 januari 1996. Verhogingen van en aanvullingen en toeslagen op het invaliditeitspensioen werden destijds op grond van de AAW voor de toepassing van die wet tot het invaliditeitspensioen gerekend. Zo ook dus de verhoging (brutering) per 1 januari 1995 van het invaliditeitspensioen ter compensatie van negatieve inkomenseffecten van de invoering van de Wet financiële voorzieningen privatisering ABP (Wet FVP/ABP). Aldus heeft de brutering van het invaliditeitspensioen tot een vermindering van het boven het invaliditeitspensioen uitgaande bedrag van de uitkering op grond van de AAW geleid. Met ingang van 1 januari 1996 is op grond van de Wet privatisering ABP (WPA) de Abp-wet ingetrokken. De in de Abp-wet opgenomen regeling van het invaliditeitspensioen is daarbij vervangen door de combinatie van de nieuwe, in de WPA opgenomen, WAO-conforme arbeidsongeschiktheidsregeling en een nieuw, in de aanvullende pensioenregeling opgenomen, bovenwettelijk invaliditeitspensioen. Het bovenwettelijk invaliditeitspensioen (inclusief de verhogingen of bruteringen van dat pensioen en de toeslagen op dat pensioen) blijft sinds 1 januari 1996 buiten beschouwing in het kader van de toepassing van de AAW. Vanaf die datum wordt op de AAW-uitkering uitsluitend nog de WAO-conforme uitkering in mindering gebracht. Daarnaast wil ik ook wijzen op de positieve inkomenseffecten die ook door de onderhavige groep arbeidsongeschikten zijn ondervonden met ingang van 1 januari 1996. Vanaf die datum is namelijk de inhouding ter zake van werkloosheid en arbeidsongeschiktheid (de zogenaamde pseudopremies WW en WAO) over het bovenwettelijk invaliditeitspensioen vervallen. Die inhoudingen zijn sindsdien uitsluitend verschuldigd over de WAO-conforme uitkering. </antwoord>
      <antwoord nummer="2">De uitvoeringsorganisatie USZO schat het aantal gevallen waarin zich het bedoelde inkomenseffect kan hebben voorgedaan, op circa 1 000. Deze schatting is gebaseerd op het aantal gevallen waarin de USZO een overheidswerknemer met recht op invaliditeitspensioen op grond van de Abp-wet heeft overgedragen aan het GAK op grond van het feit dat de AAW-uitkering hoger was dan het invaliditeitspensioen. </antwoord>
      <antwoord nummer="3">Nee. Zie echter ook het antwoord op vraag 4. </antwoord>
      <antwoord nummer="4">Nee. Reparatie van de bedoelde inkomenseffecten voor deze groep zou moeten plaatsvinden via wijziging van de AAW. Ik heb daartegen het volgende bezwaar. Het past niet bij het karakter van de AAW als volksverzekering om voor deze bijzondere groep de brutering van het invaliditeitspensioen, zoals die in 1995 is uitbetaald, buiten beschouwing te laten bij de toets of de AAW-uitkering boven het invaliditeitspensioen uitkomt. Ik zie geen aanleiding om de bedoelde brutering niet maar andere toeslagen op of verhogingen van het invaliditeitspensioen wel in mindering te laten komen op de AAW-uitkering. </antwoord>
      <noten afkomstig="antwoord"/>
   </antwoorden>
</kvr>
