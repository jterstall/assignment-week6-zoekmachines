<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over verloskunde in Oldenzaal. (Ingezonden 18 mei 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13736
</item>
         <item attribuut="Inhoud">In een persbericht wordt gesteld dat het ministerie van mening is dat tweedelijns verloskunde in Oldenzaal onhoudbaar zou zijn. Dit is in tegenstelling tot wat de minister in een brief van 4 mei 2001 aan de Kamer zegt over handhaving en zelfs uitbreiding van de formatie van tweedelijns verloskunde.</item>
         <item attribuut="Rubriek">Gezondheidszorg (Overig)</item>
         <item attribuut="Trefwoorden">Verloskundigen</item>
         <item attribuut="Vindplaats">Kamervragen met antwoord 2000-2001, nr. 1238, Tweede Kamer</item>
         <item attribuut="Vraagnr_bij_indiening">2000110800</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2001-05-28</item>
         <item attribuut="Datum_indiening">2001-05-18</item>
         <item attribuut="Document-id">KVR13736</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2581" allpagenumbers="2581 2582" vetnummer="2000110800" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13736" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1238" onderwerp="" indiendatum="2001-05-18">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-05-28">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Heeft u kennisgenomen van de inhoud van een persbericht waarin wordt gesteld dat uw ministerie van mening is dat tweedelijns verloskunde in Oldenzaal onhoudbaar zou zijn? <voetnoot nummer="1"/>
      </vraag>
      <vraag nummer="2">Indien deze opvatting van uw ministerie correct is weergegeven, hoe verhoudt zich dit dan met de inhoud van uw brief van 4 mei 2001 (VWS 01-612) aan de Kamer, waarin u, naast het feit dat u instemt met behoud van tweedelijns verloskunde, zelfs een verruiming van deze formatie wilt toestaan? </vraag>
      <vraag nummer="3">Kan de Kamer ervan uitgaan dat de toezeggingen welke u heeft gedaan in het Algemeen Overleg Ziekenhuizen op 19 april jl., alsmede de toezeggingen gedaan in uw brief van 4 mei jl. onverkort worden nagekomen? Welke actie wilt u nemen om duidelijkheid te verschaffen in de nu ontstane situatie? </vraag>
      <noten afkomstig="vraag">
         <noot nummer="1" datum="2001-01-12" bron="Bijlage: de Twentse Courant Tubantia">Bijlage: de Twentse Courant Tubantia, 12 januari 2001</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Reeds in 1999 is een eerste profiel functieverandering opgesteld. Daarna is in 2000 door Medisch Spectrum Twente (MST) het voorgenomen besluit Profiel Locatie Oldenzaal Medisch Spectrum Twente gepresenteerd. In dat nieuwe profiel zal de tweedelijns verloskunde uit Oldenzaal verdwijnen. De gevraagde second opinions bij de Nederlandse Vereniging voor Obstetrie en Gynaecologie (NVOG), Nederlandse Vereniging voor Kindergeneeskunde (NVK) alsmede de Inspectie (IGZ) bleken te sporen met de voornemens zoals verwoord in het voorgenomen besluit. De geuite bezwaren vanuit de regio Noordoost Twente werden hiermee echter niet weggenomen. Daarom verstrekte de Provincie Overijssel op mijn verzoek en met instemming van de Raad van Bestuur van het MST, aan de heer Feitsma de opdracht tot het uitbrengen van een advies. Dat advies zou moeten leiden tot meer maatschappelijk draagvlak in Oldenzaal e.o. Het door de heer Feitsma uitgebrachte advies is aan de voorzitter van de Vaste Kamercommissie aangeboden. In verband met overleg in de Tweede Kamer is op het gemeentehuis te Oldenzaal in december jl. een gesprek geweest waarbij op voorstel van het ministerie van VWS een tweetal werkgroepen (operatiekamer- faciliteiten/spoedeisende hulp en verloskundige/gynaecologie) werd geïnstalleerd, eveneens onder voorzitterschap van de heer Feitsma. Het verdwijnen van de tweedelijns verloskunde uit Oldenzaal was daarbij een gegeven. Met brief van 12 april 2001 heeft Gedeputeerde Staten van Overijssel de rapporten van de werkgroepen uitgebracht. Aanbevolen wordt tot uitvoering van de aanbevelingen over te gaan. In mijn antwoord van 4 mei 2001 aan Gedeputeerde Staten van Overijssel, dat in afschrift aan de voorzitter van de Vaste Commissie voor VWS is gestuurd, heb ik aangegeven de aanbevelingen van de werkgroepen, onverkort over te nemen. Die aanbevelingen houden in: – het maken van afspraken met de drie Twentse ziekenhuizen en een Duits ziekenhuis te Nordhorn over calamiteiten in de thuissituatie, – het maken van afspraken met de ambulancediensten uit Twente en Nordhorn, – het maken van afspraken met verzekeraar Amicon, – het inrichten van een zorghotel voor verplaatste thuisbevallingen in Oldenzaal, – het vormen van een verloskundige samenwerkingsverband en – het scheppen door de verzekeraar van de mogelijkheid van extra formaties verloskunde en verruiming van de ambulancemogelijkheden. In mijn brief van 4 mei 2001 gaf ik aan dat verzekeraar en ziekenhuis resp. ambulancedienst binnen de huidige financieringssystematiek deze aanbevelingen kunnen uitvoeren. </antwoord>
      <antwoord nummer="3">Onlangs is de wnd DG Volksgezondheid, de heer Oudendijk, aanwezig geweest bij een rondetafelgesprek. Dat gesprek vond plaats op uitnodiging van het Medisch Spectrum Twente en daarbij waren alle betrokken partijen, inclusief de voorzitter van de vereniging Houd Ziekenhuis Oldenzaal Gezond, aanwezig. Het belangrijkste onderwerp van gesprek betrof de implementatie van mijn besluit om de aanbevelingen van de werkgroep verloskunde/gynaecologie over te nemen. Tijdens deze bijeenkomst bleek dat de organisaties die vertegenwoordigd waren in de werkgroep de aanbevelingen ondersteunen en tot uitvoering willen brengen. Daartoe zal onder leiding van de verzekeraar een implementatieplan worden opgesteld. Dat plan zal mij op korte termijn worden voorgelegd en ik zal dat plan aan de Inspectie ter toetsing voorleggen. Belangrijk aandachtspunt daarbij is de continuïteit van zorg; dat betekent dat voordat sprake kan zijn van concentratie van de tweedelijns verloskunde in Enschede de aanbevelingen daadwerkelijk geïmplementeerd moeten zijn. Ook is uitvoerig stilgestaan bij en toelichting gegeven op (de noodzaak) van de aanbevelingen van de werkgroep. Daartoe waren uitgenodigd mw. Schoenmaker (IGZ) en de hoogleraren R.A. Holl van de Nederlandse Vereniging voor Kindergeneeskunde en de heer G.H.A. Visser van de Nederlandse Vereniging voor Obstetrie en Gynaecologie. Aan met name de burgemeester van Oldenzaal, de voorzitter van de Vereniging Houd Ziekenhuis Oldenzaal Gezond en de vertegenwoordiger van de huisartsen uit de regio N.O.-Twente, hebben zij uitgebreid uitleg gegeven over hun bevindingen en reeds eerder uitgebrachte adviezen in deze. De strekking daarvan was dat tweedelijns verloskunde in Oldenzaal niet kan worden gehandhaafd omdat er enerzijds een te beperkt aanbod van bepaalde soorten klinische verlossingen is en anderzijds omdat er krapte in het aanbod van kinderartsen, gynaecologen en gespecialiseerd verpleegkundig personeel. Door een ongelukkige en onjuist gestelde passage in een persbericht van 4 mei jl. inzake de mogelijkheden voor de ziekenhuizen te Oldenzaal (en Zierikzee) is wellicht de indruk ontstaan dat ik, anders dan in mijn brief aan GS d.d. 4 mei is vermeld, een van de werkgroepen afwijkende mening zou hebben met betrekking tot hun aanbevelingen. Uit het bovenstaande moge blijken dat dat geenszins het geval is. Tenslotte merk ik op dat naast een andere organisatie van de tweedelijns verloskunde en de spoedeisende hulp er verder geïnvesteerd wordt in de locatie Oldenzaal. Zo komt er een extra operatiekamer bij en zullen er in het licht van het reduceren van de wachttijden meer electieve operaties in Oldenzaal gaan plaatsvinden. Oldenzaal blijft dus behouden als ziekenhuisvoorziening. </antwoord>
      <noten afkomstig="antwoord"/>
   </antwoorden>
</kvr>
