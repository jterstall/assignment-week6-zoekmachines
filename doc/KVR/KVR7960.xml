<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over windenergie. (Ingezonden 26 augustus 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7960
</item>
         <item attribuut="Rubriek">Energie, water en grondstoffen (Alternatieve energiebronnen)</item>
         <item attribuut="Trefwoorden">Windenergie</item>
         <item attribuut="Vindplaats">Kamervragen met antwoord 1998-1999, nr. 137, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1998-10-09</item>
         <item attribuut="Datum_indiening">1998-08-26</item>
         <item attribuut="Document-id">KVR7960</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="279" allpagenumbers="279 280" vetnummer="2979815670" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7960" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="137" onderwerp="" indiendatum="1998-08-26">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="9 oktober 1998). Zie ook Aanhangsel Handelingen nr. 11, vergaderjaar 1998–1999">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het u bekend dat het Gemeentelijk Havenbedrijf Amsterdam voor het plaatsen van windturbines in het Amsterdams Havengebied de erfpachtcanon niet alleen baseert op de benodigde funderingsgrond, maar ook op de inbeslaggenomen «luchtruimte», waardoor per turbine totaal f 10 500 canon betaald moet worden? <voetnoot nummer="1"/>Zo ja, is hier sprake van een nieuwe ontwikkeling die een precedent kan vormen voor andere gemeenten en/of voor andere typen bouwwerken? </vraag>
      <vraag nummer="2" voetnoot="2">Is het u bekend dat het energiedistributiebedrijf ENW voor hetzelfde project de offerte voor aansluitkosten binnen één jaar tijd verhoogd heeft van f 239 000 naar f 550 000, doordat dit bedrijf het beleid ten aanzien van kostendoorbelasting aan klanten die energie willen gaan leveren aan het net heeft bijgesteld? <voetnoot nummer="2"/>
      </vraag>
      <vraag nummer="3">Acht u deze opstelling van (semi-)overheidsbedrijven passen bij uw doelstelling om in het kader van het Integraal Programma Windenergie 1000 MW windturbine-vermogen te realiseren in het jaar 2000? </vraag>
      <vraag nummer="4">Zijn de doorlooptijd en de slaagkans van potentiële windenergieprojecten, ten tijde van de verschijning van het meerjarenprogramma windenergie 1996–2000 geschat op 2–3 jaar respectievelijk 25%, sindsdien verbeterd? </vraag>
      <vraag nummer="5">Zo neen, acht u in verband met bovenstaande problematiek aanvullend rijksbeleid nodig, mede gezien de ernstige achterstand op de realisatie van de doelstelling voor het jaar 2000 uit het IPW 1986 en de melding van provincies dat «..... er sprake is van een gebrekkige afstemming van sectorale belangen (EZ, VROM, LNV, V&amp;W)». </vraag>
      <noten afkomstig="vraag">
         <noot nummer="3"/>
         <noot nummer="1">Offerte Gemeentelijk Havenbedrijf Amsterdam aan windmolencoöperatie Frisse Wind voor de locatie Westpoort-Hornweg, juli 1997</noot>
         <noot nummer="2" datum="1998-04-9" bron="Brief ENW kenmerk EZKHK804092">Brief ENW kenmerk EZKHK804092, 9 april 1998</noot>
         <noot nummer="3">voortgangsrapportage Bestuursovereenkomst Windenergie 1996, p. 17</noot>
      </noten>
   </vragen>
   <antwoorden aantal="4">
      <antwoord nummer="1 en 2">Naar aanleiding van de vragen 1 en 2, heeft mijn departement contact gezocht met de windmolencoöperatie Frisse Wind, het Gemeentelijk Havenbedrijf Amsterdam en het energiedistributiebedrijf ENW. In deze contacten en de daarbij verkregen schriftelijke stukken is bevestigd, dat het Havenbedrijf met betrekking tot de erfpachtcanon voor een windproject van de coöperatie Frisse Wind de gedragslijn heeft gehanteerd, zoals vermeld in vraag 1. De methode van het Havenbedrijfvoor het vaststellen van de canon, waarbij de in beslaggenomen «luchtruimte» via projectie op de grond wordt meegenomen, is voor zover mij bekend bij een windproject niet eerder toegepast. Binnen de gemeente Amsterdam is het principe echter niet ongebruikelijk, bijvoorbeeld bij gebouwen met overhangende gedeelten. Het bepalen van erfpachtcanon is een privaatrechtelijke aangelegenheid. Het Havenbedrijf heeft in onderhavig geval voor een berekenings-methodiek gekozen die past binnen het beleid van de gemeente Amsterdam. Te bedenken valt dat de lokatie industrieel gebied betreft, waar een relatief hoog erfpachtcanon normaal is. Door het energiedistributiebedrijf ENW is naar voren gebracht dat de in vraag 2 genoemde tweede kostenopgave van de aansluitkosten op een vergissing berustte. Frisse Wind zou alsnog van de lagere aanbieding van ENW gebruik kunnen maken, maar heeft het project inmiddels gestopt. </antwoord>
      <antwoord nummer="3">Het grondbeleid (i.c. het vaststellen van erfpachtcanon) is een verantwoordelijkheid van het Gemeentelijk Havenbedrijf Amsterdam. Ik betreur het dat door de gevraagde hoge canon het initiatief van Frisse Wind is vastgelopen. Voor ENW is deze vraag niet (meer) relevant (Zie antwoord vraag 1/2). Ik voeg hier het volgende aan toe. De verdere ontwikkeling van duurzame energie is een brede maatschappelijke verantwoordelijkheid, waarbij voor zowel gemeenten als voor energiedistributiebedrijven een belangrijke rol is weggelegd. Het is toe te juichen dat er steeds meer gemeenten zijn die een actief beleid voeren met betrekking tot duurzame energie, inclusief windenergie. Bekend is echter ook dat de uitbouw van windenergie achterloopt bij de doelstellingen, vooral omdat op gemeentelijk niveau vaak onvoldoende draagvlak bestaat. Vergunningverleningsprocedures nemen daardoor soms veel jaren in beslag of worden helemaal niet tot een goed einde gebracht. Gegeven deze situatie heeft het vergroten van draagvlak voor windenergie op gemeentelijk niveau een hoge prioriteit in het windenergieprogramma (TWIN) van Novem, dat uitgevoerd wordt in opdracht van Economische Zaken (EZ). Zo loopt bijvoorbeeld thans de campagne «Ruimte voor Windenergie» die zich uitdrukkelijk op gemeenten richt. De rol van de energiedistributiebedrijven (edb’s) blijkt ondermeer uit de afspraken die de Minister van Economische Zaken (MEZ) heeft gemaakt met E-Ned (de overkoepelende organisatie voor distributiebedrijven) in het kader van het zogenoemde MAP-2000. Edb’s zijn daarbij de verplichting aangegaan een bijdrage van ruim 3% duurzame energie in 2000 te realiseren en zijn actief als project-ontwikkelaars en inkopers van windenergie. Het toerekenen van aansluitingskosten aan particulieren die een windproject starten is een kwestie, die edb’s nu naar eigen inzichten kunnen oplossen. De nieuwe Elektriciteitswet zal de positie en mogelijkheden van de edb’s op dit punt ingrijpend wijzigen. Gedacht wordt aan een transparante systematiek, waarbij eventuele kosten voor verzwaring of aanpassing van het bestaande net niet kunnen worden doorberekend aan een individueel project. Problemen en discussies rond het aansluiten van projecten, zoals bij het project van Frisse Wind, moeten dan uit de wereld zijn geholpen. Genoemde activiteiten gericht op het vergroten van draagvlak, alsmede de nieuwe Elektriciteitswet moeten in belangrijke mate er aan bijdragen, dat de doelstelling van 1000 MW zo spoedig mogelijk na 2000 wordt gerealiseerd. </antwoord>
      <antwoord nummer="4">Het jaarverslag 1997 van de gegevensverzameling windenergie in Nederland van het Projectbureau Duurzame Energie laat zien, dat de gemiddelde voorbereidingsduur van windprojecten de laatste jaren niet is verbeterd. De trend lijkt te zijn dat de doorlooptijd toeneemt. Over de slaagkans van projecten zijn geen nieuwe gegevens bekend. </antwoord>
      <antwoord nummer="5">Aanvullend rijksbeleid voor de ontwikkeling van windenergie is recentelijk neergelegd in het Actieprogramma Duurzame energie in opmars (kamerstukken, 1996/97, 25 276, nr. 1), dat mijn voorganger in maart 1997 aan de Tweede Kamer heeft aangeboden. Hierin zijn t.a.v. gesignaleerde bestuurlijke knelpunten voor windenergie (waaronder gebrekkige afstemming tussen de departementen) actiepunten geformuleerd. De concretisering van die acties is thans in uitvoering. Over de voortgang daarvan wordt u binnenkort in een aparte brief geïnformeerd, zoals aangekondigd in de Memorie van Toelichting bij de Begroting van mijn departement voor het jaar 1999 (bijlage 12). </antwoord>
      <noten afkomstig="antwoord"/>
   </antwoorden>
</kvr>
