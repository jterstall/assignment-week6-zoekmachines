<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Swildens-Rozendaal (PvdA), Passtoors (VVD), Augusteijn-Esser (D66), Van Wijmen (CDA), M. B. Vos (GroenLinks), Stellingwerf (RPF/GPV), Poppe (SP) en Van der Vlies (SGP) aan de staatssecretaris van Landbouw, Natuurbeheer en Visserij over de walvisjacht. (Ingezonden 7 september 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12370
</item>
         <item attribuut="Inhoud">Vragen naar aanleiding van berichten in onder andere Metro van 29 augustus 2000, dat de VS Japan met handelssancties bedreigen als Japan zijn plannen doorzet om dwergvinvissen en potvissen voor wetenschappelijke doeleinden te doden.</item>
         <item attribuut="Rubriek">Handel en economie (Handelsbelemmeringen) Natuur (Dierenbescherming) Visserij (Zeevisserij) Wetenschap en technologie (Toegepast onderzoek)</item>
         <item attribuut="Trefwoorden">Beschermde diersoorten Handelsbelemmeringen Wetenschappelijk onderzoek Zeevisserij</item>
         <item attribuut="Vindplaats">Kamervragen met antwoord 2000-2001, nr. 45, Tweede Kamer</item>
         <item attribuut="Vraagnr_bij_indiening">2990015450</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="D66">Augusteijn-Esser</persoon>
<persoon partij="VVD">Passtoors</persoon>
<persoon partij="PvdA">Swildens-Rozendaal</persoon>
            <persoon partij="CDA">Van Wijmen</persoon>
            <persoon partij="GroenLinks">M. B. Vos</persoon>
            <persoon partij="RPF">Stellingwerf</persoon>
            <persoon partij="SP">GPV Poppe</persoon>
            <persoon partij="SGP">Van der Vlies</persoon>
         </item>
         <item attribuut="Datum_reaktie">2000-10-02</item>
         <item attribuut="Datum_indiening">2000-09-07</item>
         <item attribuut="Document-id">KVR12370</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="91" allpagenumbers="91 92" vetnummer="2990015450" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12370" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="45" onderwerp="" indiendatum="2000-09-7">
         <vrager partij="D66" oorsprong="parlement">Augusteijn-Esser</vrager>
<vrager partij="VVD" oorsprong="parlement">Passtoors</vrager>
<vrager partij="PvdA" oorsprong="parlement">Swildens-Rozendaal</vrager>
         <vrager partij="CDA" oorsprong="parlement">Van Wijmen</vrager>
         <vrager partij="GroenLinks" oorsprong="parlement">M. B. Vos</vrager>
         <vrager partij="RPF" oorsprong="parlement">Stellingwerf</vrager>
         <vrager partij="SP" oorsprong="parlement">GPV Poppe</vrager>
         <vrager partij="SGP" oorsprong="parlement">Van der Vlies</vrager>
         <vraagt-aan>de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2000-10-2">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het u bekend dat de Verenigde Staten (VS) Japan met handelssancties bedreigen als Japan zijn plannen doorzet om dwergvinvissen en potvissen voor wetenschappelijke doeleinden te doden? <voetnoot nummer="1"/>
      </vraag>
      <vraag nummer="2">Hoeveel walvissen en van welke soort heeft Japan tot nu toe in dit seizoen voor wetenschappelijke doeleinden gedood? </vraag>
      <vraag nummer="3">Welk wetenschappelijk doel wordt ermee gediend om walvissen te doden? Bestaan voor deze doelen ook niet-letale alternatieven? </vraag>
      <vraag nummer="4">Is het waar dat het vlees van de walvissen, die voor wetenschappelijke doelen zijn gedood, commercieel wordt verhandeld? Zo ja, wordt hiermee dan niet tegen de afspraken van het moratorium op de commerciële walvisjacht gehandeld? </vraag>
      <vraag nummer="5">Wat is het standpunt van de Nederlandse regering ten aanzien van de Japanse wetenschappelijke walvisjacht? Welke rol speelt hierbij het welzijn van de bejaagde walvissen? </vraag>
      <vraag nummer="6">Hoe beoordeelt u de eventuele handelsmaatregelen tegen Japan? </vraag>
      <vraag nummer="7">Bent u bereid te bepleiten dat in de Raad van Ministers van de EU met spoed een standpunt wordt bepaald ten aanzien van enerzijds het voor wetenschappelijke doeleinden doden van verschillende soorten walvissen door Japan en anderzijds het dreigement van de VS tegen Japan? Zo ja, wanneer kunt u de Tweede Kamer over deze EU-standpunten berichten? Zo nee, waarom niet? </vraag>
      <noten afkomstig="vraag">
         <noot nummer="1" datum="2000-08-29" bron="Onder andere Metro">Onder andere Metro, 29 augustus 2000</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Volgens de laatste gegevens zijn in het kader van het Japanse walvisonderzoek in de Noordelijke Stille Oceaan gedurende het huidige seizoen 40 dwergvinvissen, 43 Bryde’s vinvissen en 5 potvissen gedood. </antwoord>
      <antwoord nummer="3">Doel van het Japanse onderzoek is gegevens te verzamelen over de populatieopbouw, de voedselecologie en de effecten van vervuiling op de betrokken walvispopulaties. De Internationale Walvisvaart Commissie (IWC) heeft op grond van adviezen van haar Wetenschappelijk Comité echter geconcludeerd dat het op grote schaal doden van walvissen niet noodzakelijk is voor een goed beheer van deze dieren en dat de voor dit beheer van belang zijnde vragen kunnen worden beantwoord met behulp van niet-dodelijke onderzoekstechnieken. Deze conclusie is ook vastgelegd in de resoluties waarin de Japanse regering werd verzocht de voorgenomen vergunningen niet te verlenen. </antwoord>
      <antwoord nummer="4">Het vlees afkomstig van de in het kader van de onderhavige jacht geschoten walvissen wordt voor een groot deel commercieel verhandeld. Volgens de Japanse autoriteiten geschiedt dit om de kosten van het onderzoek deels te kunnen bestrijden. De afspraken betreffende het moratorium hebben geen betrekking op de jacht voor wetenschappelijke doeleinden of de handel in walvisproducten. Ook de bepalingen van het Walvisvaartverdrag zijn overigens niet op deze jacht van toepassing. </antwoord>
      <antwoord nummer="5">De regering is van mening dat het doden van walvissen in het kader van wetenschappelijk onderzoek beperkt dient te blijven tot uitzonderlijke situaties, waarin sprake is van cruciale vragen betreffende het walvisbeheer, die niet beantwoord kunnen worden door analyse van bestaande gegevens of door toepassing van niet-dodelijke onderzoekstechnieken. Het huidige Japanse onderzoek voldoet niet aan deze criteria. De regering heeft dit standpunt meerdere malen, zowel in de IWC als in bilaterale contacten, aan de Japanse autoriteiten kenbaar gemaakt. Het standpunt is voornamelijk ingegeven door overwegingen van soortenbehoud. Echter, het aspect van dierenwelzijn, dat wil zeggen het voorkomen van onnodig leed voor individuele dieren, speelt mede een rol. </antwoord>
      <antwoord nummer="6">De regering deelt de zorg die de VS aanleiding heeft gegeven tot het treffen van de bedoelde maatregelen. Het is overigens niet zeker dat de sancties waarmee is gedreigd ook daadwerkelijk zullen worden toegepast. De President van de VS dient hierover uiterlijk 13 november aanstaande een besluit te nemen. In het verleden hebben de VS twee keer eerder gedreigd met economische strafmaatregelen tegen Japan als gevolg van verschil van mening met betrekking tot de walvisvaart. In geen van beide gevallen zijn de sancties echter geëffectueerd. In dit verband dient te worden aangemerkt dat strikt genomen de Japanse onderzoeksjacht niet in strijd is met de bepalingen van het Walvisvaartverdrag. </antwoord>
      <antwoord nummer="7">De ervaringen in het recente verleden hebben uitgewezen dat het niet mogelijk is tot een EU-standpunt te komen dat het Japanse onderzoeksprogramma veroordeelt in de bewoordingen die Nederland geboden acht. De regering heeft er daarom voor gekozen het beleid af te stemmen in nauw overleg met een groep van gelijkgezinde landen, waarvan naast een aantal EU-landen ook de VS en Nieuw-Zeeland deel uitmaken. Deze afstemming heeft onder meer geleid tot een gemeenschappelijke demarche van vijftien gelijkgezinde landen op 21 augustus in Tokio, waarbij het doden van walvissen in het kader van het Japanse onderzoeksprogramma in krachtige bewoordingen werd veroordeeld. </antwoord>
      <noten afkomstig="antwoord"/>
   </antwoorden>
</kvr>
