<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Feenstra en Middel (beiden PvdA) over de stof acrylamide. (Ingezonden 22 oktober 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6272
</item>
         <item attribuut="Inhoud">Herdruk in verband met wijziging in ondertekening.</item>
         <item attribuut="Rubriek">Arbeid (Arbeidsomstandigheden) Milieu (Gevaarlijke stoffen)</item>
         <item attribuut="Trefwoorden">Arbeidsbescherming Gevaarlijke stoffen</item>
         <item attribuut="Vindplaats">Kamervragen met antwoord 1997-1998, nr. 423H, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="PvdA">Feenstra</persoon>
            <persoon partij="PvdA">Middel</persoon>
         </item>
         <item attribuut="Datum_reaktie">1997-12-16</item>
         <item attribuut="Datum_indiening">1997-10-22</item>
         <item attribuut="Document-id">KVR6272</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="865" allpagenumbers="865 866" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6272" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="423" onderwerp="" indiendatum="1997-10-22">
         <vrager partij="PvdA" oorsprong="parlement">Feenstra</vrager>
         <vrager partij="PvdA" oorsprong="parlement">Middel</vrager>
         <vraagt-aan/>
      </vraagdata>
      <antwoorddata antwoorddatum="16 december 1997) Zie ook Aanhangsel Handelingen nr. 320, Vergaderjaar 1997–1998.">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het bericht dat de stof acrylamide, welke in Zweden wordt gebruikt voor het waterdicht maken van tunnels, heeft geleid tot gezondheidsklachten en -risico’s bij werknemers en schade voor het ecosysteem? <voetnoot nummer="1"/>
      </vraag>
      <vraag nummer="2">Wordt deze stof bij bouwwerkzaamheden in Nederland gebruikt? </vraag>
      <vraag nummer="3">Welke schadelijke effecten brengt deze stof voor mens en milieu met zich mee? </vraag>
      <vraag nummer="4">Op welke wijze wordt bewerkstelligd dat dergelijke stoffen niet (langer) worden gebruikt? </vraag>
      <vraag nummer="5">Wordt in de voorwaarden voor aanbesteding van bouwwerkzaamheden het gebruik van deze of vergelijkbare stoffen uitgesloten? </vraag>
      <noten afkomstig="vraag">
         <noot nummer="1" datum="1997-10-20" bron="Algemeen Dagblad">Algemeen Dagblad, 20 oktober 1997</noot>
      </noten>
   </vragen>
   <antwoorden aantal="5">
      <antwoord nummer="1">Ja, ik heb kennis genomen van dit bericht. </antwoord>
      <antwoord nummer="2">Ja. Acrylamide is één van de twee componenten die na menging ter plekke een materiaal vormen dat wordt toegepast als injectiemiddel met waterafdichtende eigenschappen. Dit product wordt in de Nederlandse bouwwereld wel toegepast bijvoorbeeld om watervoerende bouwputten of scheuren in betonconstructies te dichten of om optrekkend vocht in wanden te stoppen. </antwoord>
      <antwoord nummer="3">Acrylamide is een gevaarlijke en giftige stof. De stof kan kanker veroorzaken en het erfelijk materiaal in geslachtscellen aantasten. Daarnaast kan er ondermeer irritatie optreden van de huid en de ogen. </antwoord>
      <antwoord nummer="4">Een wettelijke basis om dit eventueel te bewerkstelligen is te vinden in de arbeidsomstandighedenregelgeving. Bij de verwerking van acrylamide zijn – met betrekking tot de arbeidsomstandigheden – de stringente voorschriften uit het Arbeidsomstandighedenbesluit voor kankerverwekkende stoffen van toepassing. Dit betekent dat de werkgever allereerst er naar moet streven dat een kankerverwekkende stof wordt vervangen door een minder schadelijke stof, voorzover dat technisch mogelijk is. Uit de ons beschikbare informatie blijkt dat er voor acrylamide voor een aantal toepassingen nog geen technisch volwaardig alternatief voorhanden is. Op korte termijn zal uitgezocht worden om welke toepassingen dit gaat. De voorschriften voor het werken met kankerverwekkende stoffen uit het Arbeidsomstandighedenbesluit geven aan dat, indien een minder gevaarlijk alternatief niet voorhanden is, een kankerverwekkende stof zoveel mogelijk in een gesloten systeem moet worden verwerkt. Een dergelijke verwerkingstechniek is beschikbaar voor het onderhavige middel en ook gangbaar, maar wordt nog niet overal toegepast. Bij het werken met kankerverwekkende stoffen zijn nog andere voorschriften van toepassing, onder andere op het gebied van strikte hygiëne, adequate voorlichting en afscherming van de plek waar met kankerverwekkende stoffen wordt gewerkt. De Arbeidsinspectie zal in 1998 middels een inspectieproject gericht op de naleving van de voorschriften voor het werken met kankerverwekkende stoffen speciale aandacht besteden aan de onderhavige kwestie en toezien op de naleving van de voorschriften. Dit impliceert in elk geval dat waar vervanging van acrylamide technisch mogelijk is, deze vervanging zal worden afgedwongen. Daar waar vervanging in bouwwerkzaamheden niet mogelijk is, dient te worden gewerkt in een gesloten systeem. Wat betreft de milieuhygiënische aspecten loopt een intensief onderzoek in Zweden naar aanleiding van het betreffende ongeval. Voorts vindt in het kader van de EU Verordening Bestaande Stoffen een risicobeoordeling plaats. Een verbod op deze toepassing van de stof is daarom nu niet aan de orde. </antwoord>
      <antwoord nummer="5">Nee, in de voorwaarden voor aanbesteding wordt het gebruik van deze of vergelijkbare stoffen niet uitgesloten. Op grond van de Uniforme Administratieve Voorwaarden (UAV) die door vrijwel alle overheidsopdrachtgevers worden gehanteerd, is de aannemer verplicht het werk zodanig uit te voeren dat schade aan personen, goederen en milieu zoveel mogelijk wordt voorkomen en rekening wordt gehouden met de geldende wettelijke voorschriften, richtlijnen en beschikkingen van de overheid. De Rijkswaterstaat zal zijn diensten attenderen op de risico’s die het verwerken van acrylamide met zich meebrengt en welke maatregelen noodzakelijk zijn voor veilige verwerking. De diensten wordt er daarbij op gewezen dat zij de aannemer hieromtrent informeren. </antwoord>
      <noten afkomstig="antwoord"/>
   </antwoorden>
</kvr>
