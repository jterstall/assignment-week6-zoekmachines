<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de minister van Economische Zaken over het voorstel van de Eurocommissaris van Telecom om telecombedrijven te dwingen om hun roamingtarieven voor mobiel bellen in het buitenland af te schaffen. (Ingezonden 17 februari 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25259
</item>
         <item attribuut="Inhoud">Vragen naar aanleiding van speech van Eurocommissaris Reding op 8 februari 2006, waarin zij onder meer stilstond bij de onverklaarbaar hoge roamingtarieven voor mobiele telefonie binnen Europa.</item>
         <item attribuut="Rubriek">Communicatie, media en informatievoorziening (Telecommunicatie) Consument (Consumentenprijzen)</item>
         <item attribuut="Trefwoorden">Mobiele telefonie Prijzen</item>
         <item attribuut="Vindplaats">Kamervragen met antwoord 2005-2006, nr. 1171, Tweede Kamer</item>
         <item attribuut="Vraagnr_bij_indiening">2050608260</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2006-04-03</item>
         <item attribuut="Datum_indiening">2006-02-17</item>
         <item attribuut="Document-id">KVR25259</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2491" allpagenumbers="2491 2492" vetnummer="2050608260" code="0506tkkvr1171" lopendefooter="Tweede Kamer, vergaderjaar 2005–2006, Aanhangsel" filenaam="KVR25259" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1171" onderwerp="" indiendatum="2006-02-17">
         <vrager partij="PvdA" oorsprong="parlement">Van Dam</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="3 april 2006), zie ook Aanhangsel Handelingen nr. 1063, vergaderjaar 2005–2006">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de speech van Eurocommissaris Reding op 8 februari jl. voor de European Regulators Group <voetnoot nummer="1"/>waarin zij onder meer stilstond bij de «roamingtarieven» voor mobiele telefonie binnen Europa? </vraag>
      <vraag nummer="2" voetnoot="2">Deelt u de ook in eerdere schriftelijke vragen <voetnoot nummer="2"/>neergelegde mening welke door de Eurocommissaris onderschreven wordt, dat de roamingtarieven nog altijd onverklaarbaar hoog zijn en dat er derhalve regulering nodig is? </vraag>
      <vraag nummer="3">Deelt u de mening van de Eurocommissaris dat de roamingtarieven binnen Europa niet hoger horen te zijn dan de binnenlandse roamingtarieven? Zo ja, gaat u de Eurocommissaris steunen in dit streven? Zo neen, waarom niet? </vraag>
      <vraag nummer="4">Deelt u de mening dat het nog duidelijker zou zijn voor de consument en nog meer recht zou doen aan de interne markt als roamingtarieven binnen de EU niet afwijken van de gewone binnenlandse tarieven die een consument betaalt voor een gesprek? Zo ja, bent u bereid dit standpunt in Europees verband uit te dragen? Zo neen, waarom niet? </vraag>
      <vraag nummer="5">Kan de Onafhankelijke Post en Telecommunicatie Autoriteit (OPTA), complementair aan nieuwe Europese regels, voor Nederlandse consumenten die in het buitenland bellen, goedkopere roamingtarieven afdwingen? </vraag>
      <vraag nummer="6">Ziet u mogelijkheden ook de roamingtarieven die Nederlandse consumenten buiten Europa moeten betalen, omlaag te brengen, aangezien duidelijk is dat deze tarieven nauwelijks beïnvloed worden door de werking van de markt en derhalve door Nederlandse en buitenlandse aanbieders gebruikt worden als melkkoe? </vraag>
      <noten afkomstig="vraag">
         <noot nummer="1" titel="Towards a true internal market for electronic communications">Speech door Eurocommissaris Reding, 08-02-2006, «Towards a true internal market for electronic communications» – European Regulators Group, http://europa.eu.int/rapid/ pressReleasesAction.do?reference=SPEECH/06/69&amp;format=HTML&amp;aged=0&amp;language= EN&amp;guiLanguage=en</noot>
         <noot nummer="2" documenttype="Kamervragen" documentnummer="2166" documentjaargang="2004-2005">Aanhangsel Handelingen, nr. 2166, vergaderjaar 2004–2005.</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 t/m 4" voetnoot="1 2 3 4 5 6">OPTA en ook een groot aantal andere toezichthouders in de EU hebben de marktanalyses van de (wholesale) roamingmarkt weliswaar nog niet afgerond <voetnoot nummer="1"/>, maar de European Regulators Group (ERG) heeft aangegeven dat regulering van de wholesaletarieven voor internationale roaming op basis van de sectorspecifieke mededingingsregels voor de elektronische communicatiesector waarschijnlijk niet effectief zal zijn <voetnoot nummer="2"/>. Ook een aanpak op basis van de algemene mededingingsregels door de Europese Commissie heeft tot nog toe geen resultaten opgeleverd. Verder heeft Commissaris Reding aangegeven dat verbetering van de transparantie van de verschillen in prijzen voor bellen in het buitenland via de website van de Europese Commissie niet heeft geleid tot een wezenlijke daling van de consumentenprijzen <voetnoot nummer="3"/>. Ik ben het daarom met Commissaris Reding eens dat regulering van de internationale roamingtarieven via een verordening waarschijnlijk de enige effectieve methode zal kunnen zijn om deze tarieven te verlagen. De Europese Commissie heeft onlangs een consultatie gehouden over de wijze van regulering van de wholesaletarieven voor internationale roaming <voetnoot nummer="4"/>. In een persbericht heeft Commissaris Reding haar plannen nader toegelicht <voetnoot nummer="5"/>. Begin april 2006 zal Commissaris Reding met meer uitgewerkte voorstellen komen en ook daarover een formele consultatie houden. In juni 2006 zal de Europese Commissie een voorstel voor een verordening ter goedkeuring aan de Raad van Ministers en het Europees Parlement voorleggen. Ik wacht die voorstellen met grote belangstelling af. Voor alle duidelijkheid merk ik op dat er een onderscheid moet worden gemaakt tussen de wholesaletarieven en de consumentenprijzen voor internationale roaming. Indien een abonnee van een Nederlands mobiele operator in het buitenland belt of gebeld wordt, zal de buitenlandse operator een wholesaletarief in rekening brengen bij de Nederlandse operator. Deze wholesaletarieven vormen een belangrijke kostenpost, die wordt doorberekend in de consumentenprijzen voor internationale roaming <voetnoot nummer="6"/>. De wholesaletarieven voor internationale roaming kunnen flink verschillen voor verschillende mobiele operators. Ik heb daarom een voorkeur voor regulering van de wholesaletarieven. Bij regulering van de consumentenprijzen zouden mobiele operators die relatief hoge wholesaletarieven voor internationale roaming moeten betalen deze kosten niet meer volledig door kunnen berekenen en daardoor in problemen kunnen komen. Als de wholesaletarieven voor internationale roaming dalen zullen naar verwachting vervolgens ook de consumententarieven dalen. Mocht dat echter niet in voldoende mate het geval zijn dan zal ook regulering van de consumentenprijzen overwogen moeten worden. </antwoord>
      <antwoord nummer="5">OPTA heeft in een eerder besluit vastgesteld dat geen van de mobiele operators op de retailmarkt (inclusief de tarieven voor mobiel bellen of gebeld worden in het buitenland) aanmerkelijke marktmacht heeft. Regulering van de consumententarieven voor mobiel bellen is dus niet mogelijk op basis van het bestaande reguleringskader voor de elektronische communicatiesector. Indien regulering van de consumentenprijzen nodig zou zijn ligt een EU-verordening meer voor de hand. </antwoord>
      <antwoord nummer="6" voetnoot="7">Op nationaal niveau zie ik geen goede mogelijkheden om hier iets aan te doen. Zoals reeds opgemerkt naar aanleiding van eerdere vragen van het lid Van Dam <voetnoot nummer="7"/>over dit onderwerp, zal hiervoor een internationale aanpak nodig zijn. De Europese Commissie geeft nu terecht prioriteit aan het vinden van een oplossing voor het roamingprobleem binnen de EU. Op termijn zal de Europese Commissie ook een oplossing proberen te vinden voor het roamingprobleem buiten de EU. Ik zal daar aandacht voor vragen bij de Europese Commissie. </antwoord>
      <noten afkomstig="antwoord">
         <noot nummer="1">De Finse toezichthouder FICORA heeft geconcludeerd dat er geen sprake was van een (gezamenlijke) machtspositie. De Europese Commissie heeft deze analyse onderschreven</noot>
         <noot nummer="2">Zie het persbericht (28 maart 2006) en de reactie van de ERG op de consultatie van de Commissie (zie: http://erg.eu.int/)</noot>
         <noot nummer="3">Persbericht van de Europese Commissie van 28 maart (zie: http://europa.eu.int/rapid)</noot>
         <noot nummer="4">Zie: http://europa.eu.int/information_society</noot>
         <noot nummer="5">Persbericht van de Europese Commissie van 28 maart (zie: http://europa.eu.int/rapid)</noot>
         <noot nummer="6">De Franse toezichthouder ARCEP heeft onderzoek gedaan naar de wholesaletarieven voor internationale roaming in Frankrijk en komt tot de conclusie dat deze tarieven 3 tot 4 maal hoger zijn dan de onderliggende netwerk-en interconnectiekosten. Volgens ARCEP zou er sprake kunnen zijn van een gezamenlijke machtspositie. Consultatiedocument ARCEP, januari 2006, (zie: www.arcep.fr)</noot>
         <noot nummer="7" documenttype="Kamervragen" documentnummer="2166" documentjaargang="2004-2005">Aanhangsel Handelingen, nr. 2166, vergaderjaar 2004–2005.</noot>
      </noten>
   </antwoorden>
</kvr>
