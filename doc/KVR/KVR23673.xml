<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Laan (D66) aan de minister van Buitenlandse Zaken en aan de staatssecretaris van Buitenlandse Zaken (Europese Zaken) over de EBRD. (Ingezonden 21 juli 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23673
</item>
         <item attribuut="Inhoud">Vragen over aanwijzingen dat de taken van de Europese Bank voor Wederopbouw en Ontwikkeling (EBRD) overgenomen zijn door de Europese Investeringsbank (EIB), voor wat betreft de tien nieuwe lidstaten van de EU. Welke gevolgen heeft dit voor personeel van beide banken en is er een geografische verschuiving in bestedingen opgetreden naar aanleiding van het (kandidaat-)lidmaatschap van verschillende landen die leningen ontvangen van de EBRD?</item>
         <item attribuut="Rubriek">Bedrijfsleven en industrie (Bank- en verzekeringswezen) Bedrijfsleven en industrie (Investeringen) Internationale betrekkingen (Europese Unie)</item>
         <item attribuut="Trefwoorden">Bankwezen Oost-Europa</item>
         <item attribuut="Vindplaats">Kamervragen met antwoord 2004-2005, nr. 2233, Tweede Kamer</item>
         <item attribuut="Vraagnr_bij_indiening">2040518680</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="D66">Van der Laan</persoon>
         </item>
         <item attribuut="Datum_reaktie">2005-08-25</item>
         <item attribuut="Datum_indiening">2005-07-21</item>
         <item attribuut="Document-id">KVR23673</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4459" allpagenumbers="4459 4460" vetnummer="2040518680" code="0405tkkvr2233" lopendefooter="Tweede Kamer, vergaderjaar 2004–2005, Aanhangsel" filenaam="KVR23673" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2233" onderwerp="" indiendatum="21juli 2005">
         <vrager partij="D66" oorsprong="parlement">Van der Laan</vrager>
         <vraagt-aan>(D66) aan de minister van Buitenlandse Zaken en aan de staatssecretaris van Buitenlandse Zaken (Europese Zaken)</vraagt-aan>
      </vraagdata>
      <antwoorddata antwoorddatum="2005-08-25">
         <antwoorder functie="minister" ministerie="Financiën">Zalm</antwoorder>
         <mede-antwoorder>de minister van Buitenlandse Zaken en de staatssecretaris van Buitenlandse Zaken (Europese Zaken)</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">In hoeverre zijn de taken van de European Bank for Reconstruction and Development (EBRD) overgenomen door de European Investment Bank (EIB) met betrekking tot de 10 nieuwe lidstaten van de Europese Unie? </vraag>
      <vraag nummer="2">Welke personele gevolgen heeft deze overname voor de beide instellingen? </vraag>
      <vraag nummer="3">Welke geografische verschuiving in bestedingen is er de afgelopen jaren opgetreden naar aanleiding van het (kandidaat)-lidmaatschap van de verschillende landen die leningen ontvangen van de EBRD? Welke verdere verschuivingen verwacht u, welke acht u gewenst en hoe wilt u dit bereiken? </vraag>
      <vraag nummer="4">Is het feit dat de International Bank for Reconstruction and Development in verschillende landen die leningen ontvangen van de EBRD actief is een onnodige doublure? Hoe verzorgen de Nederlandse vertegenwoordigers bij die banken de afstemming? </vraag>
      <vraag nummer="5">Deelt u de mening dat de EBRD in de toekomst wegens succes opgeheven zou moeten worden? Zo neen, waarom niet? Zo ja, op welke termijn, en hoe denkt u dit te bereiken? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1" voetnoot="1">Het mandaat van de European Bank for Reconstruction and Development (EBRD) is gericht op het stimuleren van de transitie van de voormalige communistische landen in Centraal en Oost Europa naar open, marktgeoriënteerde economieën onder een democratisch stelsel, alsmede het bevorderen van de private sector en ondernemingszin in deze landen. Hiertoe assisteert de EBRD de landen met hun structurele hervormingen, bevordert de EBRD de ontwikkeling van kapitaalmarkten, en investeert de EBRD in infrastructuur ter ondersteuning van het ondernemingsklimaat en in private ondernemingen (met name in het midden- en kleinbedrijf). Het mandaat van de European Investment Bank (EIB) stelt de bevordering van investeringen die bijdragen aan een evenwichtige ontwikkeling van de lidstaten van de Europese Unie als doel. Hiertoe investeert de EIB met name in achterstandsgebieden binnen de EU (bevordering economische en sociale cohesie en regionale ontwikkeling), in projecten ter bescherming en verbetering van het leefmilieu, en in projecten ter bevordering van innovatie en trans-europese netwerken, en tot slot in projecten ter ondersteuning van het MKB en menselijk kapitaal. Dit betekent in de praktijk dat zowel de EIB als de EBRD actief zijn in de «nieuwe» lidstaten, maar met een verschillende benadering en instrumentarium. Dit blijkt bijvoorbeeld uit de samenstelling van de portfolio van beide Banken. Waar de EIB bijvoorbeeld fors investeert in de sectoren onderwijs &amp; gezondheidszorg en infrastructuur (resp. 11% en 45% van de in 2004 gecommitteerde leningen), is de EBRD niet actief in de sector onderwijs en gezondheidszorg en veel minder in de harde infrastructuur (12% van de in 2004 gecommitteerde leningen) <voetnoot nummer="1"/>. Er is dus niet zozeer sprake van een overname van activiteiten van de EBRD door de EIB. Wel vindt er terecht een verschuiving van het zwaartepunt in de middelenverstrekking van de EBRD richting het oosten plaats (zie antwoord vraag 3). Overigens opereerden beide Banken ook al voor de toetreding van de nieuwe lidstaten naast elkaar, toen de EIB in het kader van het pre-accessie mandaat daar al actief was. </antwoord>
      <antwoord nummer="2 en 3" voetnoot="2 3">De economische en politieke transitie is in de «nieuwe» EU lidstaten eerder in gang gezet in vergelijking met de landen in Zuid-Oost, Oost-Europa en Centraal Azië. Mede hierom is de transitie in de «nieuwe» EU lidstaten momenteel verder gevorderd dan in de andere landen. Onder deze omstandigheden is besloten tot een geleidelijke verschuiving van het zwaartepunt in de middelenverstrekking van de EBRD. Hiertoe is in 2004 het zogenaamde Early Transition Countries (ETC) Initiative van start gegaan (ook wel bekend als de «Strategie Oostwaarts») dat beoogt de inzet van het EBRD instrumentarium in de zeven achtergebleven transitielanden (Armenië, Azerbeidjaan, Georgië, Kirgizië, Moldavië, Oezbekistan, en Tadzjikistan) te bevorderen. Nederland ondersteunt dit initiatief van harte. De gevolgen van het initiatief lijken al merkbaar te zijn in de activiteiten van de EBRD: waar in 2003 nog 31% van de toegezegde leningen de «nieuwe» EU lidstaten betrof, was dat in 2004 afgenomen tot 23%. Tijdens de jaarvergadering in 2006 zal een nieuwe evaluatie van de optimale regionale verdeling van EBRD activiteiten plaatsvinden in de context van de Capital Resources Review. In deze afweging spelen drie factoren een belangrijke rol: risicospreiding, toegevoegde waarde/alternatieve financieringsbronnen en de beschikbaarheid van projecten. Tijdens de jaarvergadering 2005 in Belgrado heeft President Lemierre aangegeven dat op basis van de bovenstaande argumenten de activiteiten van de Bank in de nieuwe EU lidstaten verder zullen teruglopen ten faveure van de operaties in de ETC landen. De rol die de EBRD in de «nieuwe» EU lidstaten zal spelen zal meer en meer complementair zijn aan die van andere partijen, zoals de EIB, EU en private sector. Nederland heeft ook deze ontwikkeling sterk gesteund <voetnoot nummer="2"/>. Weliswaar zal het totale leenvolume naar verwachting afnemen als gevolg van de verschuiving Oostwaarts, tegelijkertijd zal de complexiteit van de EBRD betrokkenheid toenemen. Per saldo zal het verschuivende zwaartepunt van de EBRD geen significante personele gevolgen hebben <voetnoot nummer="3"/>. Wel is een nieuw team van 9 personen samengesteld (door een interne herallocatie van mensen) om het ETC-initiatief te stimuleren. Het personeelsbestand van de EIB is in de periode 2000 – 2004 gestegen van 1033 naar 1259. Deze stijging is vooral een gevolg van de uitbreiding van activiteiten van de Bank, bijvoorbeeld verhoogde steun aan trans-europese netwerken en verhoogde uitleenactiviteiten in het Middellandse Zee gebied en de ACS landen. </antwoord>
      <antwoord nummer="4" voetnoot="4">Het mandaat van de International Bank for Reconstruction and Development (IBRD) richt zich op economische ontwikkeling in brede zin terwijl het mandaat van de EBRD zich concentreert op private sector ontwikkeling. Ook hier zijn de Banken dus weliswaar beide actief in dezelfde landen, maar met een verschillende benadering en instrumentarium. De Banken vullen elkaar dan ook eerder aan dan dat er sprake is van een onnodige doublure. De coördinatie van de Nederlandse inzet bij de Internationale Financiële Instellingen (waaronder EBRD, IBRD, en EIB) vindt zowel bij het ministerie van Financiën als bij het ministerie van Buitenlandse Zaken plaats binnen één afdeling. Daardoor hebben de ministeries het overzicht over de ontwikkelingen bij de verschillende Internationale Financiële Instellingen, en wordt een coherente Nederlandse inzet geformuleerd. Daarbij zoekt Nederland actief naar «best practices» en dringt Nederland bijvoorbeeld van oudsher aan op een focus op het kernmandaat van de verschillende Internationale Financiële Instellingen, waarmee het ontstaan van «onnodige doublures» wordt tegengegaan <voetnoot nummer="4"/>. Overigens vindt afstemming tussen het Management en Staf van de verschillende Banken onder meer plaats op landenniveau door partnerschappen en het optreden als co-financier. Daarnaast hebben de Banken verschillende «Memoranda of Understanding» gesloten. Tot slot is de EIB tevens aandeelhouder van de EBRD. </antwoord>
      <antwoord nummer="5">De EBRD heeft, net als de andere ontwikkelingsbanken, een mandaat dat erop gericht is zichzelf overbodig te maken. Moeilijker is echter om op dit moment een termijn aan te duiden waarop de transitie naar een open markteconomie onder een democratisch stelsel bereikt is. Waar van de nieuwe Europese lidstaten gezegd kan worden dat de transitie haar voltooiing nadert, hebben andere landen nog een weg te gaan (bijvoorbeeld een aantal leden van de Nederlandse IMF/Wereldbank kiesgroep, Mongolië uit de Nederlandse EBRD kiesgroep en een aantal Centraal Aziatische landen). De voornoemde «strategie Oostwaarts» zorgt voor een geleidelijke graduatie van landen, die er uiteindelijk toe zal leiden dat de portfolio en activiteiten van de EBRD zullen verminderen. </antwoord>
      <noten afkomstig="antwoord">
         <noot nummer="1">Deze cijfers zijn gebaseerd op gecommiteerde leningen aan landen uit het hele operatiegebied van de beide Banken</noot>
         <noot nummer="2">Bijvoorbeeld in de speech van de Nederlandse tijdelijke plaatsvervangend gouverneur tijdens de jaarvergadering (http://www.ebrd.org/new/am/program/board/am041ex.pdf)</noot>
         <noot nummer="3">In december 2004 had de EBRD 965 personeelsleden, vrijwel hetzelfde aantal als in december 2000</noot>
         <noot nummer="4">Zie bijvoorbeeld: Evaluatierapportage doelstelling 4, beleidsartikel IV Internationale Financiële Betrekkingen (kamerstuk 2003–2004, 29 200 IXB, nr. 33)</noot>
      </noten>
   </antwoorden>
</kvr>
