<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst (PvdA) en Griffith (VVD) aan de ministers van Justitie en van Binnenlandse Zaken en Koninkrijksrelaties over Hells Angels. (Ingezonden 2 maart 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20326
</item>
         <item attribuut="Inhoud">Vragen over het aanpakken van criminele activiteiten van Hells Angels.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie)</item>
         <item attribuut="Trefwoorden">Criminaliteitsbestrijding</item>
         <item attribuut="Vindplaats">Kamervragen met antwoord 2003-2004, nr. 1583, Tweede Kamer</item>
         <item attribuut="Vraagnr_bij_indiening">2030409560</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="VVD">Griffith</persoon>
         </item>
         <item attribuut="Datum_reaktie">2004-05-24</item>
         <item attribuut="Datum_indiening">2004-03-02</item>
         <item attribuut="Document-id">KVR20326</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3347" allpagenumbers="3347 3348 3349" vetnummer="2030409560" code="0304tkkvr1583" lopendefooter="Tweede Kamer, vergaderjaar 2003–2004, Aanhangsel" filenaam="KVR20326" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1583" onderwerp="" indiendatum="2004-03-2">
         <vrager partij="PvdA" oorsprong="parlement">Van Heemst</vrager>
         <vrager partij="VVD" oorsprong="parlement">Griffith</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2004-05-24">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Heeft u kennisgenomen van het artikel «De politie is veel te lief voor de motorduivels»? <voetnoot nummer="1"/>
      </vraag>
      <vraag nummer="2">Wordt op landelijk niveau bijgehouden welke (mogelijke) criminele activiteiten door Hells Angels worden gepleegd? Gebeurt dat systematisch? </vraag>
      <vraag nummer="3">Waarom kan de woordvoerder van het landelijk parket niet meedelen of er onderzoek loopt naar Hells Angels? </vraag>
      <vraag nummer="4">Worden in de ons omliggende landen Hells Angels «veel harder aangepakt»? Zo ja, hoe is dat verschil te verklaren? </vraag>
      <vraag nummer="5">Hoe worden door buitenlandse politiediensten de Nederlandse inspanningen ten aanzien van deze groep beoordeeld? </vraag>
      <vraag nummer="6">In welke mate wordt door buitenlandse justitie- en politie-autoriteiten een beroep gedaan op medewerking van Nederland bij de opsporing van strafbare feiten die door Hells Angels zijn begaan? </vraag>
      <vraag nummer="7">a. Welk beeld bestaat van de rol die Hells Angels spelen op en het rond het Amsterdamse Wallengebied? b. Zijn er sinds de bevindingen die professor Fijnaut deed ten behoeve van de Commissie Van Traa wezenlijke veranderingen opgetreden («De Hells Angels zouden behoren tot de harde kern van de georganiseerde misdaad»)? </vraag>
      <vraag nummer="8">Wat is uw reactie op de anonieme uitlating van een hoge Amsterdamse ambtenaar dat «iedereen bang is voor de Hells Angels en niemand aangifte durft te doen.»? </vraag>
      <vraag nummer="9">Heeft de actie van de Amsterdamse politie in 2001 (waarbij een inval is gedaan in het Amsterdamse clubhuis van de Hells Angels) een vervolg gekregen of is het bij die ene actie gebleven? En zo ja, waarom? </vraag>
      <vraag nummer="10">Wat is uw reactie op de beschuldiging van dezelfde ambtenaar dat het Amsterdamse bestuur en justitie «de situatie laten dooretteren»? </vraag>
      <vraag nummer="11">Heeft met u overleg plaatsgevonden over de gedragslijn die politie en justitie zouden gaan volgen bij de begrafenis van de deze maand vermoorde Hells Angels? Wat is uw oordeel over de wijze waarop politie is opgetreden? </vraag>
      <vraag nummer="12">Welke acties zijn of worden door politie en justitie ondernomen naar aanleiding van incidenten die voorafgaande aan de begrafenis hebben plaatsgevonden (zoals het gewelddadige optreden tegen journalisten en het vernietigen van foto- en beeldmateriaal)? </vraag>
      <noten afkomstig="vraag">
         <noot nummer="1" datum="2004-02-28" bron="Vrij Nederland">Vrij Nederland, 28 februari 2004</noot>
      </noten>
   </vragen>
   <antwoorden aantal="12">
      <antwoord nummer="1">Ja. </antwoord>
      <antwoord nummer="2">Op landelijk niveau wordt (reeds lange tijd) systematisch informatie ingewonnen over personen en groepen, deel uitmakend van de Hells Angels, om te bezien of er sprake is van het plegen en/of beramen van strafbare feiten. </antwoord>
      <antwoord nummer="3">Het Openbaar Ministerie geeft in de regel geen antwoord op de vraag of strafrechtelijk onderzoek wordt gedaan naar bepaalde (rechts)personen of groep(ering)en. Een bevestiging of ontkenning op een dergelijke vraag kan strijdig zijn met het onderzoeks-, privacy- of ander belang. </antwoord>
      <antwoord nummer="4">In een aantal ons omliggende landen zijn de Hells Angels verboden, bijvoorbeeld in Duitsland en Denemarken (waar gewelddadige gebeurtenissen een specifieke achtergrond vormen). Wij zijn niet tot verbieden overgegaan, omdat de groep tot op heden niet als criminele organisatie wordt beschouwd. Door buitenlandse politiediensten zijn de afgelopen jaren diverse onderzoeken gedaan naar de betrokkenheid bij moorden en of liquidaties door de Hells Angels. Een groot aantal buitenlandse Hells Angels-leden is veroordeeld voor moord. Ook in Nederland hebben dergelijke onderzoeken plaatsgevonden. Tussen 1999 en 2002 zijn in Nederland vier moorden gepleegd waarbij de slachtoffers betrokken waren bij de handel respectievelijk de productie van synthetische drugs en directe relaties hadden met de Hells Angels in Nederland. In geen van de onderzoeken is overtuigend bewijs geleverd dat leden van de Hells Angels als daders konden worden aangemerkt. Op dit moment loopt een onderzoek naar aanleiding van de moord op drie leden van de Hells Angels in Oirsbeek. </antwoord>
      <antwoord nummer="5">Ons zijn geen negatieve dan wel positieve signalen vanuit buitenlandse politiediensten bekend over de Nederlandse inspanningen ten aanzien van de Hells Angels. Vanuit het KLPD en Europol wordt dit bevestigd. </antwoord>
      <antwoord nummer="6">In het kader van binnengekomen rechtshulpverzoeken van andere landen zijn er in het afgelopen decennium onderzoeken verricht ten behoeve van verzoekende staten. Ook Europol verzamelt actief informatie over ernstige criminele feiten waarbij betrokkenheid mag worden verondersteld van personen die deel uitmaken van georganiseerde motorcyclegangs. Nederland levert daarvoor de nodige informatie aan. Vanwege het feit dat in LURIS (het Landelijk Uniform Registratiesysteem voor Internationale rechtshulp in Strafzaken) niet apart wordt bijgehouden of een internationaal rechtshulpverzoek betrekking heeft op Hells Angels is deze informatie niet voorhanden. </antwoord>
      <antwoord nummer="7">a. De Hells Angels spelen een rol op en rond het Amsterdamse Wallengebied. Feit is dat de leden van de Hells Angels via tussenpersonen en bepaalde eigendomsconstructies panden bezitten of ondernemingen exploiteren op de Wallen. Hun aanwezigheid en activiteiten op de Wallen – en elders in Amsterdam – zijn voor het gemeentebestuur, de politie en het Openbaar Ministerie aanleiding de Hells Angels voortdurend nauwlettend te volgen. b. Er zijn na de bevindingen van de Commissie Van Traa geen wezenlijke veranderingen opgetreden die zouden nopen tot een ander oordeel. Er bestaat derhalve nog steeds voldoende aanleiding de Hells Angels nauwlettend te volgen. </antwoord>
      <antwoord nummer="8">Het Parket-Generaal geeft in haar ambtsbericht aan dat de anonimiteit van deze ambtenaar het onmogelijk maakt specifiek op zijn beweringen in te gaan. De situatie rond de Hells Angels heeft de voortdurende aandacht van het Openbaar Ministerie en politie, zowel op lokaal als op nationaal niveau. Het Parket-Generaal geeft tevens aan dat wanneer personen uit angst voor repressailes geen aangifte durven doen, naar wegen gezocht zal worden om desondanks strafrechtelijk onderzoek in te stellen. </antwoord>
      <antwoord nummer="9">De inval in 2001 is gedaan omdat informatie was ontvangen over wapens die zich in het clubhuis bevonden. In 2003 is wederom een inval gedaan in het clubhuis van de Hells Angels. Telkens wanneer uit onderzoek of op basis van andere betrouwbare informatie blijkt dat zich in het clubhuis van de Hells Angels wapens bevinden of andere zaken die bij wet verboden zijn, zal op een vergelijkbare manier door de politie worden opgetreden. </antwoord>
      <antwoord nummer="10">Het regiokorps Amsterdam-Amstelland geeft in haar ambtsbericht aan dat de driehoek naar aanleiding van een rapportage van professor Fijnaut een notitie heeft opgesteld: «Terug in de normstelling». Deze notitie heeft tot doel het gehele politieapparaat, maar ook andere overheidspartijen ervan te doordringen dat de Hells Angels geen uitzonderingspositie mogen hebben als het gaat om de handhaving van wet- en regelgeving en eventuele strafrechtelijke vervolging. De driehoek bewaakt de uitvoering van deze beleidslijn. </antwoord>
      <antwoord nummer="11">Er heeft met ons geen overleg plaatsgevonden over de gedragslijn die politie en justitie zouden gaan volgen. Uit ambtsbericht van de korpsbeheerder Limburg-Zuid mede namens onder meer de hoofdofficier blijkt mij het volgende. De burgemeesters van Sittard-Geleen en Schinnen, het Openbaar Ministerie en de politie Limburg-Zuid hebben een draaiboek opgesteld. Uitgangspunt bij het vaststellen van het draaiboek waren eerdere ervaringen met begrafenissen van Hells Angels in november 2002 en april 2003. De zichtbare rol van de politie was hoofdzakelijk gericht op (verkeers)begeleidende maatregelen, gezien de verwachte grote opkomst bij de begrafenis. Voor het overige is bewust gekozen voor een beperkte zichtbaarheid van de politie. Daarnaast werd via de politie aan de organisatie een aantal kaders meegegeven, teneinde de kans te verkleinen dat er gedurende die dag strafbare feiten zouden worden gepleegd. Gedurende de begrafenisdag was er nagenoeg permanent persoonlijk contact tussen het aanspreekpunt van de politie en de verantwoordelijke vice-president van de Hells Angels. Diverse malen werd dit contact gebruikt om sturend op te treden. Een aantal malen is zelfs actief ingegrepen. Helaas hebben wij echter moeten vaststellen dat – ondanks deze zorgvuldige en strategisch bewust gekozen aanpak – in de media onterecht het beeld is ontstaan dat de regie uit handen is gegeven. De korpsbeheerder van regiokorps Limburg-Zuid staat er, mede in het licht van de actuele publiek discussie, open voor de gevolgde lijn nader te evalueren, waarbij de vraag aan de orde zal worden gesteld of toekomstig bij dit soort groeperingen verscherpt beleid zal moeten worden gevoerd. Wij menen dat het door het bevoegde gezag vastgestelde beleid en de wijze waarop dit werd uitgevoerd heeft gezorgd voor een ordelijk verloop van de begrafenis zonder overdracht van regie en met inachtneming van redelijke tolerantiegrenzen. Ook wij zijn de mening toegedaan dat een nadere evaluatie een meerwaarde heeft, mede gelet op de actuele publieke discussie en gevoelens in de samenleving rondom groeperingen als de Hells Angels. </antwoord>
      <antwoord nummer="12">Ten aanzien van de gepleegde strafbare feiten is door de politie aangifte opgenomen, waarop het Openbaar Ministerie onderzoek heeft ingesteld. In het belang van lopende onderzoeken kunnen hierover geen nadere mededelingen worden gedaan. </antwoord>
      <noten afkomstig="antwoord"/>
   </antwoorden>
</kvr>
