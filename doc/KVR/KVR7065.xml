<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) over het energieverbruik van witgoedapparatuur. (Ingezonden 3 april 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7065
</item>
         <item attribuut="Inhoud">Vragen over maatregelen tegen fabrikanten en importeurs die misleidende productinformatie over energieverbruik van witgoedapparatuur verstrekken.</item>
         <item attribuut="Rubriek">Consument (Productinformatie) Energie, water en grondstoffen (Energiebesparing)</item>
         <item attribuut="Trefwoorden">Elektrische apparaten Energiebesparing Productinformatie</item>
         <item attribuut="Vindplaats">Kamervragen met antwoord 1997-1998, nr. 1180, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1998-05-07</item>
         <item attribuut="Datum_indiening">1998-04-03</item>
         <item attribuut="Document-id">KVR7065</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2415" allpagenumbers="2415 2416" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7065" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1180" onderwerp="" indiendatum="1998-04-3">
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="1998-05-7">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van het onderzoek van de ECD in opdracht van de Consumentenbond over het feitelijke energieverbruik van witgoedapparatuur? <voetnoot nummer="1"/>
      </vraag>
      <vraag nummer="2">Gaat u stappen ondernemen naar de betrokken branche-organisaties en bedrijven omdat deze ten eerste de consument verkeerd en misleidend voorlichten en ten tweede hun afspraken met het ministerie niet nakomen? </vraag>
      <vraag nummer="3">Gaat u mogelijkerwijs naar de rechter om de bedrijven tot de orde te roepen? Bent u ook van plan om te onderzoeken of strafrechtelijke vervolging mogelijk is? </vraag>
      <vraag nummer="4">Deelt u de mening dat het fundament van het huidige productenbeleid ter discussie staat als bedrijven op een dergelijke manier het wederzijdse vertrouwen misbruiken? </vraag>
      <vraag nummer="5">Zijn er ook in andere branches aanwijzingen voor dergelijke praktijken? </vraag>
      <vraag nummer="6">Wat zal dit onderzoek betekenen voor het zelfreguleringsbeleid in het algemeen? Gaat u bijvoorbeeld bij toekomstige afspraken met branche-organisaties andere handhavingsmiddelen inzetten? </vraag>
      <noten afkomstig="vraag">
         <noot nummer="1" datum="1998-03-31" bron="De Telegraaf;">De Telegraaf;, 31 maart 1998</noot>
      </noten>
   </vragen>
   <antwoorden aantal="6">
      <antwoord nummer="1">Ja. Het rapport van de Economische Controledienst geeft een weergave over 1997 van de onderzoeken inzake de Wet Energiebesparing Toestellen. Overigens werden deze onderzoeken niet in opdracht van de Consumentenbond ingesteld, maar in opdracht van het Ministerie van Economische Zaken. Wel hebben eerdere ervaringen van de Consumentenbond een rol gespeeld bij de selectie van de merken en typen witgoedapparatuur. </antwoord>
      <antwoord nummer="2">De verantwoordelijkheid voor de uitvoering van de bovengenoemde wet berust bij de minister van Economische Zaken. De Economische Controledienst heeft inmiddels met de betrokken fabrikanten/importeurs overleg gevoerd over de geconstateerde misstanden. In onderling overleg zijn voor de apparaten die nog in de verkoop waren aanpassingen gepleegd. Daarnaast bleken verschillende apparaten inmiddels uit de productie/verkoop te zijn genomen. Met enkele fabrikanten/importeurs worden de volgens fabrikanten/importeurs onverklaarbare afwijkingen nader onderzocht. Daarbij wordt de volledige medewerking van deze fabrikanten/importeurs verkregen. Aangezien het afgelopen jaar deze onderzoeken en testen voor de eerste keer werden gehouden, is besloten een terughoudend verbaliseringsbeleid te hanteren. </antwoord>
      <antwoord nummer="3">Zowel de fabrikanten/importeurs als de belangenorganisatie «Vlehan» is te verstaan gegeven, dat bij recidivegedrag in 1998 onmiddellijk strafrechtelijk zal worden opgetreden. De Economische Controledienst zal met het Openbaar Ministerie nadere afspraken maken over een adequaat handhavings- en vervolgingsbeleid. </antwoord>
      <antwoord nummer="4">Het feit dat er, zoals in het onderhavige geval, sprake is van het niet voldoen aan een bepaalde wettelijke verplichting, hoeft op zich nog niet te betekenen dat daarmee de fundamenten van het productenbeleid worden aangetast, gezien ook de inmiddels ondernomen stappen. Het productenbeleid omvat meer dan deze specifieke regeling. Een groot deel van het huidige productenbeleid berust op vrijwillige afspraken. Mijn ervaring is dat, als er duidelijke afspraken worden gemaakt, er regelmatig overleg plaats vindt en er sprake is van monitoring van de uitvoering, de naleving van dergelijke afspraken goed verloopt. In die zin is er vooralsnog geen aanwijzing voor een inbreuk op het wederzijds vertrouwen. </antwoord>
      <antwoord nummer="5">Vooralsnog zijn er geen aanwijzingen dat met betrekking tot het productenbeleid er op grote schaal inbreuk wordt gemaakt op wettelijke regelingen of vrijwillige afspraken. </antwoord>
      <antwoord nummer="6">De verplichting om op elektrische apparaten het energieverbruik aan te geven berust op een wettelijke regeling, gebaseerd op een Europese richtlijn terzake. Daarop is het gebruikelijke handhavingsregime van toepassing. Voor de consequenties daarvan verwijs ik naar mijn antwoorden op de vragen 2 en 3. Voor vrijwillige afspraken geldt, dat dit onderzoek aantoont dat ook hier een zorgvuldige controle op de naleving ervan nodig blijft. De expliciete betrokkenheid van producenten bij het formuleren van dergelijke afspraken geeft mij echter het vertrouwen dat de naleving over het algemeen goed zal zijn. Het afspreken en uitvoeren van monitoring procedures moet daarover de nodige informatie geven. Wanneer in de toekomst mocht blijken dat zelfregulering op basis van vrijwillige afspraken niet werkt zal ik, waar mogelijk en zinvol, niet aarzelen om meer bindende instrumenten in te zetten, zoals ik bij verschillende discussies rond het productenbeleid al heb aangegeven. </antwoord>
      <noten afkomstig="antwoord"/>
   </antwoorden>
</kvr>
