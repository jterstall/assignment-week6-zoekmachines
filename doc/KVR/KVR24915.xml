<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister van Verkeer en Waterstaat en de staatssecretaris van Volkshuisvesting, Ruimtelijke Ordening en Milieubeheer over het gebruik van Duitse cijfers over luchtvervuiling aangaande het tracé voor de A74. (Ingezonden 18 januari 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24915
</item>
         <item attribuut="Inhoud">Vragen naar aanleiding van een bericht in De Limburger van 16 januari 2006. Gevraagd wordt onder andere waarin de Duitse cijfers verschillen van de Nederlandse.</item>
         <item attribuut="Rubriek">Milieu (Luchtverontreiniging) Verkeer, vervoer en waterstaat (Wegen)</item>
         <item attribuut="Trefwoorden">Luchtverontreiniging Wegen</item>
         <item attribuut="Vindplaats">Kamervragen met antwoord 2005-2006, nr. 881, Tweede Kamer</item>
         <item attribuut="Vraagnr_bij_indiening">2050606610</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2006-02-09</item>
         <item attribuut="Datum_indiening">2006-01-18</item>
         <item attribuut="Document-id">KVR24915</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1869" allpagenumbers="1869 1870" vetnummer="2050606610" code="0506tkkvr881" lopendefooter="Tweede Kamer, vergaderjaar 2005–2006, Aanhangsel" filenaam="KVR24915" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="881" onderwerp="" indiendatum="2006-01-18">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Verkeer en Waterstaat en de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2006-02-9">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u het bericht «Duitse cijfers voor aanleg A74»? <voetnoot nummer="1"/>
      </vraag>
      <vraag nummer="2">Is het waar dat u, zoals het bericht meldt, onderzoekt of Duitse cijfers gebruikt mogen worden voor de berekening van de luchtkwaliteiteffecten van de aan te leggen A74? Zo ja, wat is de overweging om die cijfers te gebruiken in plaats van de Nederlandse cijfers? </vraag>
      <vraag nummer="3">Wat is de oorzaak van de verschillen tussen genoemde cijfers? </vraag>
      <vraag nummer="4">Deelt u de mening dat de uitspraak van geciteerde woordvoerster «Wij zoeken uit of we de Duitse gegevens mogen gebruiken. Als dat mag, is de kans groter dat er geen problemen zijn om de A74 aan te leggen» sterk de indruk wekt dat er willekeurig gezocht wordt naar cijfers die de aanleg ondanks luchtkwaliteitsproblemen toch mogelijk maken? Zo neen, hoe legt u deze woorden uit? </vraag>
      <vraag nummer="5">Deelt u de mening dat die methode gebruikt moet worden die het meest nauwkeurig de feitelijk te verwachten situatie benadert? Zo neen, waarom niet? </vraag>
      <vraag nummer="6">Indien de Nederlandse berekeningsmethode niet de methode is die het meest nauwkeurig de feitelijk te verwachten situatie benadert, waarom wordt deze methode dan niet aangepast? </vraag>
      <vraag nummer="7" voetnoot="2">Is het voornemen om de Duitse cijfers te gebruiken niet strijdig met het antwoord op eerdere vragen over berekening van de luchtkwaliteit door de gemeente Utrecht en het daarin genoemde rekenvoorschrift luchtkwaliteit dat in ontwikkeling is? <voetnoot nummer="2"/>
      </vraag>
      <vraag nummer="8">Is het voornemen om de Duitse cijfers te gebruiken in overeenstemming met de nieuwe wet luchtkwaliteit die de regering voorbereidt? </vraag>
      <vraag nummer="9">Wanneer voorziet u het besluit te kunnen nemen over het tracévoor de A74, gezien deze nieuwe onderzoeken? </vraag>
      <noten afkomstig="vraag">
         <noot nummer="1" datum="2006-01-16" bron="De Limburger">De Limburger, 16 januari 2006</noot>
         <noot nummer="2" documenttype="Kamervragen" documentnummer="403" documentjaargang="2005-2006">Aanhangsel Handelingen, nr. 403, vergaderjaar 2005–2006.</noot>
      </noten>
   </vragen>
   <antwoorden aantal="9">
      <antwoord nummer="1">Ja, ik ken het bericht. </antwoord>
      <antwoord nummer="2">Er wordt bij het uitvoeren van luchtonderzoeken gebruik gemaakt van methoden en inputgegevens die de feitelijk te verwachten situatie het meest benaderen. Wanneer betrouwbare meetgegevens beschikbaar zijn zal hiervan zo mogelijk gebruik gemaakt worden. Meetresultaten zijn echter alleen beschikbaar ter plekke van een beperkt aantal meetstations. Berekeningen zijn meestal dus nodig om de luchtkwaliteit op tussenliggende locaties vast te stellen. Ook het maken van prognoses kan alleen met behulp van rekenmodellen. De 2 belangrijkste inputgegevens voor luchtonderzoeken zijn achtergrondconcentraties in de lucht en verkeersprognoses. Lokale achtergrondconcentraties: Omdat er vaak geen lokale meetgegevens over achtergrondconcentraties in het gebied aanwezig zijn, wordt vaak gebruik gemaakt van de door het RIVM bepaalde achtergrondconcentraties. Deze zijn gebaseerd op een combinatie van metingen en berekeningen. Bij de A74 zijn meetgegevens wel beschikbaar: er bevindt zich een meetlocatie in Duitsland, op enkele kilometers afstand van de beoogde A74/A73. Deze meetlocatie zou in principe nuttige informatie kunnen opleveren, maar dan moet wel gemeten worden op een met de Nederlandse praktijk vergelijkbare manier. Daarom wordt momenteel onderzocht of en zo ja op welke wijze hiervan gebruik gemaakt kan worden in het luchtonderzoek. Afstemming hierover met RIVM en specialistische adviesbureaus vindt momenteel plaats. De geprognosticeerde verkeersintensiteiten Voor het prognosticeren van verkeersintensiteiten wordt gebruik gemaakt van het standaard in Nederland gebruikte verkeersmodel NRM 2.1. Dit model is tot nog toe gebruikt, en zal ook nu weer gebruikt worden. Er wordt dus niet met Duitse verkeersmodellen gerekend. Het studiegebied bevindt zich op de grens tussen Nederland en Duitsland. Ontwikkelingen in Duitsland hebben dan ook grote invloed op de verkeersontwikkelingen op de A74 en de A73. Voor het verkrijgen van de juiste inputgegevens in het model (de ruimtelijke en demografische ontwikkelingen in het grensgebied) heeft afstemming met Duitsland plaatsgevonden. Dit vergroot de betrouwbaarheid van de verkeersprognoses. Immers, hoe beter deze inputgegevens in het model overeenkomen met de toekomstige situatie, hoe betrouwbaarder de verkeersprognoses zijn. Momenteel worden deze inputgegevens en de modeluitkomsten door de Adviesdienst Verkeer en Vervoer getoetst. </antwoord>
      <antwoord nummer="3">De nu beschikbare gemeten achtergrondconcentraties voor fijn stof zijn lager dan de door het RIVM berekende concentraties. Waardoor dit veroorzaakt wordt, wordt momenteel onderzocht. Ook voor de verkeersprognoses bestaat momenteel het beeld dat deze lager zijn dan tot nog toe aangenomen. Dit op basis van bijgestelde verwachtingen over bevolkingsgroei en economische ontwikkelingen in het gebied. Ook hiervoor vindt momenteel nog een toetsing plaats. In de zomer 2006 wordt het antwoord hierop verwacht en kan ik u hierover nader informeren. </antwoord>
      <antwoord nummer="4">In «de Limburger» van 16 januari heeft een artikel gestaan over het gebruik van Duitse cijfers in het luchtonderzoek voor de A74. Uit uw vragen maak ik op dat de indruk gewekt zou kunnen zijn dat er willekeurig gezocht wordt naar cijfers die de aanleg ondanks luchtkwaliteitsproblemen toch mogelijk maken. Ik benadruk dat die cijfers gebruikt zullen worden welke de toekomstige feitelijke situatie het best weergeven. De A74 zal alleen aangelegd worden als er daadwerkelijk voldaan kan worden aan alle vigerende wetten en regels. Ten aanzien van het gebruik van Duitse gegevens verwijs ik naar vraag 2. </antwoord>
      <antwoord nummer="5">Die mening deel ik volledig, en we handelen hier ook naar. </antwoord>
      <antwoord nummer="6">Bij de uit te voeren luchtonderzoeken worden Nederlandse berekeningsmethoden gebruikt. Voor de input bij deze rekenmethoden worden gegevens gebruikt die de feitelijk te verwachten situatie het meest benaderen. Gezien de ligging van het plangebied is het hiervoor gewenst dat afstemming met Duitsland plaatsvindt. Dit gebeurt ook. Verder wil ik verwijzen naar het antwoord op vraag 2. </antwoord>
      <antwoord nummer="7">Inhoudelijk zien mijn collega Van Geel en ik geen strijdigheid. Voor de A74 zullen dezelfde voorwaarden worden gehanteerd ten aanzien van de validiteit en bruikbaarheid van de meetgegevens als in de antwoorden op de vragen voor de situatie rond Utrecht zijn aangegeven. In het meet- en rekenvoorschrift wordt de wijze van het gebruik van meetgegevens meegenomen. </antwoord>
      <antwoord nummer="8">Het in voorbereiding zijnde wetsvoorstel staat het mogelijke gebruik van meetgegevens uit Duitsland niet in de weg. </antwoord>
      <antwoord nummer="9">Wat mij betreft dient de aanleg van de A74 zo snel mogelijk van start te gaan. Daartoe bereid ik ook een Ontwerp-Tracébesluit voor. Als voorbereiding daarop zal in de komende maanden onderzoeken naar de luchtkwaliteit worden uitgevoerd. Hierbij worden de effecten een snelheidsverlaging tot 80 km/uur en saldering meegenomen. De resultaten worden zomer 2006 verwacht. Als hieruit blijkt dat aan de voorwaarden uit het Besluit Luchtkwaliteit 2005 voldaan kan worden dan kan er medio dit jaar besluitvorming over het Ontwerp-Tracébesluit plaatsvinden. Na de inspraaktermijn zal het Tracébesluit kunnen worden vastgesteld, waarna nog een eventuele procedure bij de Raad van State kan volgen. </antwoord>
      <noten afkomstig="antwoord"/>
   </antwoorden>
</kvr>
