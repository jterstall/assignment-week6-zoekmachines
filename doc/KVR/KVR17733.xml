<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Samsom, Bussemaker en Crone (allen PvdA) aan de staatssecretaris van Volkshuisvesting, Ruimtelijke Ordening en Milieubeheer over de toekenning van VAMIL en een Groenverklaring aan het offshore windpark Q7-WP. (Ingezonden 7 april 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17733
</item>
         <item attribuut="Inhoud">Vragen over de vertraging bij het nemen van een definitieve beslissing over een verzoek tot ontheffing voor het plafond van de VAMIL voor het offshore windpark Q7-WP.</item>
         <item attribuut="Rubriek">Energie, water en grondstoffen (Alternatieve energiebronnen)</item>
         <item attribuut="Trefwoorden">Waddenzee Windenergie</item>
         <item attribuut="Vindplaats">Kamervragen met antwoord 2002-2003, nr. 1242, Tweede Kamer</item>
         <item attribuut="Vraagnr_bij_indiening">2020310000</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Samsom</persoon>
            <persoon partij="PvdA">Bussemaker</persoon>
            <persoon partij="PvdA">Crone</persoon>
         </item>
         <item attribuut="Datum_reaktie">2003-05-12</item>
         <item attribuut="Datum_indiening">2003-04-07</item>
         <item attribuut="Document-id">KVR17733</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2589" allpagenumbers="2589 2590" vetnummer="2020310000" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17733" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1242" onderwerp="" indiendatum="2003-04-7">
         <vrager partij="PvdA" oorsprong="parlement">Samsom</vrager>
         <vrager partij="PvdA" oorsprong="parlement">Bussemaker</vrager>
         <vrager partij="PvdA" oorsprong="parlement">Crone</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-05-12">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Klopt het dat er na meer dan een jaar nog steeds geen definitief besluit genomen is op het verzoek tot ontheffing voor het plafond van de VAMIL voor het offshore windpark Q7-WP? </vraag>
      <vraag nummer="2">Is besloten om dit ontheffingsverzoek «te parkeren» en pas ter goedkeuring aan de Europese Commissie voor te leggen nádat de MEP-regeling door de Europese Commissie in behandeling is genomen? Zo ja, met welke reden is dit gebeurd? Zo neen, welke andere redenen zijn er voor de langdurende besluitvorming? </vraag>
      <vraag nummer="3">Ligt het verzoek inmiddels wél bij de Europese Commissie ter goedkeuring? </vraag>
      <vraag nummer="4">Bent u bereid om, gezien het grote belang van offshore windenergie voor de Nederlandse duurzame energievoorziening en de economie, alles op alles te zetten om nog voor 1 mei goedkeuring te verkrijgen, zodat het windpark nog in 2005 gerealiseerd kan worden? </vraag>
      <vraag nummer="5">Klopt het dat het offshore windpark Q7-WP niet in aanmerking komt voor een groenverklaring en dus voor groene financiering omdat het «buiten de territoriale wateren» ligt? </vraag>
      <vraag nummer="6">Wat is uw oordeel over de afwijzingsgrond, «buiten territoriale wateren» die ertoe zal leiden dat geen enkel offshore windpark in aanmerking zal komen voor groene financiering, dit mede in relatie tot het feit dat het Windpark Q7-WP wél in aanmerking komt voor de EIA-regeling? </vraag>
      <vraag nummer="7">Bent u bereid om de criteria voor groene financiering aan te laten passen zodat ook offshore windparken op deze wijze gefinancierd kunnen worden? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Nu de fiscale VAMIL-regeling geen plafondbepaling kent, neem ik aan dat u vraagt naar de stand van zaken met betrekking tot de goedkeuring die de Europese Commissie moet verlenen aan dergelijke met steun van de overheid gefinancierde projecten met een omvang van meer dan 25 mln. Dit project is in april 2002 aan de Europese Commissie voorgelegd. De criteria die de Commissie hanteert zijn vastgelegd in het zogenoemde milieusteunkader. Dit kader is in 2001 aangescherpt, waardoor ook aan de zijde van de Commissie verschillend gedacht kon worden op welke wijze een dergelijk project beoordeeld dient te worden. Hierover is met de Commissie herhaalde malen formeel en informeel contact geweest hetgeen heeft geleid tot een jaar vertraging in de aanmeldingsprocedure. Thans worden de laatste vragen van de Commissie beantwoord, waarbij van Nederlandse zijde wordt aangedrongen op een spoedige beslissing. Van de Nederlandse zijde is de lange duur van de procedure steeds als zeer ongewenst beschouwd. Het alternatief was echter een opening van een andere procedure, de zogenoemde onderzoeksprocedure door de Commissie, hetgeen een nog langere vertraging (naar verwachting een jaar of meer extra) zou hebben betekend. Overigens heeft de gevolgde werkwijze in goed overleg met de betrokken marktpartijen plaatsgevonden. </antwoord>
      <antwoord nummer="2">Het verzoek aan de Commissie om de VAMIL-regeling te mogen toepassen op dit project is ingediend in april 2002. Met het aanleveren van aanvullende informatie – oorspronkelijk voorzien rond de jaarwisseling – is besloten te wachten totdat de MEP-regeling zou zijn goedgekeurd door de Commissie. Om een beoordeling van de steunintensiteit te kunnen maken, worden door de Europese Commissie namelijk alle mogelijke steunelementen in de afweging betrokken. De MEP is één van deze steunelementen. Om de effecten van de MEP-regeling op een windpark te kunnen beoordelen was de Commissie van mening dat met voldoende zekerheid moest kunnen worden vastgesteld of deze regeling er zou komen en wat de vergoedingen zouden zijn. Eind december 2002 na instemming van de TK met het wetsvoorstel bestond er voldoende zekerheid over het doorgaan van de MEP-regeling en de bijbehorende vergoedingen. Echter pas na goedkeuring van de MEP-regeling door de Cie ontstond er voldoende duidelijkheid hoe de Cie voor de goedkeuring van de toepassing van de Vamil-regeling voor Q7 rekening zou houden met de MEP-bijdrage voor Q7 en konden de laatste vragen van de Cie beantwoord worden. </antwoord>
      <antwoord nummer="3">Ja, een aanvulling hierop wordt zeer binnenkort verzonden. </antwoord>
      <antwoord nummer="4">Hoewel de Commissie een beslissingstermijn heeft van twee maanden is reeds nadrukkelijk aangedrongen op spoed. Ook zal dit informeel nog worden gedaan. </antwoord>
      <antwoord nummer="5, 6 en 7">U vraagt naar de toepassing van een fiscale regeling ten aanzien van een individuele belastingplichtige. Over de fiscale positie van individuele belastingplichtigen kan ik geen informatie verstrekken. Wel kan ik uw vraag in algemene zin beantwoorden. De Regeling groenprojecten is alleen van toepassing op projecten die gelegen zijn in Nederland en binnen de Nederlandse territoriale wateren. Offshore projecten bevinden zich buiten de territoriale wateren van Nederland waardoor deze projecten buiten het bereik van de regeling vallen. Gevolg hiervan is dat alle offshore windparken niet in aanmerking komen voor een groene financiering. Wel komen zij in aanmerking voor toepassing van de EIA. Overigens kent ook de EIA beperkingen ten aanzien van gebruik en terbeschikkingstelling van energie-bedrijfsmiddelen buiten Nederland. Anders dan bij de Regeling groenprojecten gaat het daar echter om beperkingen ter voorkoming van oneigenlijk gebruik. In de huidige reikwijdte van het instrumentarium is niet voorzien in groene financiering voor offshore projecten. Wijziging in de door u voorgestelde richting kan niet beperkt blijven tot dit onderhavige windoffshore project maar betekent een algemene uitbreiding naar alle kwalificerende offshore projecten. Deze aanpassing zou aanvullend budget vereisen, waarover dit kabinet niet meer zal beslissen. </antwoord>
      <noten afkomstig="antwoord"/>
   </antwoorden>
</kvr>
