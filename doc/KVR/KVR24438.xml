<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) aan de ministers van Economische Zaken en van Financiën over de sluitingsplannen voor een groot aantal postkantoren in de regio Rotterdam. (Ingezonden 14 november 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24438
</item>
         <item attribuut="Inhoud">Vragen naar aanleiding van berichten in AD/Rotterdams Dagblad (10 november 2005) over plannen van Postkantoren BV voor sluiting van een aantal postkantoren in de Rotterdamse wijken Schiebroek en Hillegersberg, in verband met het Besluit algemene richtlijnen post (Barp). Indiener stelt verder vragen over de privatisering van de PTT, vooral nu TNT zou worden overgenomen door een buitenlands concern. Indiener citeert de Postbank die een aantal van zijn bankloketten (bij de postkantoren) ziet verdwijnen.</item>
         <item attribuut="Rubriek">Communicatie, media en informatievoorziening (Post) Consument (Algemeen)</item>
         <item attribuut="Trefwoorden">Consumenten Posterijen</item>
         <item attribuut="Vindplaats">Kamervragen met antwoord 2005-2006, nr. 472, Tweede Kamer</item>
         <item attribuut="Vraagnr_bij_indiening">2050603040</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">2005-12-02</item>
         <item attribuut="Datum_indiening">2005-11-14</item>
         <item attribuut="Document-id">KVR24438</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1007" allpagenumbers="1007 1008" vetnummer="2050603040" code="0506tkkvr472" lopendefooter="Tweede Kamer, vergaderjaar 2005–2006, Aanhangsel" filenaam="KVR24438" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="472" onderwerp="" indiendatum="2005-11-14">
         <vrager partij="PvdA" oorsprong="parlement">Crone</vrager>
         <vraagt-aan>de ministers van Economische Zaken en van Financiën</vraagt-aan>
      </vraagdata>
      <antwoorddata antwoorddatum="2005-12-2">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u op de hoogte van de berichtgeving rondom de sluitingsplannen van Postkantoren BV voor een groot aantal postkantoren in de regio Rotterdam? <voetnoot nummer="1"/>
      </vraag>
      <vraag nummer="2">Waarom wil Postkantoren BV deze 9 postkantoren de «nekslag» geven? </vraag>
      <vraag nummer="3">Hoe levert Postkantoren BV daarmee een bijdrage aan het voorzieningenniveau en de leefbaarheid van deze sociaal kwetsbare regio? Hoe kunt u Postkantoren BV wijzen op haar maatschappelijke verantwoordelijkheid? </vraag>
      <vraag nummer="4">Waarom zouden de enige postkantoren in de Rotterdamse wijken Schiebroek en Hillegersberg, met samen meer dan 30.000 inwoners, gesloten moeten worden? Waarom zouden deze postkantoren niet rendabel zijn, als deze kantoren juist druk bezocht worden? </vraag>
      <vraag nummer="5">Hoe verhoudt de voorgenomen sluiting zich tot de bepalingen uit het Besluit algemene richtlijnen post (Barp)? </vraag>
      <vraag nummer="6">Klopt het dat «saneren om het bedrijfsrendement te verbeteren» de motivering van Postkantoren BV is? Hoe beoordeelt u dit lange termijn gevolg van de privatisering van de PTT? </vraag>
      <vraag nummer="7" voetnoot="2">Werpt de naderende buitenlandse overname van TNT op deze manier zijn schaduw vooruit? <voetnoot nummer="2"/>Klopt het dat een beursgang op langere termijn een buitenlandse overname onvermijdelijk maakt? Welke les trekt u daaruit voor de energiesector en Schiphol? </vraag>
      <vraag nummer="8">Bent u reeds op de hoogte gesteld van een nadere overnamepoging door Geber, Deutsche Post, UPS of Fedex? Zo neen, waarom niet? Bent u bereid hierover zo spoedig mogelijk met de Kamer in overleg te treden? </vraag>
      <vraag nummer="9">In hoeveel van de onderhavige gevallen is tevens sprake van sluiting van een bankloket van de Postbank? Is het een optie om kantoren samen met een postbankloket open te houden, zeker nu deze bank bekend heeft gemaakt dat er te weinig banken zijn zonder kas? </vraag>
      <noten afkomstig="vraag">
         <noot nummer="3"/>
         <noot nummer="1" datum="2005-11-10" bron="AD/Rotterdams Dagblad" titel="Nekslag voor meer postkantoren">AD/Rotterdams Dagblad, 10 november 2005: «Nekslag voor meer postkantoren», blz. 23</noot>
         <noot nummer="2" datum="2005-11-10" bron="AD/Rotterdams Dagblad" titel="Duits bedrijf aast op postconcern TNT">AD/Rotterdams Dagblad, 10 november 2005: «Duits bedrijf aast op postconcern TNT», blz. 17</noot>
         <noot nummer="3" datum="2005-11-8" bron="de Volkskrant" titel="We hebben ons vergist">de Volkskrant, 8 november 2005: «We hebben ons vergist»</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Irrgang (SP), ingezonden 11 november 2005, (vraagnummer 2050602980). </toelichting>
   <antwoorden aantal="9">
      <antwoord nummer="1">Het is bekend dat er in het netwerk van postvestigingen mutaties zullen plaatsvinden (zie ook de beantwoording van de vragen van het kamerlid Irrgang). De berichtgeving waar u op doelt heeft betrekking op het voornemen van de directie van Postkantoren BV om tot wijziging van de exploitatievorm over te gaan van in totaal 74 vestigingen. Het voornemen is eigen vestigingen van Postkantoren BV om te zetten in postkantoren in een winkel. TNT NV heeft toegezegd dat deze wijzigingen plaatsvinden met inachtnemingen van de wettelijke eisen, zoals vastgelegd in het Besluit algemene richtlijnen post (Barp). Sluiting vindt niet plaats zonder dat daar een alternatief voor in de plaats komt dat aan de wettelijke criteria voldoet. </antwoord>
      <antwoord nummer="2">Postkantoren BV wil de negen eigen vestigingen omzetten in Postkantoren in een winkel, omdat deze in de huidige vorm onrendabel zijn geworden. Het exploiteren van een Postkantoor in een winkel levert volgens Postkantoren BV een aanzienlijke kostenbesparing op. </antwoord>
      <antwoord nummer="3">De bijdrage aan het voorzieningenniveau wijzigt niet door deze omzetting, omdat het geboden assortiment niet verandert. Er is slechts sprake van een omzetting in een andere exploitatievorm. Daarmee probeert Postkantoren BV op een rendabele wijze tegemoet te komen aan het op peil houden van het voorzieningenniveau van post- en bankzaken. Voorts voldoet TNT NV (de verlener van de wettelijk vastgestelde universele dienst in Nederland) aan de normen die worden gesteld aan bereikbaarheid en toegankelijkheid van postdienstverlening. Postkantoren BV is één van de partijen die in opdracht van TNT NV postvestigingen exploiteert. OPTA toetst of TNT NV aan de wettelijke normen die worden gesteld aan de universele postdienstverlening in Nederland voldoet. OPTA sprak zich onlangs positief uit over het postvestigingenbeleid van TNT NV. Ik zie op dit moment geen aanleiding TNT NV dan wel Postkantoren BV aan te spreken. </antwoord>
      <antwoord nummer="4">Voor een omzetting naar een postkantoor in een winkel wordt door Postkantoren BV een omzetgrens gehanteerd, waarbij een rendabele exploitatie mogelijk is. De betreffende eigen vestigingen van Postkantoren BV zitten volgens Postkantoren BV onder deze grens. De 30.000 inwoners kunnen voor hun post- en bankzaken bij het nieuwe postkantoor terecht. </antwoord>
      <antwoord nummer="5">De voorgenomen sluiting heeft geen gevolgen voor de wijze waarop TNT NV zal voldoen aan het Barp. Er is immers geen sprake van een sluiting, maar van een omzetting in een andere exploitatievorm. Er zullen dus alternatieve postvestigingen komen, waar – net als nu – het volledige postconcessie-assortiment beschikbaar zal zijn. </antwoord>
      <antwoord nummer="6">In opdracht van TNT NV (de verlener van de wettelijk vastgestelde universele dienst in Nederland) streeft Postkantoren BV steeds naar marktconforme kosten voor dit deel van de universele postdienst, teneinde deze betaalbaar te houden. De verwachting is dat TNT NV in staat zal zijn om op een rendabele wijze aan de universele postdienstverplichting te blijven voldoen. Ik beoordeel dat als positief. </antwoord>
      <antwoord nummer="7">Vanwege de verantwoordelijkheid van mijn ambtgenoot van Financiën voor de staatsdeelnemingen beantwoord ik de vragen zeven en acht mede namens de Minister van Financiën. Voor wat betreft een mogelijke buitenlandse overname gaat het voorzover nu bekend slechts om geruchten. Ik wil niet op geruchten reageren. Het voornemen om eigen vestigingen van Postkantoren BV om te zetten naar andere exploitatievormen is een bedrijfeconomische beslissing die al enige tijd geleden is gemaakt en aangekondigd. Bij de genoemde voorbeelden van de energiesector en Schiphol merk ik volledigheidshalve op dat daar sprake is van een voorstel tot vervreemding van een minderheidsbelang. Waar publieke belangen in het geding zijn, is het van het grootste belang dat er sprake is van een adequaat stelsel van wet- en regelgeving ter borging van die belangen. Dit is het geval bij TNT NV en daartoe bestaan voorstellen voor de energiesector en Schiphol. </antwoord>
      <antwoord nummer="8">Uit de media heb ik vernomen dat partijen mogelijk geïnteresseerd zijn in TNT NV. Er is mij niets bekend van concrete biedingen. De genoemde partijen hebben in ieder geval geen contact met de Staat opgenomen om hun interesse kenbaar te maken in het door de Staat thans gehouden 10%-belang in TNT NV. Ik heb u bij brief van 25 juli jl. aangegeven de Kamer te informeren of er bezwaren zijn aan vervreemding, vooraleer het belang onder 10% te brengen. Ik sta nog steeds achter deze toezegging. </antwoord>
      <antwoord nummer="9">Bij een omzetting van een Postkantoor naar een postagentschap blijft in principe de dienst van de Postbank met het gehele bankassortiment behouden. Het aantal punten met het volledige Postbankassortiment zal door deze reorganisatie niet dalen. Overigens gaat het artikel in De Volkskrant waarnaar wordt verwezen, over de ING Bank en niet over de Postbank. ING Bank is weliswaar ook een dochter van ING Groep maar kent geen operationele samenhang met Postbank. </antwoord>
      <noten afkomstig="antwoord"/>
   </antwoorden>
</kvr>
