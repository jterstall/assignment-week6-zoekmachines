<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verbugt (VVD) aan de minister van Verkeer en Waterstaat over Goederenlijn 11. (Ingezonden 24 januari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13137
</item>
         <item attribuut="Inhoud">Vragen over het mogelijke schrappen uit het spoorvervoersplan van het doortrekken van lijn 11 naar Nederland door de Belgische minister. Terwijl de huidige situatie, waarbij treinen via Roosendaal naar Antwerpen rijden voor de betreffende Westbrabantse gemeenten een te zware belasting is. (BN De Stem, 20 januari 2001).</item>
         <item attribuut="Rubriek">Verkeer, vervoer en waterstaat (Goederenvervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Goederenvervoer Noord-Brabant Spoorwegen</item>
         <item attribuut="Vindplaats">Kamervragen met antwoord 2000-2001, nr. 709, Tweede Kamer</item>
         <item attribuut="Vraagnr_bij_indiening">2000105230</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Verbugt</persoon>
         </item>
         <item attribuut="Datum_reaktie">2001-02-19</item>
         <item attribuut="Datum_indiening">2001-01-24</item>
         <item attribuut="Document-id">KVR13137</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1467" allpagenumbers="1467 1468" vetnummer="2000105230" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13137" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="709" onderwerp="" indiendatum="2001-01-24">
         <vrager partij="VVD" oorsprong="parlement">Verbugt</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-02-19">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft uw collega in België de doortrekking van lijn 11 naar Nederland uit het spoorvervoersplan geschrapt? <voetnoot nummer="1"/>Zo ja, welke overwegingen hebben hierbij een rol gespeeld? Wat zijn de gevolgen voor de voortgang van het aansluitende Nederlandse plan voor capaciteitsuitbreiding van het spoor? Hoe verhoudt één en ander zich tot de resultaten van de eerder uitgevoerde Crantstudie? </vraag>
      <vraag nummer="2">Deelt u de opvatting dat het vasthouden aan de huidige situatie, waarbij treinen via Roosendaal naar Antwerpen rijden voor de betreffende Westbrabantse gemeenten een te zware belasting is en vraagt om maatregelen? </vraag>
      <vraag nummer="3">Bent u bereid met nieuwe plannen te komen voor de goederenspoorweg lijn 11, nu de Provinciale Staten van Noord Brabant de eerdere plannen hebben afgewezen? </vraag>
      <vraag nummer="4" voetnoot="2">Zijn de aan Brabant gepresenteerde plannen opgesteld en uitgewerkt voor een groot studiegebied, zoals door de Tweede Kamer wenselijk werd geacht? Zo ja, zijn de gemeenten Moerdijk, Halderberge, Rucphen en Etten-Leur volledig in het studiegebied geïntegreerd? Zijn de door de gemeenten Roosendaal, Bergen op Zoom en Halderberge ingebrachte alternatieven meegenomen? Is tevens de ontwikkeling in de Zeeuwse havens erbij betrokken? Zo neen, op welke punten is afgeweken van de eerder door de Kamer aanvaarde motie en waarom? <voetnoot nummer="2"/>
      </vraag>
      <vraag nummer="5">Bent u bereid te komen met plannen voor nieuw spoor in West-Brabant, waarbij de diverse aspecten van leefbaarheid als integraal onderdeel van de plannen zijn meegenomen? Wanneer kan de Kamer deze plannen verwachten? </vraag>
      <noten afkomstig="vraag">
         <noot nummer="1" datum="2001-01-20" bron="BN De Stem">BN De Stem, 20 januari 2001</noot>
         <noot nummer="2" documenttype="Kamerstuk" kamerstuk-id="26 828" documentnummer="17">Kamerstuk 26 828, nr. 17</noot>
      </noten>
   </vragen>
   <antwoorden aantal="5">
      <antwoord nummer="1">Ik heb ook gehoord dat mijn collega Durant de doortrekking van de Antwerpse Havenspoorlijn (lijn 11) naar de Nederlandse grens niet heeft opgenomen in een prioriteitenlijst voor de verkeersinfrastructuur in de komende periode. Ik heb echter begrepen dat het nog niet om een definitieve invulling van de prioriteiten gaat en dat er in die lijst nog wel een en ander kan wijzigen. De eventuele gevolgen van het niet aan Belgische zijde doortrekken van lijn 11 voor het project VERA zijn natuurlijk groot. Het heeft niet veel zin om in Nederland een nieuw stuk spoor naar de grens aan te leggen als men dat op Belgisch grondgebied niet ook doet. Voordat mijn collega van Volkshuisvesting, Ruimtelijke Ordening en Milieubeheer en ik ons standpunt over VERA bepalen zal dus duidelijk moeten zijn wat het standpunt van België is over de doortrekking van lijn 11. Uit de CRANT-verkenning (corridor Rotterdam–Antwerpen) van Railned blijkt dat het grensoverschrijdende railgoederenvervoer in deze corridor de komende 15–20 jaar dermate hard groeit, dat de capaciteit van de huidige infrastructuur, gegeven de wens van België om op de bestaande spoorlijn extra stoptreinen te laten rijden, tekort schiet om alle treinen te kunnen afwikkelen. De conclusie uit de CRANT-verkenning is dat extra railinfrastructuur tussen Roosendaal en Antwerpen al voor 2010 noodzakelijk is. Als België nu zou besluiten om geen geld vrij te maken voor de doortrekking van lijn 11 naar de Nederlandse grens, zal die gewenste extra capaciteit dus niet vóór 2010 via een nieuwe spoorlijn gerealiseerd kunnen worden. </antwoord>
      <antwoord nummer="2">Het treinverkeer op de bestaande spoorlijnen in West-Brabant veroorzaakt in de huidige situatie overlast, waardoor saneringssituaties ontstaan. In de Trajectnota/MER VERA die ik u begin oktober 2000 heb toegezonden, zijn voor deze spoorlijnen diverse maatregelen beschreven waarmee de overlast van de treinen terug te dringen is in de situatie waarin het aantal goederentreinen nog flink zou toenemen (de situatie voor het jaar 2015). Deze maatregelen zijn ook op hun effecten onderzocht. Zo kan bijvoorbeeld in een aantal gevallen na plaatsing van geluidsschermen een flinke reductie van de geluidhinder optreden ten opzichte van de huidige situatie, ook al neemt het aantal treinen toe. </antwoord>
      <antwoord nummer="3">Op 23 januari 2001 heb ik overleg gevoerd met de provincie Noord-Brabant en de gemeente Roosendaal over de spoorplannen rond VERA. Mijn ambtgenoot van VROM en ik hebben besloten om de besluitvorming over VERA op te schorten tot september en de komende periode te gebruiken om nog eens goed naar de problematiek van de spoorlijn en de inpassingsmogelijkheden en -onmogelijkheden te kijken. lk heb de Kamer dit ook in mijn brief van 24 januari 2001 laten weten. </antwoord>
      <antwoord nummer="4">Hier wordt verwezen naar de door het lid Verbugt ingebrachte en door de Kamer ondersteunde motie nr. 17 tijdens het VERA-debat in december 1999. Na bestuurlijk overleg met de provincie Noord-Brabant in februari 2000 heb ik de Kamer per brief (gedateerd 16 februari 2000) meegedeeld hoe ik van plan was motie 17 uit te voeren. Voor zover dit betrekking had op de Trajectnota/MER ben ik van mening dat dit geschied is. </antwoord>
      <antwoord nummer="5">In de Trajectnota/MER VERA, die ik begin oktober aan de voorzitter van de Kamer heb aangeboden, is een aantal alternatieve oplossingen voor de spoorcapaciteitsproblematiek in West-Brabant uitgewerkt. Alternatieven met nieuw spoor maken deel uit van de Trajectnota/MER. In al deze alternatieven zijn de diverse aspecten van leefbaarheid als integraal onderdeel van de plannen meegenomen. </antwoord>
      <noten afkomstig="antwoord"/>
   </antwoorden>
</kvr>
