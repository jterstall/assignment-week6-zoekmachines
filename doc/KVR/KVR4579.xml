<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over Plato-hout. (Ingezonden 17 februari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4579
</item>
         <item attribuut="Inhoud">Vragen over een procédé dat mogelijk een alternatief biedt voor houtverduurzaming door middel van impregneren met wolmanzout.</item>
         <item attribuut="Rubriek">Milieu (Gevaarlijke stoffen)</item>
         <item attribuut="Trefwoorden">Gevaarlijke stoffen Hout</item>
         <item attribuut="Vindplaats">Kamervragen met antwoord 1996-1997, nr. 889, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1997-03-13</item>
         <item attribuut="Datum_indiening">1997-02-17</item>
         <item attribuut="Document-id">KVR4579</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1819" allpagenumbers="1819 1820" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="889" onderwerp="" indiendatum="1997-02-17">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1997-03-13">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het artikel «Plato-hout, er wordt geen gif gebruikt en er zit geen gif in»? <voetnoot nummer="1"/>
      </vraag>
      <vraag nummer="2">Is deze veredeling van hout een aanvaardbaar alternatief voor met wolmanzouten geïmpregneerd hout? </vraag>
      <vraag nummer="3">Bent u bereid dit procédé, de productie en de toepassing van op deze wijze verduurzaamd hout te stimuleren? </vraag>
      <vraag nummer="4" voetnoot="2">Bent u bereid daartoe onder andere de motie Vos c.s. <voetnoot nummer="2"/>inzake een verbod op het produceren van met wolmanzout CCA geïmpregneerd hout zo snel mogelijk uit te voeren? </vraag>
      <vraag nummer="5">Bent u tevens bereid, vooruit lopend op een verbod van wolmanzout CCA, het gebruik van met wolmanzout CCA geïmpregneerd hout te verbieden voor overheden en semi-overheden, zulks vanwege het gehalte aan arseen, een gevaarlijke stof die bij gebruik, in een natte omgeving uitloogt naar het milieu? </vraag>
      <noten afkomstig="vraag">
         <noot nummer="1" datum="1997-02-13" bron="Cobouw">Cobouw, 13 februari 1997</noot>
         <noot nummer="2" documenttype="Kamerstuk" kamerstuk-id="25 000 XI" documentnummer="25">Kamerstuk 25 000 XI, nr. 25</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Wat betreft de milieuaspecten lijkt PLATO-hout een aanvaardbaar alternatief voor met wolmanzouten geïmpregneerd hout te zijn. Levenscyclusanalyses waarin deze twee producten worden vergeleken in bepaalde toepassingen zullen hierover echter meer zekerheid kunnen geven. Wat betreft verkrijgbaarheid is het echter nog geen alternatief. PLATO-hout zal op zijn vroegst in de tweede helft van 1998 op de markt zijn, in een beperkte hoeveelheid. Daarnaast zal de prijs vermoedelijk hoger zijn dan van gewolmaniseerd hout. </antwoord>
      <antwoord nummer="3">De ontwikkeling van dit procédé is door meerdere ministeries, waaronder VROM, gestimuleerd door het geven van subsidie. Ik heb geen reden om aan te nemen dat er extra stimulering nodig is bij het opzetten van de productie. Verder wil ik stimuleren dat er in de huidige toepassingsgebieden van verduurzaamd hout op den duur uitsluitend materiaal met een zo laag mogelijke milieubelasting wordt gebruikt. Dit perspectief voor de omschakeling op dergelijke alternatieven heb ik ook geschetst in het Beleidsplan Niet-landbouwbestrijdingsmiddelen. Vergelijkingen op meerdere milieuaspecten zijn daarbij nodig om duidelijkheid te krijgen over welke alternatieven de minste milieubelasting geven (zie ook antwoord 2). Verder is het nodig dat deze alternatieven ook een redelijk alternatief zijn op het gebied van functionaliteit, kosten en verkrijgbaarheid. Naast het PLATO-procédé zijn er overigens ook andere alternatieve methoden om hout te verduurzamen in ontwikkeling, zoals het acetyleren met behulp van azijnzuuranhydride, en het gebruik van modificerende kunstharsen. Daarnaast kunnen ook duurzaam geproduceerd hardhout en andere materialen een mogelijk alternatief zijn. Zoals ik heb aangegeven tijdens het algemeen overleg met de Vaste Kamercommissie voor VROM op 27 februari jl. zal ik in het overleg met het bedrijfsleven bespreken of deze omschakeling versneld kan worden. </antwoord>
      <antwoord nummer="4" voetnoot="1">Over het uitvoeren van de motie Vos heb ik de Kamer een brief geschreven <voetnoot nummer="1"/>, en heb ik mondeling overlegd met de vaste Kamercommissie voor VROM op 27 februari jl. Voor het al dan niet toelaten van koper-chroom-arseenzouten is de Bestrijdingsmiddelenwet het juridisch kader. Deze wet zal worden aangevuld met een regeling met milieucriteria voor niet-landbouwbestrijdingsmiddelen. Daarin zal als criterium ook de milieubelasting van het afvalstadium van een met bestrijdingsmiddel behandeld product zijn opgenomen. In 1998 zal het CTB op grond daarvan beoordelen of koper-chroom-arseenzouten voor houtverduurzaming nog kunnen worden toegelaten. Deze beoordeling vindt plaats op grond van een toetsing van de gevolgen van het gebruik van het middel, en is onafhankelijk van het bestaan van alternatieve middelen, methodes of materialen. Het uitvoeren van de motie Vos staat dus in feite los van het stimuleren van het gebruik van alternatieven. </antwoord>
      <antwoord nummer="5">Ik ben niet van plan het gebruik van koper-chroom-arseenhoudend hout door (semi-)overheden te verbieden. Zolang koper-chroom-arseenmiddelen zijn toegelaten is het in principe mogelijk dat een (semi-)overheid kiest voor het gebruik van met deze middelen behandeld hout. Ik zal echter wel stimuleren dat voor de betreffende toepassingsgebieden de minst milieubelastende materialen worden gebruikt, zodra hierover voldoende bekend is. Zie hiervoor ook mijn antwoord op vraag 3. Momenteel wordt onderzocht hoe er tot een milieuvriendelijk overheidsaanschaffingenbeleid kan worden gekomen. Ik verwacht overigens dat voor toepassing in een natte omgeving een belangrijke sturende werking uit zal gaan van de resultaten van de vergelijkende studie naar verschillende oeverbeschoeiingen, die momenteel in opdracht van mijn collega van Verkeer en Waterstaat wordt uitgevoerd. Deze resultaten zullen onder meer aan waterkwaliteitsbeheerders en gemeenten ter beschikking worden gesteld. </antwoord>
      <noten afkomstig="antwoord">
         <noot nummer="1">VROM-96-1115</noot>
      </noten>
   </antwoorden>
</kvr>
