<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hillen en Koekkoek (beiden CDA) over het Rijksrechercherapport. (Ingezonden 11 september 1996); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3850
</item>
         <item attribuut="Inhoud">Vragen betreffen het rijksrechercherapport inzake de Criminele Inlichtingendienst (CID) Kennemerland, met name een actie van het Douane Informatiecentrum (DIC) en de informatie-uitwisseling tussen de DIC en de Centrale Recherche Informatiedienst (CRI).</item>
         <item attribuut="Rubriek">Criminaliteit en openbare orde (Inlichtingen- en veiligheidsdiensten) Criminaliteit en openbare orde (Politie)</item>
         <item attribuut="Trefwoorden">Inlichtingen- en veiligheidsdiensten Opsporingen Politie</item>
         <item attribuut="Vindplaats">Kamervragen met antwoord 1996-1997, nr. 184, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Hillen</persoon>
            <persoon partij="CDA">Koekkoek</persoon>
         </item>
         <item attribuut="Datum_reaktie">1996-10-25</item>
         <item attribuut="Datum_indiening">1996-09-11</item>
         <item attribuut="Document-id">KVR3850</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="377" allpagenumbers="377 378 379" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="184" onderwerp="" indiendatum="1996-09-11">
         <vrager partij="CDA" oorsprong="parlement">Hillen</vrager>
         <vrager partij="CDA" oorsprong="parlement">Koekkoek</vrager>
         <vraagt-aan/>
      </vraagdata>
      <antwoorddata antwoorddatum="25 oktober 1996). Zie ook aanhangsel Handelingen nrs. 90 en 146, vergaderjaar 1996–1997">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de staatssecretaris van Financie¨n</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Bij wie zullen «nadere ambtsberichten» worden ingewonnen over de actie die het Douane Informatie Centrum (DIC) naar aanleiding van de in mei 1993 en begin 1994 binnengekomen informatie heeft ondernomen? Ook bij de FIOD? Kan daarmee de vraag beantwoord worden waarom de heer Teeven van de FIOD de zaak na 26 mei 1993 heeft laten rusten? Wanneer verwacht u de ambtsberichten? </vraag>
      <vraag nummer="2">Waarom resulteerde de onderlinge informatie-uitwisseling tussen het DIC en de Centrale Recherche Informatiedienst (CRI) in september 1994 slechts in een gesprek tussen het DIC en de heer Langendoen? Waarom is niet besloten tot nader onderzoek naar de achtergrond en omvang van de «verdachte zending fruit», bijvoorbeeld door middel van een onderhoud met de fruitimporteur zelf? </vraag>
      <vraag nummer="3">Waarom heeft «de chef van het IRT Noord-Holland/Utrecht» (bedoeld zal zijn het Kernteam Randstad Noord en Midden) na 16 september 1994 de verantwoordelijke korpschef niet op de hoogte gesteld van de informatie die hij van de heer Barendrecht heeft ontvangen? </vraag>
      <vraag nummer="4">Heeft de FIOD na september/oktober 1994, gelet op alles wat over de IRT-affaire bekend was, de ambtelijke of politieke leiding van het Ministerie van Financie¨n op de hoogte gesteld? Zo ja, wat is er met die informatie gedaan? Zo neen, waarom niet? </vraag>
      <vraag nummer="5">Acht u de geschrapte conclusie over de CRI niet valide of was deze niet in overeenstemming met de taakopdracht? Is de weggelaten passage over de rol van de CRI in het saptraject uit het onderliggende document onjuist? </vraag>
      <vraag nummer="6">Bent u bereid de onderliggende documenten van het Rijksrechercherapport, zo nodig vertrouwelijk, ter kennis te brengen aan de Kamer? </vraag>
      <vraag nummer="7">Heeft het DIC over zijn contacten over het saptraject in 1994 het hoofd van de FIOD geı¨nformeerd? Zo ja, wat is er met die informatie gedaan? Zo neen, waarom niet? </vraag>
      <vraag nummer="8">Waarom heeft de FIOD naar aanleiding van de bij het DIC binnengekomen informatie de Haarlemse korpsleiding niet op de hoogte gesteld? </vraag>
      <vraag nummer="9">Hoe hebben onderliggende documenten van het Rijksrechercherapport, die als Staatsgeheim zijn geclassificeerd, kunnen uitlekken naar de pers? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1" voetnoot="1">Nadere ambtsberichten zijn ingewonnen bij het College van procureurs-generaal en de Belastingdienst (FIOD en DIC). Uit die ambtsberichten blijkt het volgende. In mei 1993 kreeg het DIC informatie uit de fruitimporthandel die bij het DIC de gedachte deed ontstaan aan connecties van een bepaalde fruitimporteur met Van Vondel (destijds medewerker CID Haarlem) en de CID Haarlem. Het DIC heeft hierover contact gehad met de heer Teeven (destijds teamleider bij de douanerecherche van de FIOD). De heer Teeven deelde aan het DIC mee dat de zaak onder controle van politie en justitie plaatsvond. De heer Teeven baseerde zich daarbij op informatie die hij had gekregen van de heer De Jongh (destijds een van zijn medewerkers, die werkzaamheden verrichtte ten behoeve van de CID Haarlem) en de heer Langendoen (destijds chef CID Haarlem). Zoals reeds in de beantwoording van eerdere vragen van het lid Hillen vermeld <voetnoot nummer="1"/>, heeft het DIC ook de Centrale Recherche Informatiedienst (CRI) benaderd met de vraag of bij de CRI bekend was of er een pseudokoopactie in Nederland gaande was in relatie tot vruchtesap. De CRI heeft toen aan het DIC gemeld dat bij de CRI van een dergelijke pseudokoopactie niets bekend was. Op initiatief van de heer Teeven werd een afspraak gemaakt voor een gesprek van hem en de heer Langendoen met het DIC. Deze afspraak van 26 mei 1993 is door de heer Teeven die dag ’s ochtends afgezegd, wegens andere dringende werkzaamheden. Een nieuwe afspraak is niet gemaakt. De heer Teeven zag daartoe geen aanleiding omdat hem door de heer Langendoen was gemeld dat het openbaar ministerie in Haarlem volledig op de hoogte was. De afleveringen van sap aan een fabriek in Belgie¨ hadden – aldus de informatie van de heer Langendoen – te maken met de in die tijd lopende IRT-trajecten. In januari 1994 kwam bij het DIC nader informatie binnen. Het DIC deed naar aanleiding daarvan navraag bij de heer Bakker, de opvolger van de heer Teeven als teamleider bij de FIOD. De van de heer Bakker ontvangen informatie wierp geen nieuw licht op de eerdere mededeling van de heer Teeven dat de zaak onder controle van politie en justitie stond en het feit dat er op dat moment geen sprake was van concrete zendingen, gaf het DIC geen aanleiding tot concrete actie. </antwoord>
      <antwoord nummer="2" voetnoot="1">De activiteiten die door het DIC en de CRI in september 1994 zijn ontplooid, zijn beschreven in het antwoord op eerdere vragen van het lid Hillen <voetnoot nummer="1"/>. De gesprekken van het DIC met de heer Langendoen vonden plaats met het doel om de zorg van het DIC over de opzet van dit traject tot uitdrukking te brengen. De van de heer Langendoen ontvangen informatie werd afdoende geacht. De van de CRI ontvangen informatie over een verdachte zending fruit is door het DIC nader geanalyseerd. Uit deze analyse bleek dat deze zending was bestemd voor Zeebrugge. In overeenstemming met bestaande regelingen is deze informatie vervolgens doorgegeven aan de Belgische opsporingsautoriteiten. Voor een onderhoud met de fruitimporteur was dan ook geen aanleiding. De Belgische opsporingsautoriteiten deelden mee dat in deze zending geen verdovende middelen werden aangetroffen. </antwoord>
      <antwoord nummer="3" voetnoot="1">In het antwoord van 9 september 1996 op de vragen van het lid Hillen van 26 juli 1996 <voetnoot nummer="1"/>wordt abusievelijk melding gemaakt van de «chef van het IRT Noord-Holland/Utrecht». Zoals de vragensteller terecht opmerkt, is bedoeld de chef van het Kernteam Randstad Noord en Midden. Deze chef van het kernteam Randstad Noord en Midden is in september 1994 benaderd door de heer Barendregt van de CRI. De heer Barendregt heeft aan de chef van het kernteam toen enige gegevens voorgelegd met betrekking tot containers in relatie tot Zuid-Amerika en Belgie¨, waarbij hij de namen van een aantal bedrijven noemde. Op basis van aanvullende informatie is gebleken dat er verschil van mening blijft bestaan over de vraag of toen door de heer Barendregt wel of niet de naam «Langendoen» is genoemd. In de herinnering van de heer Barendregt is dat wel het geval; in de herinnering van de chef van het kernteam Randstad Noord en Midden niet. Voor de beoordeling van de vraag welke actie toen van wie verwacht mocht worden, is dat evenwel niet van belang. Vraag van de heer Barendregt was of het door hem gemelde wellicht verband hield met lopende onderzoeken van het kernteam Randstad Noord en Midden. Bij onderzoek in de geautomatiseerde systemen van het kernteam en (voor zover ter beschikking) van het toenmalige IRT Noord-Holland/Utrecht bleek dat geen van de door de heer Barendregt opgegeven steekwoorden voorkwam in genoemde systemen. Verder is bij de heer Langendoen, die toen pas was aangetreden als projectleider/plaatsvervangend teamleider bij het kernteam Randstad Noord en Midden), gevraagd of een en ander hem vanuit zijn vorige functie als hoofd van de RCID Kennemerland bekend was. Dat bleek het geval te zijn; het zou, aldus de heer Langendoen, een «oud verhaal» betreffen. De chef van het kernteam Randstad Noord en Midden heeft vervolgens de heer Langendoen verzocht een en ander rechtstreeks kort te sluiten met de heer Barendregt. De chef van het kernteam heeft vervolgens de heer Barendregt geantwoord dat het door hem gemelde geen verband hield met lopende onderzoeken van het kernteam. Tevens heeft de chef van het kernteam aan de heer Barendregt meegedeeld dat de heer Langendoen wel «aansloeg» op het door de heer Barendregt zou opnemen. Dat is vervolgens ook gebeurd. De chef van het kernteam Randstad Noord en Midden heeft in het bovenstaande – terecht – geen aanleiding gevonden om de verantwoordelijke korpschef op de hoogte te stellen. </antwoord>
      <antwoord nummer="4">De FIOD heeft de ambtelijke of politieke leiding niet op de hoogte gesteld omdat de FIOD op dat moment nog steeds in de veronderstelling verkeerde dat het ging om onder leiding van het OM staande gecontroleerde afleveringen. </antwoord>
      <antwoord nummer="5">De samenstellers van het rapport van de rijksrecherche achtten de bedoelde passage over de rol van de CRI in het «saptraject» niet valide e´n niet in overeenstemming met de taakopdracht. De bedoelde passages werden door de samenstellers niet valide geacht omdat zij van mening waren dat op basis van het onderliggende materiaal niet geconcludeerd kon worden dat van de CRI verwacht mocht worden dat die dienst – gelet op de destijds geldende maatstaven en opvattingen en de antwoorden die vanuit de RCID Kennemerland in de persoon van de heer Langendoen op vragen werden gegeven – contact zou opnemen met de korpsleiding van de regio Kennemerland. De CRI behoefde geen aanleiding te hebben om te veronderstellen dat de eigen RCID de korpsleiding niet op de hoogte had gesteld. Niet in overeenstemming met de taakopdracht achtten de samenstellers van het rapport de bedoelde passages omdat het functioneren van de RCID Kennemerland in het onderzoek en het rapport centraal diende te staan en niet het functioneren van de CRI. </antwoord>
      <antwoord nummer="6">Neen. De onderliggende documenten bevatten informatie die uit een oogpunt van bescherming van individuen en uit een oogpunt van belangen van opsporing en vervolging afgeschermd dient te worden. Zij zijn geclassificeerd als «staatsgeheim-geheim». Hiermee verdraagt zich niet het ter kennis brengen van deze stukken aan de Kamer, zelfs niet vertrouwelijk. </antwoord>
      <antwoord nummer="7">Het hoofd van de FIOD is in 1994 niet door het DIC geı¨nformeerd over de contacten van het DIC met betrekking tot het saptraject. Daarvoor was ook geen aanleiding omdat er – naar de informatie die het DIC had ontvangen, luidde – sprake was van een CID-traject en de zorg over de opzet met de heer Langendoen was besproken. </antwoord>
      <antwoord nummer="8">De FIOD heeft de Haarlemse korpsleiding niet geı¨nformeerd omdat de FIOD geen aanleiding had om te veronderstellen dat de eigen RCID de korpsleiding niet op de hoogte had gesteld. </antwoord>
      <antwoord nummer="9">Mij is niet bekend hoe onderliggende documenten van het rijksrechercherapport, die als staatsgeheim zijn geclassificeerd, hebben kunnen uitlekken naar de pers. Ik verwacht ook niet dat een onderzoek daarnaar tot resultaat zou leiden. </antwoord>
      <noten afkomstig="antwoord">
         <noot nummer="1">Aanhangsel handelingen nr. 1674, vergaderjaar 1995–1996</noot>
      </noten>
   </antwoorden>
</kvr>
