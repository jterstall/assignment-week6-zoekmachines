<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Depla en Noorman-den Uyl (beiden PvdA) aan de staatssecretaris van Financiën over de problemen bij woningcorporaties bij de uitvoering van de huurtoeslag. (Ingezonden 20 juni 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25926
</item>
         <item attribuut="Inhoud">Vragen over aanwijzingen dat 5% van de aanvragen voor huurtoeslag sinds de invoering van de Algemene wet inkomensafhankelijke Regelingen (AWIR) niet correct en binnen de gestelde termijn. Kennelijk wachten nog vele huurders op het juiste voorschot van de huurtoeslag. Verder zijn er knelpunten inzake verwerking: woningcorporaties geven aan dat ze de geclusterde betalingen van toeslagen onder vermelding van slchts het sofi-nummer van de betreffende huurders niet kunnen verwerken.</item>
         <item attribuut="Rubriek">Volkshuisvesting (Huurwoningen) Volkshuisvesting (Subsidies)</item>
         <item attribuut="Trefwoorden">Huurtoeslag Woningbouwverenigingen</item>
         <item attribuut="Vindplaats">Kamervragen met antwoord 2005-2006, nr. 1757, Tweede Kamer</item>
         <item attribuut="Vraagnr_bij_indiening">2050615500</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Depla</persoon>
            <persoon partij="PvdA">Noorman-den Uyl</persoon>
         </item>
         <item attribuut="Datum_reaktie">2006-06-27</item>
         <item attribuut="Datum_indiening">2006-06-20</item>
         <item attribuut="Document-id">KVR25926</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3745" allpagenumbers="3745 3746" vetnummer="2050615500" code="0506tkkvr1757" lopendefooter="Tweede Kamer, vergaderjaar 2005–2006, Aanhangsel" filenaam="KVR25926" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1757" onderwerp="" indiendatum="2006-06-20">
         <vrager partij="PvdA" oorsprong="parlement">Depla</vrager>
         <vrager partij="PvdA" oorsprong="parlement">Noorman-den Uyl</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2006-06-27">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Klopt het dat 5% van de aanvragen voor huurtoeslag sinds de invoering van de Algemene wet Inkomensafhankelijke Regelingen (AWIR) niet correct en binnen de gestelde termijn is verwerkt? Zo ja, klopt het dat huurders die onder deze 5% vallen veelal maanden moesten wachten op de juiste toeslag? Bent u op de hoogte van de klachten van huurders die aangeven nog steeds te wachten op het juiste voorschot van de huurtoeslag? </vraag>
      <vraag nummer="2">Kent u de signalen van woningcorporaties die aangeven dat zij de geclusterde betalingen van toeslagen onder vermelding van slechts het sofi-nummer van de betreffende huurders niet kunnen verwerken? Is het u bekend dat dit veelal de herstelbetalingen betreffen van huurders die sinds maanden niet de juiste toeslag ontvangen? Welke acties gaat u ondernemen om dit knelpunt op te lossen? </vraag>
      <vraag nummer="3">Kent u de klachten van corporatiemedewerkers over de beperkte medewerking van de Belastingdienst bij vragen namens of over individuele toeslagaanvragen? Zo ja, welke acties hebt u tot op heden ondernomen om deze klachten te verhelpen? </vraag>
      <vraag nummer="4">Op welke wijze zijn de privacyregels van de Belastingdienst van invloed op de medewerking van de Belastingdienst bij vragen van corporaties? Kunt u dit tevens aangeven voor de ondersteuning vanuit de backoffice medewerkers van de Belastingdienst voor de woningcorporaties? </vraag>
      <vraag nummer="5">Bent u op de hoogte van klachten over de gebrekkige mogelijkheden voor ondersteuning door de voormalige Huursubsidie Informatie Punten (HIP‘s)? Klopt het dat in het systeem waarmee inzicht wordt geboden in het verloop van de behandeling van de aanvragen, de voorschotbedragen en data voor uitbetaling ontbreken? Klopt het tevens dat medewerkers van de steunpunten bij de Belastingdienst niet terecht kunnen voor vragen over of aanvragen namens individuele huurders? </vraag>
      <vraag nummer="6">Welke actie zult u op korte termijn ondernemen om de mogelijkheden voor ondersteuning door de voormalige HIP‘s te verbeteren? </vraag>
      <vraag nummer="7">Bent u op de hoogte van de toename van de administratieve lasten voor de woningcorporaties sinds de invoering van de huurtoeslag? Zo ja, welke acties hebt u tot op heden genomen om de administratieve lasten te beperken? Welke acties zult u op korte termijn ondernemen om de administratieve lasten te verlichten? </vraag>
      <vraag nummer="8">Bent u bereid de dagelijkse problemen van en de administratieve lasten voor woningcorporaties bij het uitvoeren van de huurtoeslag aan den lijven te ondervinden door een dag bij de financiële administratie van een woningcorporatie mee te draaien? </vraag>
      <vraag nummer="9">Kunt u deze vragen vóór 25 juni 2006 beantwoorden? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Bij de start van de huurtoeslag is de prioriteit gegeven aan een snelle uitbetaling van de toeslag aan aanvragers boven een uitbetaling tot het exacte bedrag waar aanvragers recht op zouden hebben. Dit heeft voor de huurtoeslag geleid tot zo’n 255.000 voorlopige vaststellingen huurtoeslag in december 2005. In de afgelopen maanden zijn de voorlopige vaststellingen in veruit de meeste gevallen omgezet in definitieve voorschotten. Dit houdt in dat het voorschot aansluit op de gegevens uit de aanvraag. Het is niet mogelijk gebleken om alle voorlopige vaststellingen om te zetten. Oorzaak hiervan is dat bijvoorbeeld onvoldoende gegevens waren vermeld in de aanvraag en bij de Belastingdienst zelf om een berekening te kunnen maken. Er is voor gekozen om deze aanvragen eerst aan een nader onderzoek te onderwerpen, alvorens tot een reguliere vaststelling te komen. Deze analyse naar oorzaak en oplossing wordt naar verwachting in juli afgerond. </antwoord>
      <antwoord nummer="2">De geclusterde betalingen op basis van het sofinummer zijn gebaseerd op afspraken met de verhuurders. Om de administraties van verhuurders die de geclusterde betaling ontvangen hierop aan te passen heeft de Belastingdienst/Toeslagen in november 2005 conversiebestanden naar alle verhuurders verzonden. Hierdoor konden de verhuurders over alle initiële aanvraaggegevens van huurders beschikken. Wel kan het voorkomen dat huurders die in 2005 de huursubsidie nog via de verhuurder lieten lopen, dat na 1 januari 2006 niet meer wensen. In een dergelijk geval kan het voorkomen dat de verhuurder alsnog een bedrag op zijn rekening heeft ontvangen met als omschrijving het sofi-beschikkingsnummer en de naam van de huurder. Om dit op te lossen kunnen verhuurders vanaf maart 2006 maandelijks een opgaaf doen aan de Belastingdienst/Toeslagen van huurders voor wie ten onrechte een huurtoeslag is ontvangen. Na terugstorting van de huurtoeslag door de verhuurder handelt de Belastingdienst de betaling verder af. </antwoord>
      <antwoord nummer="3 en 4">Op dit terrein hebben mij inderdaad klachten en wensen van verhuurders bereikt. Op grond van de Wet bescherming persoonsgegevens (Wbp) zijn de mogelijkheden om corporatiemedewerkers antwoord te geven op vragen beperkt. Op grond van de Wbp mag de Belastingdienst alleen algemene en procedurele informatie aan derden verstrekken. Aan een toeslaggerechtigde zelf mag – na vaststelling van zijn identiteit – ook de status van de behandeling worden verstrekt. Financiële informatie – bijvoorbeeld belastbaar inkomen of hoogte van de toeslag – mag niet via de telefoon worden verstrekt. Ook voor het bellen naar de back office gelden stringente regels. De back office kan alleen gebeld worden door corporaties wanneer een zogenoemd HIP-convenant is afgesloten. De woningbouwcorporatie kan dan huurderspecifieke informatie verkrijgen in het geval de huurder met een hulpvraag aan de balie staat bij de corporatie. De Belastingdienst verstrekt in die gevallen de gevraagde gegevens als de huurder expliciet toestemming heeft gegeven en de corporatiemedewerker de identiteit van de huurder heeft vastgesteld aan de hand van een geldig identiteitsbewijs. </antwoord>
      <antwoord nummer="5 en 6">Mij is bekend dat de HIP-applicatie nog niet alle gewenste informatie bevat. Op dit moment worden de voorschotbedragen op jaarbasis in de applicatie vermeld; de mogelijkheid wordt onderzocht om dit op termijn om te zetten naar maandelijkse voorschotbedragen. Om de ondersteuning van de HIP’s te verbeteren zal in augustus bij de Belastingdienst een aparte unit zijn ingericht. De HIP’s kunnen hier al hun vragen kwijt rond de aanvragen en betalingen huurtoeslag. Daarnaast wordt binnenkort een klankbordgroep opgestart, waarin (grote) verhuurders en automatiseerders zitting hebben. Deze klankbordgroep heeft als belangrijkste onderwerp het tot stand brengen van procesverbeteringen op het terrein van de aanvragen, mutaties en geclusterde betalingen huurtoeslag. Een andere ontwikkeling is dat HIP’s door middel van digitale nieuwsbrieven geïnformeerd worden over actuele ontwikkelingen binnen de huurtoeslag. De frequentie hiervan wordt verhoogd tot regulier tweewekelijks, met een tussentijdse editie bij calamiteiten. </antwoord>
      <antwoord nummer="7">Ook de woningcorporaties hebben de gevolgen van de invoering van de huurtoeslagen ondervonden. De extra administratieve last van de verhuurders is met name veroorzaakt door de problemen van de Belastingdienst met de verwerking van de mutaties. Nu de achterstand bij de verwerking van mutaties is weggewerkt mag worden verwacht dat de administratieve lasten voor de woningcorporaties geleidelijk zullen afnemen. </antwoord>
      <antwoord nummer="8">Hoezeer ik het aanbod van de vragenstellers ook waardeer, geef ik er de voorkeur aan om mijn aandacht nu vooral te richten op het oplossen van de problemen bij de woningcorporaties in de volle breedte. </antwoord>
      <antwoord nummer="9">De gevraagde datum voor de beantwoording valt op een zondag. De Belastingdienst kent het goed gebruik om termijnen die op een zaterdag, zondag of algemeen erkende feestdag eindigen te verlengen tot en met de eerstvolgende werkdag. Ik heb de vrijheid genomen om deze termijnverlenging ook bij deze vragen toe te passen. In de hoop dat de vraagstellers zich hierin kunnen vinden. </antwoord>
      <noten afkomstig="antwoord"/>
   </antwoorden>
</kvr>
