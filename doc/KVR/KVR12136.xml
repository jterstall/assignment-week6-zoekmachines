<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verhagen en Van Ardenne-van der hoeven (beiden CDA) aan de minister van Buitenlandse Zaken over het aanhoudend geweld op de Molukken. (Ingezonden 21 juli 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12136
</item>
         <item attribuut="Inhoud">Vragen over voorgenomen stappen van de Nederlandse regering, bij het aanhouden van de berichten over geweld tegen christenen op de Molukken (naar aanleiding van BBC World Service, 8 juli 2000).</item>
         <item attribuut="Rubriek">Internationale betrekkingen (Overig)</item>
         <item attribuut="Trefwoorden">Indonesië</item>
         <item attribuut="Vindplaats">Kamervragen met antwoord 1999-2000, nr. 1666, Tweede Kamer</item>
         <item attribuut="Vraagnr_bij_indiening">2990014040</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="CDA">Verhagen</persoon>
            <persoon partij="CDA">Van Ardenne-van der hoeven</persoon>
         </item>
         <item attribuut="Datum_reaktie">2000-08-16</item>
         <item attribuut="Datum_indiening">2000-07-21</item>
         <item attribuut="Document-id">KVR12136</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3759" allpagenumbers="3759 3760" vetnummer="2990014040" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12136" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1666" onderwerp="" indiendatum="2000-07-21">
         <vrager partij="CDA" oorsprong="parlement">Verhagen</vrager>
         <vrager partij="CDA" oorsprong="parlement">Van Ardenne-van der hoeven</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2000-08-16">
         <antwoorder functie="minister" ministerie="Buitenlandse Zaken">Herfkens</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van berichten over nieuwe uitbarstingen van geweld jegens christenen op de Molukken? <voetnoot nummer="1"/>
      </vraag>
      <vraag nummer="2">Hebt u daarbij kennis genomen van het feit dat het Indonesische leger wederom niets gedaan heeft om de mensen te beschermen, dan wel om een einde te maken aan de geweldadigheden? </vraag>
      <vraag nummer="3">Hebt u kennis genomen van de verklaring van de gouverneur van de Molukken Saleh Latuconsina dat de gevechten en de geweldadigheden blijven voortgaan ondanks de toestand van de burgerlijke noodtoestand? </vraag>
      <vraag nummer="4">Bent u, gelet op de blijvende gevechten en gewelddadigheden en de buitengewoon ernstige ontwikkelingen op de Molukken, voornemens deze op de agenda van de Veiligheidsraad te plaatsen, overeenkomstig de wens van de meerderheid van de Kamer? </vraag>
      <vraag nummer="5">Welke stappen bent u bereid te zetten, al dan niet in EU-kader, ten einde de Indonesische regering te bewegen een einde te maken aan de gewelddadigheden op de Molukken? </vraag>
      <vraag nummer="6">Ziet u mogelijkheden voor internationale dan wel nationale bemiddeling? Zo neen, welke andere mogelijkheden ziet u om te komen tot beëindiging van de gewelddadigheden? </vraag>
      <noten afkomstig="vraag">
         <noot nummer="1" datum="2000-07-8" bron="BBC World Service">BBC World Service, 8 juli 2000</noot>
      </noten>
   </vragen>
   <antwoorden aantal="6">
      <antwoord nummer="1" voetnoot="1">Ja. Ik heb kennisgenomen van de geweldsuitbarstingen op de Molukken, waarop u doelt in uw vraag. In de brief van 14 juli jl. <voetnoot nummer="1"/>aan uw Kamer inzake de situatie op de Molukken noem ik expliciet de aanval op het dorpje Waai waarnaar in de uitzending van de BBC World Service van 8 juli jl. werd verwezen. Inmiddels is de hulpverlening voor de gevluchte inwoners (circa 5.000) op gang gekomen. Het grootste deel is in het veilige christelijke dorp Passo aangekomen en wordt voorzien van voedsel en medische zorg door lokale NGO’s. Ongeveer tweeduizend mensen bevinden zich nog in de bergen. Het leger en de marine hebben daarom aldaar voedseldroppings uitgevoerd. </antwoord>
      <antwoord nummer="2">De Indonesische autoriteiten hebben aangegeven dat die onderdelen van het leger (en politie) die niet in staat zijn tot onpartijdig en adequaat optreden vervangen zullen worden. Er blijven mij echter berichten bereiken van eenheden die hetzij alleen moslims, hetzij alleen christenen beschermen. In deze berichten wordt ook nadrukkelijk gesproken over slachtoffers onder de Jihad-strijders, die dat zelf overigens ontkennen. </antwoord>
      <antwoord nummer="3">Ja. Daarnaast heb ik vernomen dat gouverneur Latuconsina inmiddels expliciet steun heeft gevraagd aan het centrale gezag in Jakarta om Jihad-strijders te kunnen verwijderen. Ook een recente speciale missie van de mensenrechtenorganisatie KomnasHam (27 juli) is tot de conclusie gekomen dat de situatie op Ambon sedert het uitroepen van de civiele noodtoestand alleen maar verder verslechterd is. </antwoord>
      <antwoord nummer="4" voetnoot="1">Zoals reeds gemeld in mijn brief van 14 juli jl <voetnoot nummer="1"/>heb ik de grote zorg van Nederland over de ontwikkelingen op de Molukken overgebracht aan de Secretaris-Generaal van de VN met het verzoek om zijn eigen mogelijkheden maximaal te gebruiken. Ik heb begrepen dat de VS en Australië inmiddels hetzelfde hebben gedaan. Tijdens een bijeenkomst van de Veiligheidsraad op 28 juli jl. over Oost-Timor stelden de Verenigde Staten, Frankrijk en Nederland het geweld op de Molukken aan de orde. De Amerikaanse afgevaardigde verklaarde dat het de verantwoordelijkheid van de Indonesische regering was om een eind aan de crisis te maken en riep de Indonesische overheid op stappen te ondernemen om de orde en rust, alsmede de basisvoorzieningen voor de getroffen gemeenschappen (zowel christenen als moslims), te herstellen. Voorts werd Indonesië opgeroepen internationale humanitaire hulpverleners onmiddellijk veilige toegang te verschaffen opdat de broodnodige hulp kon worden gegeven. Nederland heeft dit pleidooi krachtig ondersteund. </antwoord>
      <antwoord nummer="5">De Nederlandse regering zal haar diplomatieke inspanningen gericht op herstel van rust en orde zowel multilateraal als bilateraal onverminderd voortzetten. Ik verwijs in dit verband naar de gesprekken van de EU met President Wahid en vice-president Megawati op 17 juli jl., waarin de EU-bezorgdheid over met name de humanitaire situatie is overgebracht. Ook noem ik u het voorziene bezoek aan Nederland van minister Shihab op 25 augustus a.s. en aan EU-voorzitter Frankrijk op 26 augustus. Vanzelfsprekend zal de situatie op de Molukken hoog op de agenda van het overleg staan. Inmiddels wordt ook meer Europese humanitaire hulp (t.w.v. 2 miljoen euro) voor de Molukken voorbereid. </antwoord>
      <antwoord nummer="6">Zoals reeds aangegeven in het AO van 28 juni jl. en bijvoorbeeld ook in mijn brief van 14 juli jl. is het uitgangspunt voor de Nederlandse regering dat de Indonesische regering zelf maatregelen dient te nemen om de rust en orde op de Molukken te herstellen. Mogelijkheden voor nationale dan wel internationale bemiddeling zijn er alleen dan wanneer de Indonesische regering daar zelf expliciet om verzoekt. Van die situatie is op dit moment geen sprake. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="26 049" documentnummer="29">Kamerstuk 26 049, nr. 29</noot>
      </noten>
   </antwoorden>
</kvr>
