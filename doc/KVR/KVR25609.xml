<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Fierens en Crone (beiden PvdA) aan de ministers van Binnenlandse Zaken en Koninkrijksrelaties en van Financiën over de hypotheekverstrekking van lagere overheden aan ambtenaren. (Ingezonden 14 april 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25609
</item>
         <item attribuut="Inhoud">Valt het verstrekken van hypotheken aan ambtenaren onder de publieke taak van gemeenten, provincies en waterschappen?</item>
         <item attribuut="Rubriek">Arbeid (Werknemers) Geld- en kapitaalmarkt (Hypotheken) Overheidsfinanciën (Gemeentelijke financiën) Overheidsfinanciën (Provinciale financiën) Staats- en bestuursrecht (Gemeenten) Staats- en bestuursrecht (Provincies) Verkeer, vervoer en waterstaat (Waterschappen)</item>
         <item attribuut="Trefwoorden">Gemeenten Hypotheken Overheidspersoneel Provincies Waterschappen</item>
         <item attribuut="Vindplaats">Kamervragen met antwoord 2005-2006, nr. 1476, Tweede Kamer</item>
         <item attribuut="Vraagnr_bij_indiening">2050611890</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Financiën (FIN)</item>
         <item attribuut="Indiener">
            <persoon partij="PvdA">Fierens</persoon>
            <persoon partij="PvdA">Crone</persoon>
         </item>
         <item attribuut="Datum_reaktie">2006-05-17</item>
         <item attribuut="Datum_indiening">2006-04-14</item>
         <item attribuut="Document-id">KVR25609</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3149" allpagenumbers="3149 3150" vetnummer="2050611890" code="0506tkkvr1476" lopendefooter="Tweede Kamer, vergaderjaar 2005–2006, Aanhangsel" filenaam="KVR25609" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1476" onderwerp="" indiendatum="2006-04-14">
         <vrager partij="PvdA" oorsprong="parlement">Fierens</vrager>
         <vrager partij="PvdA" oorsprong="parlement">Crone</vrager>
         <vraagt-aan>de ministers van Binnenlandse Zaken en Koninkrijksrelaties en van Financiën</vraagt-aan>
      </vraagdata>
      <antwoorddata antwoorddatum="2006-05-17">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Hebt u kennisgenomen van het artikel «Remkes gedoogt hypotheekverstrekking»? </vraag>
      <vraag nummer="2">Kunt u een overzicht geven van de totale som van hypotheken die uitstaan bij gemeenten, provincies en waterschappen? Zo neen, waarom niet? </vraag>
      <vraag nummer="3">Is het waar dat u in 2002 het verstrekken van hypotheken ongewenst hebt genoemd? Deelt u de mening dat deze zo snel mogelijk moeten worden afgeschaft? Zo ja, welke stappen heeft u hierop ondernomen? </vraag>
      <vraag nummer="4" voetnoot="1">Deelt u de mening van de heer Van Waijenburg van het Interprovinciaal werkgeversverband, <voetnoot nummer="1"/>dat het hier niet om bankieren gaat en dat het tot de autonomie van lagere overheden behoort om hypotheken te verstrekken? Zo neen, waarom niet? </vraag>
      <vraag nummer="5">Is het waar dat dit onderwerp niet is opgenomen bij de evaluatie van de Wet Financiering Decentrale Overheden? Zo ja, waarom niet? Zo neen, wanneer stuurt u de Kamer uw bevindingen? </vraag>
      <vraag nummer="6" voetnoot="1">Deelt u de redenering van de beleidsmedewerker van de VNG <voetnoot nummer="1"/>dat de Wet Fido, omdat hypotheekverstrekking al jaren plaatsvindt en niet is genoemd bij het opstellen van deze wet, hierop niet van toepassing is? </vraag>
      <vraag nummer="7" voetnoot="1">Wat is uw mening over de redering <voetnoot nummer="1"/>dat het verstrekken van hypotheken aan ambtenaren tot de publieke taak wordt gerekend? Wat zijn daarvoor uw argumenten? </vraag>
      <vraag nummer="8">Deelt u de mening dat hier sprake is van oneigenlijk gebruik van publieke middelen? Zo neen, waarom niet? Zo ja, wat zijn daarvoor uw argumenten? </vraag>
      <vraag nummer="9">Bent u bereid aanvullende regels op te stellen? Zo neen, waarom niet? Zo ja, wanneer kan de Kamer die verwachten? </vraag>
      <noten afkomstig="vraag">
         <noot nummer="1" datum="2005-10-21" bron="Binnenlandsbestuur">Binnenlandsbestuur, 21 oktober 2005</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Nee, over deze gedetailleerde gegevens beschikt het rijk niet. Ik heb ook niet het voornemen deze gegevens te vergaren. Mijn informatie is dat in ieder geval bij gemeenten nog hypotheken worden verstrekt aan het eigen personeel, bij wijze van secundaire arbeidsvoorwaarde, en dat er geen uitzicht op is dat deze faciliteit op niet te lange termijn overal wordt afgebouwd. Bij waterschappen en provincies ligt dit, zo ben ik geïnformeerd, anders. Aangezien de vraag of deze activiteit acceptabel is vooral van principiële aard is, is de precieze omvang van de uitstaande som niet van doorslaggevend belang. </antwoord>
      <antwoord nummer="3">Dat klopt, in de decembercirculaire in 2002 heb ik aan provincies en gemeenten deze mededeling gedaan. Inmiddels is gebleken dat deze niet het gewenste effect heeft gesorteerd, althans niet in voldoende mate. In het rapport over de evaluatie van de Wet fido, die u een dezer dagen zal bereiken, stel ik daarom voor de hypotheekverstrekking als secundaire arbeidsvoorwaarde bij of krachtens deze wet te verbieden. </antwoord>
      <antwoord nummer="4">Ik ben het met de heer Van Waijenburg eens dat de hypotheken niet worden verstrekt met het oogmerk er geld aan te verdienen. Voor zover mij bekend is het uitsluitend oogmerk van de hypotheken om aantrekkelijke arbeidsvoorwaarden te bieden, en ook te bevorderen dat het gemeentelijk personeel in de eigen gemeente woont. Met de stelling dat het tot de autonomie van de decentrale overheden behoort ben ik het in zoverre eens, dat ik van mening ben dat wet- en regelgeving momenteel de mogelijkheid openlaat om dit te doen. Daarin wil ik echter verandering brengen. </antwoord>
      <antwoord nummer="5">Het onderwerp is opgenomen in de evaluatie. De rapportage van de evaluatie staat op het punt aan uw Kamer te worden aangeboden. </antwoord>
      <antwoord nummer="6">Ik ben in ieder geval van mening dat de Wet fido op dit moment de hypotheekverstrekking niet duidelijk verbiedt, mede in aanmerking genomen dat het onderwerp in de parlementaire behandeling niet aan de orde is geweest. Voor mijn verdere reactie op deze vraag verwijs ik naar het antwoord op vraag 7. </antwoord>
      <antwoord nummer="7" voetnoot="1 2 3">In het evaluatierapport over de Wet fido is met betrekking tot de verstrekking van hypotheken als secundaire arbeidsvoorwaarde het volgende opgenomen: In het kader van de invoering van de Wet fido kwam de vraag aan de orde of deze praktijk in strijd is met deze wet. Onze conclusie was destijds, dat het te ver zou gaan om de hypotheekverstrekking onrechtmatig te achten. Onwenselijk vonden we het echter wel, omdat risico wordt gelopen met publieke middelen, zonder dat hiermee het verwezenlijken van een bepaald maatschappelijk doel wordt beoogd, en omdat de gemeente haar gunstige positie op de kapitaalmarkt niet dient te gebruiken om zelf voor bank te spelen. We onderkennen uiteraard dat gemeenten goed personeel nodig hebben en dat een mooi arbeidsvoorwaardenpakket daarvoor noodzakelijk is, maar er zijn ook andere manieren om dat samen te stellen. Overigens willen we hierbij nog opmerken dat het tegen gunstige voorwaarden verstrekken van (hypothecaire) leningen door overheden lange tijd heel gewoon is geweest. Ook ligt er altijd een openbaar besluit van de raad aan ten grondslag. We willen dan ook zeker niet suggereren dat er sprake is van onrechtmatige handelingen. Echter, de opvattingen over dit soort zaken zijn nu eenmaal aan verandering onderhevig. We hebben daarom in december 2002 een dringend beroep gedaan op de gemeenten en provincies om eigener beweging de hypotheekverstrekkingen af te bouwen <voetnoot nummer="1"/>. Dit dringend beroep heeft niet geleid tot een algehele beëindiging van deze hypotheken <voetnoot nummer="2"/>. Daarom stellen wij nu voor om over te gaan tot een expliciet verbod <voetnoot nummer="3"/>. Dat verbod strekt zich overigens ook uit tot het geven van garantie door de gemeente op een door een andere instelling te verschaffen hypotheek. Tussen het zelf verstrekken (doorlenen) van leningen en het garanderen van leningen is geen wezenlijk verschil. Hierin ligt mijns inziens het antwoord op uw vraag besloten. </antwoord>
      <antwoord nummer="8">Zie het antwoord op vraag 7. </antwoord>
      <antwoord nummer="9">Zoals ik in mijn antwoord op vraag 3 reeds heb aangegeven ben ik voornemens de hypotheekverstrekking door decentrale overheden onder eigen personeel krachtens wet te verbieden. In de rapportage van de evaluatie van de Wet fido, welke eerdaags aan de TK wordt gezonden, zal ik u hierover nader informeren. </antwoord>
      <noten afkomstig="antwoord">
         <noot nummer="1">Decembercirculaire gemeentefonds 2002, p. 6–7, Decembercirculaire provinciefonds 2002 p. 6–7</noot>
         <noot nummer="2">Zie hierover het artikel in Binnenlands Bestuur van 21 oktober 2005, pagina 7</noot>
         <noot nummer="3">Dat houdt in dat het met onmiddellijke ingang wordt verboden nieuwe hypotheken af te sluiten. Bestaande leningen kunnen tot de afgesproken termijn uitlopen</noot>
      </noten>
   </antwoorden>
</kvr>
