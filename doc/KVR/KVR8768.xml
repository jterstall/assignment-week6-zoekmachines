<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Steenhoven en Vendrik (beiden GroenLinks) aan de ministers van Verkeer en Waterstaat en van Economische Zaken over commerciele activiteiten van de RDW. (Ingezonden 15 januari 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8768
</item>
         <item attribuut="Inhoud">Vragen betreffen het uitvoeren van commerciele activiteiten door de Rijksdienst Wegverkeer (Dienst Wegverkeer, RDW), in relatie tot de opdracht van het Ministerie van Verkeer en Waterstaat en in het licht van de Mededingingswet.</item>
         <item attribuut="Rubriek">Handel en economie (Mededinging) Staats- en bestuursrecht (Overheidsinstellingen en -bedrijven)</item>
         <item attribuut="Trefwoorden">Mededinging Verkeer en Waterstaat (ministerie) Zelfstandige bestuursorganen</item>
         <item attribuut="Vindplaats">Kamervragen met antwoord 1998-1999, nr. 838, Tweede Kamer</item>
         <item attribuut="Vraagnr_bij_indiening">2989905930</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="GroenLinks">Van der Steenhoven</persoon>
            <persoon partij="GroenLinks">Vendrik</persoon>
         </item>
         <item attribuut="Datum_reaktie">1999-02-25</item>
         <item attribuut="Datum_indiening">1999-01-15</item>
         <item attribuut="Document-id">KVR8768</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1715" allpagenumbers="1715 1716" vetnummer="2989905930" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8768" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="838" onderwerp="" indiendatum="1999-01-15">
         <vrager partij="GroenLinks" oorsprong="parlement">Van der Steenhoven</vrager>
         <vrager partij="GroenLinks" oorsprong="parlement">Vendrik</vrager>
         <vraagt-aan>de ministers van Verkeer en Waterstaat en van Economische Zaken</vraagt-aan>
      </vraagdata>
      <antwoorddata antwoorddatum="25 februari 1999), zie ook Aanhangsel Handelingen nr. 765, vergaderjaar 1998–1999">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van de commerciële activiteiten van de RDW <voetnoot nummer="1"/>, zoals het bemiddelen voor ontheffingen en vergunningen voor exceptioneel transport in Europa, de exploitatie van de testbaan in Lelystad en het testen van voertuigen voor de Europese markt (o.a. middels buitenlandse vestigingen)? </vraag>
      <vraag nummer="2">Zijn deze bovengenoemde activiteiten door de minister van Verkeer en Waterstaat opgedragen, zoals vereist door de wegenverkeerswet artikel 4b leden 2 en 4c? </vraag>
      <vraag nummer="3">Acht u het toelaatbaar dat RDW als zelfstandig bestuursorgaan commerciële activiteiten ontplooit? Acht u deze activiteiten toelaatbaar in het licht van de Mededingingswet van 1 januari 1998 (art. 24 en 25)? </vraag>
      <vraag nummer="4" voetnoot="2">Bent u op de hoogte van de overeenkomst van 25 september 1997 tussen de RDW en Transport en Logistiek Nederland (TLN) waarbij de RDW het «bureau ontheffingen» overneemt om te bemiddelen voor ontheffingen/vergunningen voor exceptioneel transport binnen Europa (afdeling SPI, RDW)? <voetnoot nummer="2"/>
      </vraag>
      <vraag nummer="5">Acht u het toelaatbaar dat in deze overeenkomst bedongen is dat de RDW kortingen geeft op de bemiddeling voor exceptioneel transport aan leden van TLN? </vraag>
      <vraag nummer="6">Bent u op de hoogte van het feit dat de RDW, ook voor bovengenoemde commerciële activiteiten geen vennootschapsbelasting afdraagt en BTW verrekent? Acht u dit toelaatbaar? </vraag>
      <vraag nummer="7">Kunt u garanderen dat er geen kruisfinanciering heeft plaatsgevonden tussen de inkomsten, voortkomend uit de tarieven voor uitoefening wettelijke taken (zoals registratie en afgifte kentekens, certificaten, keuringsbewijzen) en de bovengenoemde activiteiten? </vraag>
      <vraag nummer="8">Wat bent u van plan te doen om de activiteiten van de RDW in lijn te brengen met haar wettelijke taken en bevoegdheden? </vraag>
      <noten afkomstig="vraag">
         <noot nummer="1">Vermeld in het jaarverslag 1997 en deeljaarverslag 1997 van de afdeling Toelating Wegvoertuigen</noot>
         <noot nummer="2">Bijlage ondershands aan bewindspersonen doorgezonden</noot>
      </noten>
   </vragen>
   <antwoorden aantal="7">
      <antwoord nummer="1 en 2">De Dienst Wegverkeer (RDW) verleent voor de Nederlandse wegen ontheffingen voor exceptionele transporten. Voor de rijkswegen is dit een wettelijke taak, voor de provinciale en gemeentelijke wegen is dat een specifiek door mij opgedragen taak. Op verzoek van Transport en Logistiek Nederland is de RDW vanaf september 1997 ook gaan bemiddelen waar het gaat om het aanvragen van ontheffingen voor transporten vanuit Nederland naar andere landen. Op basis van signalen uit de markt heeft de RDW begin 1998 deze activiteiten heroverwogen. Mede aan de hand van de spelregels uit het rapport Markt en Overheid is in augustus 1998 geconcludeerd dat het bemiddelen bij internationale ontheffingverlening niet langer door de RDW kan worden uitgevoerd. Per 1 maart 1999 zal de RDW hiermee geheel gestopt zijn. De testbaan Lelystad (TCL) bestaat sinds 1980, toen de RDW nog onderdeel uitmaakte van het ministerie van Verkeer en Waterstaat. Het initiatief om te investeren in een eigen testbaan is destijds genomen om een betere en meer volledige uitvoering van de wettelijke taken mogelijk te maken. De restcapaciteit van de TCL, die minder dan 20% bedraagt, wordt verhuurd. Deze verhuuractiviteiten zijn gericht op het testen van voertuigen en mobiliteitsvraagstukken. Deze lijn is bekrachtigd bij de verzelfstandiging op 1 juli 1996 waarbij de RDW tevens de wettelijke opdracht heeft gekregen om de productiecapaciteit zo doelmatig mogelijk te benutten. Een en ander is vastgelegd in de Regeling taken Dienst Wegverkeer. In deze regeling is bepaald dat deze activiteiten niet mogen leiden tot concurrentieverstoring. Voor het benutten van restcapaciteit is in het rapport Markt en Overheid een uitzondering gemaakt. In deze gevallen kan worden volstaan met het streven naar zoveel mogelijk gelijke concurrentieverhoudingen. Hierbij worden de gedragsregels uit het genoemde rapport, waaronder adequate kostentoedeling alsmede een gescheiden boekhouding, toegepast. Het testen en goedkeuren van voertuigen voor de Europese markt is een wettelijk opgedragen taak van de RDW. De basis hiervoor is de Wegenverkeerswet 1994 in artikel 4b en verder. In het kader van de toelating tot de weg verleent de RDW onder meer typegoedkeuringen voor voertuigen en voertuigonderdelen en beoordeelt het productieproces van de fabrikant. Dit laatste gebeurt (en kan soms alleen) bij de fabrikant van een voertuig. De RDW doet dergelijke beoordelingen zeer frequent in de Verenigde Staten, waar de voertuigfabrikanten zijn geconcentreerd in Detroit. Vanuit efficiënte-overwegingen is ervoor gekozen twee medewerkers voor bepaalde tijd in Detroit te stationeren. Overigens is de vestiging in Detroit de enige buitenlandse vestiging van de RDW. </antwoord>
      <antwoord nummer="3">De RDW mag als zelfstandig bestuursorgaan alleen de opgedragen en wettelijke taken uitvoeren. Op de vraag van de toelaatbaarheid als zodanig van het ontplooien van commerciële activiteiten door een zelfstandig bestuursorgaan heeft de Mededingingswet geen betrekking. Wel is zij in beginsel van toepassing op de wijze waarop die activiteiten worden verricht. Of daarmee in genoemde gevallen in strijd wordt gehandeld met de Mededingingswet is echter ter beoordeling van de Directeur-Generaal van de Nederlandse Mededingings autoriteit NMa. </antwoord>
      <antwoord nummer="4">Ja, het ministerie van Verkeer en Waterstaat is hierover in oktober 1997 geïnformeerd. </antwoord>
      <antwoord nummer="5">Zoals gezegd worden de activiteiten per 1 maart 1999 stopgezet. De bedoelde tariefdifferentiatie is in de praktijk overigens nooit toegepast. </antwoord>
      <antwoord nummer="6">Krachtens de Nederlandse BTW-regeling zijn leveringen van goederen en diensten belastbaar voorzover zij door een ondernemer worden verricht. Publiekrechtelijke lichamen kunnen voor zover zij prestaties leveren aan derden BTW-plichtig zijn. De bepaling of de RDW in genoemde concrete gevallen als ondernemer optreedt behoort tot de competentie van de inspecteur. Verder is de RDW vrijgesteld van het betalen van vennootschapsbelasting, aangezien zij kan worden aangemerkt als een direct overheidsbedrijf in de zin van de Wet op de vennootschapsbelasting 1956, die niet onder één van de limitatief opgesomde uitzonderingen valt. De RDW is daarmee vrijgesteld van Vpb-plicht. Overigens is thans een contourennotitie in voorbereiding, waarin de mogelijke gevolgen van de invoering van de Vpb-plicht voor overheidsbedrijven uiteen wordt gezet. Deze notitie zal worden gepubliceerd, waarna aan derden de gelegenheid wordt geboden te reageren op deze notitie. Dit ter voorbereiding op het definitieve besluit tot wijziging van de Wet op de Vpb. </antwoord>
      <antwoord nummer="7">Bij de verzelfstandiging van de RDW is afgesproken dat de RDW tot en met het jaar 2001 de gelegenheid heeft om kruissubsidiëring uit te bannen en tot kostendekkende tarieven per wettelijk taakcluster te komen. </antwoord>
      <antwoord nummer="8">Gelet op hetgeen in de beantwoording hiervoor is opgemerkt, bestaat er geen aanleiding verdergaande actie te ondernemen dan het reeds bestaande toezicht op de naleving van de in het rapport Markt en Overheid genoemde gedragsregels. </antwoord>
      <noten afkomstig="antwoord"/>
   </antwoorden>
</kvr>
