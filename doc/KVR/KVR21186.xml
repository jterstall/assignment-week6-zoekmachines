<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hofstra (VVD) aan de minister van Verkeer en Waterstaat over vogels en infrastructuur. (Ingezonden 13 juli 2004); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21186
</item>
         <item attribuut="Inhoud">Vragen over de ingebruikname van de A30 op 12 juli 2004, waarbij de afrit van de A12 naar de A30 slechts gedeeltelijk werd opengesteld voor het verkeer in verband met broedende oeverzwaluwen.</item>
         <item attribuut="Rubriek">Natuur (Fauna) Verkeer, vervoer en waterstaat (Wegen)</item>
         <item attribuut="Trefwoorden">Beschermde diersoorten Vogels Wegen</item>
         <item attribuut="Vindplaats">Kamervragen met antwoord 2004-2005, nr. 7, Tweede Kamer</item>
         <item attribuut="Vraagnr_bij_indiening">2030417860</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Hofstra</persoon>
         </item>
         <item attribuut="Datum_reaktie">2004-09-22</item>
         <item attribuut="Datum_indiening">2004-07-13</item>
         <item attribuut="Document-id">KVR21186</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="15" allpagenumbers="15 16" vetnummer="2030417860" code="0405tkkvr7" lopendefooter="Tweede Kamer, vergaderjaar 2004–2005, Aanhangsel" filenaam="KVR21186" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="7" onderwerp="" indiendatum="2004-07-13">
         <vrager partij="VVD" oorsprong="parlement">Hofstra</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-09-22">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Kunt u bevestigen dat op 12 juli 2004, bij de ingebruikname van de A30, de afrit van de A12 naar de A30 slechts gedeeltelijk wordt opengesteld voor verkeer in verband met broedende oeverzwaluwen? </vraag>
      <vraag nummer="2">Kunt u aangeven welke argumentatie aan dit besluit ten grondslag ligt? </vraag>
      <vraag nummer="3">In hoeverre zal dit problemen veroorzaken voor de verkeersafwikkeling van de A12 naar de A30? </vraag>
      <vraag nummer="4">Is het (theoretisch) mogelijk dat nieuwe infrastructuur wordt aangelegd maar niet in gebruik kan worden genomen doordat een beschermde diersoort zich op of langs de infrastructuur gevestigd heeft? Zo ja, in welke gevallen? Wat doet Rijkswaterstaat om dit te voorkomen? En is hiervoor voldoende menskracht bij Rijkswaterstaat aanwezig? </vraag>
      <vraag nummer="5">In hoeverre wordt overleg gevoerd met deskundigen op terrein van vogels en andere dieren om verstoring van het gebruik van infrastructuur te voorkomen? Worden deskundigen in een vroegtijdig stadium betrokken om situaties zoals bij de A30 en bij de HSL-Zuid te voorkomen? </vraag>
      <vraag nummer="6">Is het waar dat, indien er sprake is van een PPS constructie, risico’s die voortvloeien uit bestaande regelgeving voor rekening van de aannemende partij komen? Zo ja, waarom komen de kosten voor het vogelvriendelijk maken van de geluidsschermen langs de HSL-Zuid dan voor rekening van het Rijk in plaats van voor de infraprovider? Deze aanpassing geschiedt toch op basis van de flora- en faunawet? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. Inmiddels zijn deze oeverzwaluwen echter uitgevlogen en is op 25 augustus 2004de afrit van de A12 naar de A30 weer volledig voor het verkeer opengesteld. Teneinde te voorkomen dat in de toekomst gelijksoortige situaties ontstaan heeft Rijkswaterstaat het talud van afrit van de A12 naar de A30 afgevlakt. Hierdoor is het talud niet langer geschikt als nestlocatie voor oeverzwaluwen. </antwoord>
      <antwoord nummer="2">De Flora- en Faunawet verbiedt onder meer het verstoren van broedende oeverzwaluwen. Hiervoor kan slechts in een beperkt aantal gevallen een ontheffing worden verleend. Ontheffing is niet mogelijk, wanneer er een bevredigende alternatieve oplossing kan worden gerealiseerd. Er is bekeken of er een alternatieve oplossing voorhanden was waardoor een verstoring van de oeverzwaluwen zou kunnen worden voorkomen. Met de gekozen alternatieve oplossing van het afzetten van één rijstrook is voor zowel het belang van de bescherming van de betreffende vogels als het verkeersbelang naar mijn mening een optimum gevonden. Hierbij heeft een belangrijke rol gespeeld het feit dat de maatregel is getroffen over een relatief korte afstand van circa 700 meter op de minst drukke verbindingsweg in het knooppunt, die daarnaast een op de toekomst gerichte capaciteit kent. Op de opengestelde rijstrook resteerde derhalve voldoende capaciteit voor de afhandeling van het verkeer tot eind augustus 2004. De gedeeltelijke afsluiting heeft niet geleid tot noemenswaardige verkeershinder ter plaatse. </antwoord>
      <antwoord nummer="3">Zie het antwoord op vraag 2. </antwoord>
      <antwoord nummer="4">Diverse diersoorten, waaronder oeverzwaluwen, zijn beschermd op grond van de Flora- en faunawet. Deze wet verbiedt een aantal handelingen ten aanzien van beschermde diersoorten, zoals onder andere het verstoren van beschermde dieren of het verstoren hun nesten en holen. Gelet op deze verbodsbepalingen uit de Flora- en faunawet is het in beginsel mogelijk dat de vestiging van beschermde dieren op of nabij nieuwe infrastructuur zich verzet tegen ingebruikname van de nieuwe infrastructuur. Of dat het geval zal zijn, hangt onder meer af van de situatie ter plaatse en van de specifieke diersoort die zich heeft gevestigd bij de nieuwe infrastructuur. De kans op stillegging van aanlegwerkzaamheden of het niet in gebruik kunnen nemen van infrastructuur wordt door Rijkswaterstaat verkleind door in de fase van het opstellen van de Trajectnota/MER, voorafgaand aan het opstellen van een Tracébesluit, in het betreffende gebied de aanwezige beschermde diersoorten te inventariseren. Indien een dergelijke inventarisatie daartoe aanleiding geeft, kan eventueel het ontwerp worden aangepast of, indien mogelijk, een ontheffing worden voorbereid. Tevens wordt er overleg gevoerd met betrokken overheden, omwonenden en verschillende belangenorganisaties, waarbij doorgaans ook aandacht wordt besteed aan de ter plaatse voorkomende flora en fauna. Daarnaast worden, ter voorkoming van vestiging van beschermde soorten, doorgaans een aantal maatregelen getroffen tijdens de bouwfase. Hierbij kan bijvoorbeeld worden gedacht aan het afdekken van zandlichamen of het minder steil afwerken van taluds. Het risico kan eveneens worden beperkt door het verrichten van de bouwwerkzaamheden buiten het broedseizoen. Echter, de mogelijkheid dat een beschermde soort zich vestigt tijdens de aanleg of het gebruik van de infrastructuur kan nooit helemaal worden uitgesloten. </antwoord>
      <antwoord nummer="5">Zie antwoord op vraag 4. </antwoord>
      <antwoord nummer="6">Er wordt momenteel in overleg met de Landsadvocaat bekeken wat de mogelijkheden zijn om, op basis van de gesloten contracten, de kosten voor aanpassing van de geluidsschermen bij de HSL-Zuid geheel of gedeeltelijk te verhalen op de onderbouwaannemers en/of InfraSpeed. Ontbreken die mogelijkheden, dan komen deze kosten voor rekening van de Staat. </antwoord>
      <noten afkomstig="antwoord"/>
   </antwoorden>
</kvr>
