<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Timmer en Arib (beiden PvdA) aan de minister van Volksgezondheid, Welzijn en Sport over mogelijke detachering van wijkverpleegkundigen bij huisartsenpraktijken. (Ingezonden 6 mei 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20420
</item>
         <item attribuut="Inhoud">Het tekort aan praktijkondersteuning bij huisartsen wordt kennelijk opgevuld met wijkverpleegkundigen.</item>
         <item attribuut="Rubriek">Gezondheidszorg (Maatschappelijke gezondheidszorg) Gezondheidszorg (Medische beroepen)</item>
         <item attribuut="Trefwoorden">Artsen Eerstelijnsgezondheidszorg Wijkverpleging</item>
         <item attribuut="Vindplaats">Kamervragen met antwoord 2003-2004, nr. 1666, Tweede Kamer</item>
         <item attribuut="Vraagnr_bij_indiening">2030413940</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Timmer</persoon>
            <persoon partij="PvdA">Arib</persoon>
         </item>
         <item attribuut="Datum_reaktie">2004-06-01</item>
         <item attribuut="Datum_indiening">2004-05-06</item>
         <item attribuut="Document-id">KVR20420</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3527" allpagenumbers="3527 3528" vetnummer="2030413940" code="0304tkkvr1666" lopendefooter="Tweede Kamer, vergaderjaar 2003–2004, Aanhangsel" filenaam="KVR20420" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1666" onderwerp="" indiendatum="2004-05-6">
         <vrager partij="PvdA" oorsprong="parlement">Timmer</vrager>
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het waar dat thuiszorgorganisaties wijkverpleegkundigen detacheren bij huisartsen om spreekuren over te nemen? Zo ja, kunt u aangeven in welke omvang zich dit voordoet? Bent u bereid onderzoek te laten uitvoeren om de omvang hiervan te bepalen? </vraag>
      <vraag nummer="2">Is het waar dat met name huisartsen die niet kozen voor praktijkondersteuning of te laat waren met indiening van een aanvraag hiervoor, van deze wijkverpleegkundigen gebruik maken? </vraag>
      <vraag nummer="3">Worden deze wijkverpleegkundigen bekostigd uit de AIV-gelden (Advies, Instructie en Voorlichting) uit de AWBZ? Zo neen, kunt u aangeven uit welke middelen deze verpleegkundigen worden betaald? </vraag>
      <vraag nummer="4">Wat vindt u van een ontwikkeling waarbij praktijkondersteuning van huisartsen wordt bekostigd uit de AWBZ? </vraag>
      <vraag nummer="5">In hoeverre hebben de bezuinigingen in de thuiszorg en het tekort aan praktijkondersteuning in de eerstelijnszorg geleid tot een scheeftrekking wat betreft de inzet van gediplomeerde verpleegkundigen? Hoe behoort, met het oog op de gescheiden financiering van AWBZ en curatieve zorg, een eventuele uitwisseling van verpleegkundigen te verlopen tussen thuiszorg en eerstelijn? </vraag>
      <vraag nummer="6">Bent u het eens met de stelling dat de bezuinigingen op de thuiszorg hebben geleid tot een verschuiving van de zorgvraag naar de eerste lijn? Zo ja, hoe in hoeverre heeft dit geleid of zal dit leiden tot onnodige gezondheidsrisico’s en een extra beroep op de eerstelijn of zelfs op de tweedelijnszorg? </vraag>
      <vraag nummer="7">Bent u van mening dat de praktijkondersteuning evidente meerwaarde heeft voor de kwaliteit van de eerstelijnszorg? Bent u bereid, nu dit tekort aan praktijkondersteuning wordt opgevuld met wijkverpleegkundigen (gefinancierd uit de AWBZ), extra middelen beschikbaar te stellen voor de praktijkondersteuning? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1, 2 en 3">Er wordt gesproken over dit fenomeen. Ik heb op dit moment echter geen relevante gegevens of en zo ja op welke schaal deze praktijk zich voordoet. Ik heb inmiddels een onderzoeksbureau gevraagd onderzoek te doen naar dit mogelijk gebruik van de AWBZ middelen. </antwoord>
      <antwoord nummer="4">Als het gaat om bekostiging van praktijkverpleegkundigen als onderdeel van de huisartsenzorg, uit de AWBZ, dan is dat een onjuist gebruik van de AWBZ-middelen. Het CVZ heeft inmiddels bij brief van 27 februari 2004 aan zorgkantoren gemeld dat financiering van ziekenhuis of huisarts verplaatste zorg een onjuist gebruik is van de AWBZ-middelen. </antwoord>
      <antwoord nummer="5">In het onderzoeksrapport van het College Toezicht Zorgverzekeringen (CTZ) van april 2004 waarin de uitkomsten van een Verkennend onderzoek Diabetesproject Zuid-Limburg zijn gemeld staat de volgende conclusie. Het CTZ concludeert dat er sprake kan zijn van AWBZ verzekerde zorg als de medische eindverantwoordelijkheid van de diabeteszorg bij de huisarts ligt en er sprake is van verpleegkundig handelen in de thuissituatie. In een dergelijk geval worden de verpleegkundige kosten terecht ten laste van de AWBZ gebracht. In het geval van uitwisseling van verpleegkundigen tussen thuiszorg en eerste lijn is de wijze waarop de regels moeten worden toegepast minder helder. Wel is duidelijk dat een detachering van verpleegkundigen bij de huisarts, met daaraan gekoppeld een bekostiging vanuit de AWBZ niet juist is, mede omdat er een in het tweede compartiment een aparte regeling voor bekostiging van de praktijkondersteuning/verpleegkundige bestaat. Samenwerken tussen huisarts en wijkverpleging is uiteraard binnen bestaande regelgeving van eerste en tweede compartiment wel mogelijk. </antwoord>
      <antwoord nummer="6">Ik heb geen signalen ontvangen over een verschuiving naar eerste lijn of zelfs tweede lijn. Relevante gegevens zijn niet voorhanden. De maatregelen zijn pas kort geleden ingevoerd. Ook hebben mij vanuit de curatieve sector daarover geen berichten bereikt. </antwoord>
      <antwoord nummer="7">Ik ben van mening dat praktijkondersteuning een meerwaarde heeft voor met name de kwaliteit van de zorgverlening (over de toename in productie en werkdrukvermindering van de huisarts zijn nog geen onderzoeksgegevens bekend). Over de financiering van de praktijkondersteuning deel ik u mee dat ik voornemens ben het bekostigingssysteem van de huisartsenzorg budgettair neutraal te wijzigen. Huisartsen en zorgaanbieders krijgen geleidelijk meer ruimte om op basis van een praktijkplan met elkaar afspraken te maken. Onderdeel van deze afspraken kan praktijkondersteuning zijn. </antwoord>
      <noten afkomstig="antwoord"/>
   </antwoorden>
</kvr>
