<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oedayraj Singh Varma (GroenLinks) over het Projectbureau Instroom Nieuwkomers in Amsterdam. (Ingezonden 29 juli 1997); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5541
</item>
         <item attribuut="Inhoud">Vragen over het feit dat 40% van de nieuwkomers die in 1996 een cursus doorliepen, de cursus niet hebben afgemaakt.</item>
         <item attribuut="Rubriek">Beroepsonderwijs en volwasseneneducatie (Volwasseneneducatie) Welzijn (Immigratie) Welzijn (Minderheden) Welzijn (Vreemdelingen en asielzoekers)</item>
         <item attribuut="Trefwoorden">Immigratie Minderheden Nederlands als tweede taal Volwasseneneducatie Vreemdelingen</item>
         <item attribuut="Vindplaats">Kamervragen met antwoord 1996-1997, nr. 1748, Tweede Kamer</item>
         <item attribuut="Afkomstig_van">Binnenlandse Zaken (BIZA) Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">1997-08-27</item>
         <item attribuut="Datum_indiening">1997-07-29</item>
         <item attribuut="Document-id">KVR5541</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3577" allpagenumbers="3577 3578 3579" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1748" onderwerp="" indiendatum="1997-07-29">
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan/>
      </vraagdata>
      <antwoorddata antwoorddatum="1997-08-27">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het jaarverslag van het Projectbureau Instroom Nieuwkomers in Amsterdam? <voetnoot nummer="1"/>
      </vraag>
      <vraag nummer="2" voetnoot="2">Wat is uw mening over het feit, dat 40% van de nieuwkomers die vorig jaar een cursus doorliepen, de cursus niet hebben afgemaakt? <voetnoot nummer="2"/>
      </vraag>
      <vraag nummer="3">Kent u de exacte oorzaken voor dit hoge percentage uitvallers (vooral als het gaat om de deelname van vrouwen en laagopgeleiden en de beschikbaarheid van kinderopvang)? Bent u bereid maatregelen te treffen en welke maatregelen heeft u dan voor ogen? </vraag>
      <vraag nummer="4" voetnoot="3">Deelt u de mening van medewerkers van het Projectbureau Instroom Nieuwkomers dat het hoge aantal uitvallers te wijten is aan gebrekkig beleid en haperende scholingsprogramma’s? <voetnoot nummer="3"/>
      </vraag>
      <vraag nummer="5">Wordt in Amsterdam (zowel bij de basis- als de volwasseneneducatie) het inburgeringsonderdeel Nederlands als tweede taal (NT2) nauwelijks afgesloten met staatsexamen I en II, terwijl dit in andere gemeenten wel gebeurt en algemeen wordt beschouwd als een instrument voor deelname aan vervolgonderwijs, een beroep en andere maatschappelijke activiteiten? Heeft u hier gegevens over? Acht u een verband mogelijk tussen het niet afnemen van deze staatsexamens, de motivatie en de hoge uitval van deelnemers? </vraag>
      <vraag nummer="6">Bent u bereid het genoemde jaarverslag met uw reactie hierop naar de Tweede Kamer te sturen, in ieder geval vóór de plenaire behandeling van de Wet inburgering nieuwkomers? </vraag>
      <noten afkomstig="vraag">
         <noot nummer="4"/>
         <noot nummer="1">Het Parool, 15 juli 1997 en NRC Handelsblad, 16 juli</noot>
         <noot nummer="2">De helft voerde persoonlijke redenen aan; de andere helft weigerde. Van hen was 85% vrouw en overwegend van Turkse of Marokkaanse afkomst</noot>
         <noot nummer="3">Docenten en medewerkers zijn van mening dat 5% van de deelnemers nooit goed Nederlands zal spreken. Volgens hen houdt het inburgeringstraject onvoldoende rekening met de laagopgeleiden en kunnen de instellingen de afspraken niet nakomen</noot>
         <noot nummer="4" documenttype="Kamerstuk" kamerstuk-id="25 114">Kamerstuk 25 114</noot>
      </noten>
   </vragen>
   <antwoorden aantal="5">
      <antwoord nummer="1">Het jaarverslag is ons niet formeel aangeboden, maar inmiddels is het ons via de ambtelijke weg in handen gesteld. </antwoord>
      <antwoord nummer="2 en 3">Uit het jaarverslag blijkt dat de geconstateerde uitval van 38% gedeeltelijk plaatsvindt tussen het inburgeringsloket en het Scholingsbureau (20%) en tussen het Scholingsbureau en de school (18%). Hierbij is geen verschil te noteren tussen de twee groepen nieuwkomers (vluchtelingen en traditionele nieuwkomers), maar wel tussen mannen en vrouwen: er vallen meer vrouwen uit en deze uitval doet zich vooral voor voordat zij bij het Scholingsbureau op de educatieve intake verschijnen. Daarnaast is het percentage vrouwen dat uitvalt evenredig aan hun aandeel in de totale instroom van nieuwkomers. Een combinatie van gegevens, gepresenteerd in het jaarverslag, leidt tot de conclusie dat het vooral jonge, laagopgeleide vrouwen betreft, met name afkomstig uit Turkije en Marokko, die uitvallen en dat deze uitval zich vooral voordoet voordat de educatieve intake plaatsvindt. Als oorzaken van uitval worden het hebben van werk of persoonlijke omstandigheden (ziekte, ernstige maatschappelijke problemen en zwangerschap) genoemd. Navraag bij het projectbureau INKA leert ons dat het genoemde percentage van 38 in 1996 niet volledig als uitval kan worden gezien. De verwarring die ontstaan is, heeft te maken met het feit dat dit uitvalpercentage van 38 slechts betrekking heeft op de activiteiten die in 1996 hebben plaatsgevonden, terwijl de trajecten in 1997 kunnen doorlopen. Tevens geeft het projectbureau aan dat pas in de tweede helft van 1998 over de definitieve resultaten van 1996 een uitspraak kan worden gedaan. In totaal zijn 866 nieuwkomers waarmee een inburgeringscontract is gesloten, in 1996 niet van start gegaan met het educatieve traject. Ruim 400 daarvan hebben volgens het projectbureau daarvoor legitieme redenen gehad die met persoonlijke omstandigheden te maken hebben. Deze groep is echter niet definitief uitgevallen. De voorlopige halfjaar-cijfers van 1997 laten zien dat alle nieuwkomers van deze groep in 1997 alsnog zijn gestart met een educatief traject of binnenkort zullen starten met een cursus. Zij kunnen dus niet tot de uitval worden gerekend. Dat brengt het feitelijke uitvalpercentage terug van 38 naar 17,5. Van deze ruim 400 nieuwkomers kan uiteraard nog een deel uitvallen. Het definitieve uitvalpercentage kan dus, zoals hierboven reeds is vermeld, pas in 1998 worden bepaald. Uit het rapport blijkt dat INKA nader zal onderzoeken welke oorzaken, die ten grondslag liggen aan de uitval, door inspanningen van de gemeente kunnen worden weggenomen. INKA is voornemens in het tweede kwartaal van 1997 een kwantitatief en kwalitatief onderzoek uit te laten voeren naar de redenen van uitval tijdens het inburgeringsprogramma in 1996. Naar aanleiding van dit onderzoek zal analyse plaatsvinden en zullen verbetervoorstellen worden geformuleerd door INKA. De resultaten van het inburgeringsbeleid, waaronder die van de educatieve component, worden betrokken bij een evaluatie-onderzoek dat op dit moment wordt uitgevoerd. De resultaten zullen dit najaar beschikbaar zijn. De Tweede Kamer zal hierover worden geïnformeerd. Een aantal van de aangegeven oorzaken zouden ons inziens overigens niet in alle gevallen tot uitval hoeven te leiden. Als een nieuwkomer werk vindt kan in samenspraak met de trajectbegeleider en de educatief mentor worden gezocht naar een aangepast inburgeringsprogramma (bijvoorbeeld verplaatsing naar een avondcursus, aanpassing van het aantal uren per week, gebruikmaking van bedrijfsprogramma’s als Nederlands op de werkvloer). Ziekte en ernstige maatschappelijke problemen is een vage en zeer ruime categorie. In de huidige regeling is het mogelijk dat de nieuwkomer tijdelijk stopt met het inburgeringsprogramma of dat het programma wordt aangepast aan de persoonlijke omstandigheden. In deze gevallen is het wel van belang dat de trajectbegeleider in goed contact blijft met de nieuwkomer en op de hoogte blijft van de ontwikkelingen in de persoonlijke omstandigheden. Uit de gegevens in het verslag blijkt dat ongeveer 2/3 van het totaal aantal nieuwkomers als traditionele nieuwkomers kan worden aangemerkt. In de huidige regelingen inburgering nieuwkomers is het verplicht volgen van een inburgeringsprogramma alleen toepasbaar op diegenen die een bijstandsuitkering hebben. Traditionele nieuwkomers beschikken over het algemeen niet over een uitkering. Hen wordt op vrijwillige basis een programma aangeboden. In het wetsvoorstel inburgering nieuwkomers, dat momenteel voor behandeling in de Tweede Kamer ligt, wordt geen onderscheid gemaakt tussen uitkeringsgerechtigden en niet-uitkeringsgerechtigde nieuwkomers. Indien de gemeente beslist, op basis van het inburgeringsonderzoek en in samenspraak met de nieuwkomer, dat hij of zij (onderdelen van) een inburgeringsprogramma behoeft, wordt de betreffende nieuwkomer hiertoe verplicht. Ook is het mogelijk de nieuwkomer die ernstige problemen heeft tijdelijk te ontheffen van de inburgeringsplicht en op een later moment opnieuw op te roepen. Er is voor gekozen is deze gevallen de plicht te laten voortduren zodat de nieuwkomer zijn kansen niet verliest, alleen doordat hij of zij op het moment van melding niet in staat bleek het programma te volgen. Wij gaan ervan uit dat door deze afgewogen persoonlijke benadering juist het bereik onder vrouwen groter zal worden. Het ontbreken van kinderopvang zou in principe niet een reden kunnen zijn voor uitval van een inburgeringsprogramma. Bijkomende kosten voor kinderopvang kunnen worden geput uit het budget dat daarvoor aan de gemeenten ter beschikking staat, en zonodig uit eigen gemeentemiddelen of het budget voor inburgering. Bij ABW-uitkeringsgerechtigden kan tevens gebruik worden gemaakt van de bijzondere bijstand. </antwoord>
      <antwoord nummer="4">De opvatting dat uitval te wijten is aan gebrekkig (gemeente)beleid delen wij niet. Wij wijzen erop dat de inspectie van het onderwijs in het op 29 mei aan de Tweede Kamer aangeboden rapport «Inburgering .... uitgeschreven» concludeert, dat de start van de inburgeringstrajecten een belangrijke impuls heeft gegeven aan de ontwikkeling van educatieve trajecten. Ook de samenspraak en de samenwerking tussen instellingen en gemeenten op het terrein van de educatie zijn door deze trajecten geïntensiveerd. Verder merken wij op dat de groep nieuwkomers zeer divers is opgebouwd: de groep varieert van hoogopgeleide vluchtelingen tot analfabeten. Derhalve is het uitgangspunt van het inburgeringsbeleid dat er maatwerk geleverd moet worden, waarbij wordt aangesloten bij de reeds opgedane ervaringen en ambities van de nieuwkomer. </antwoord>
      <antwoord nummer="5">Er zijn geen gegevens per gemeente beschikbaar over het aandeel nieuwkomers dat het inburgeringsprogramma afsluit met een Staatsexamen NT2 I of II. In het antwoord op vraag 4 is reeds opgemerkt dat bij het inrichten van het inburgeringsprogramma maatwerk het uitgangspunt moet zijn. In de meeste gevallen zal dit echter niet uitmonden in het niveau van het Staatsexamen. Dit gebeurt slechts in uitzonderingsgevallen. Overigens wordt bij de thans in uitvoering zijnde evaluatie ook aandacht besteed aan de effectiviteit van de inburgeringsprogramma’s en de succesfactoren die daarbij gelden. </antwoord>
      <antwoord nummer="6">De vier grote steden worden in de evaluatie van het inburgeringsbeleid, die momenteel in opdracht van ons en de staatssecretaris van VWS wordt uitgevoerd, meegenomen. Het is mijn bedoeling deze evaluatie, met onze reactie, na gereedkoming aan de Tweede Kamer aan te bieden. </antwoord>
      <noten afkomstig="antwoord"/>
   </antwoorden>
</kvr>
