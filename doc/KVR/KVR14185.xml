<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over alcoholhoudende mixdranken. (Ingezonden 16 juli 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14185
</item>
         <item attribuut="Inhoud">Vragen over de stijgende populariteit van alcoholhoudende mixdranken, shooters en alcopops onder jongeren.</item>
         <item attribuut="Rubriek">Gezondheidszorg (Overig) Welzijn (Jeugdigen) Welzijn (Verslavingszorg)</item>
         <item attribuut="Trefwoorden">Alcoholgebruik Jeugdigen</item>
         <item attribuut="Vindplaats">Kamervragen met antwoord 2000-2001, nr. 1624, Tweede Kamer</item>
         <item attribuut="Vraagnr_bij_indiening">2000113680</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2001-08-23</item>
         <item attribuut="Datum_indiening">2001-07-16</item>
         <item attribuut="Document-id">KVR14185</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3387" allpagenumbers="3387 3388" vetnummer="2000113680" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14185" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1624" onderwerp="" indiendatum="2001-07-16">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-08-23">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Wat is uw mening over de stijgende populariteit van de alcoholhoudende mixdranken, shooters en alcopops onder jongeren, zoals blijkt uit het recente onderzoek van het NIGZ? <voetnoot nummer="1"/>
      </vraag>
      <vraag nummer="2">Geven de cijfers over alcoholgebruik van jongeren onder de 16 jaar u reden tot bezorgdheid? Zo ja, wat gaat u hieraan doen? </vraag>
      <vraag nummer="3">Vermoedt u een relatie tussen de populariteit van mixdranken en de toename van alcoholverstrekking aan jongeren onder de 16 jaar? </vraag>
      <vraag nummer="4">Wat is uw reactie op het feit dat de omzet van mixdranken is vervijfvoudigd? </vraag>
      <vraag nummer="5">Wat is uw reactie op het feit dat het aantal jongeren onder de 16 jaar dat aangeeft zelf premixen en shooters te kopen, gestegen is van 25% in 1998 tot 90% nu? </vraag>
      <vraag nummer="6">Heeft u kennis genomen van de bevinding uit het NIZG-onderzoek dat 91% van de barkeepers, 94% van de cassières en 85% van de slijters nooit vraagt naar de sinds 1 november 2000 verplichte leeftijdsdocumenten? Zo ja, wat gaat u ondernemen tegen deze overtreding van de regels en makkelijke verkrijgbaarheid van deze dranken voor jongeren? Bent u bereid de inspectie uit te breiden voor toezichttaken? </vraag>
      <vraag nummer="7">Erkent u dat er sprake is van agressieve promotiecampagnes voor deze jongerendranken met name in de horeca, onder andere door middel van spelletjes en promotieteams? Zo ja, biedt de reclamecode onvoldoende mogelijkheden of houden de betrokkenen zich onvoldoende aan de afgesproken code? </vraag>
      <vraag nummer="8">Klopt het dat de branche bezig is met een uitbreiding van de reclamecode inzake deze jongerendranken? Zo ja, heeft u er wel vertrouwen in, gezien de ervaringen tot nu toe, dat de branche zich hieraan zal houden? </vraag>
      <vraag nummer="9">Bent u bereid in elk geval ten aanzien van mixdranken, shooters en alcopops een wettelijk reclameverbod in te stellen? </vraag>
      <noten afkomstig="vraag">
         <noot nummer="1">Persbericht project Alcohol Voorlichting en Preventie</noot>
      </noten>
   </vragen>
   <antwoorden aantal="9">
      <antwoord nummer="1">De stijging van het gebruik van alcoholhoudende mixdranken, shooters en alcopops onder jongeren vind ik zorgwekkend. </antwoord>
      <antwoord nummer="2">Ja, ik vind vooral de stijging van het gebruik onder (jonge) kinderen verontrustend. In de Alcoholnota 2001–2003 is al aangegeven dat het beleid tegen alcoholmisbruik zal worden geïntensiveerd. De beleidvoornemens voor de komende jaren richten zich zowel op de vraagzijde, als op de aanbodzijde. Voornemens gericht op de vraagzijde zijn bijvoorbeeld: meer basisschoolvoorlichting, extra aandacht voor monitoring van de zelfreguleringsbepalingen over alcoholreclame gericht op jongeren en de start van een pilotproject gericht op kinderen van probleemdrinkers. Voornemens gericht op de aanbodzijde zijn: hogere accijnzen op alcoholhoudende dranken, lagere verbruiksbelasting op frisdranken en uitbreiding van de handhavingscapaciteit, waardoor meer toezicht op de naleving van de wettelijke leeftijdsgrenzen kan geschieden. </antwoord>
      <antwoord nummer="3">Uit het in vraag 1 bedoelde onderzoek van het Nationaal Instituut voor Gezondheidsbevordering en Ziektepreventie (NIGZ) en uit eerder onderzoek van Intraval en van Trendbox blijkt dat een aanzienlijk percentage jongeren beneden de 16 jaar zelf hun eigen alcoholhoudende drankjes kan kopen. Dit betekent dat de alcoholverkooppunten op grote schaal de Drank- en Horecawet overtreden. De toename van het gebruik van mixdrankjes vloeit derhalve deels voort uit het verkopen van drank beneden de vereiste leeftijd. </antwoord>
      <antwoord nummer="4">Kennelijk zijn mixdranken populair bij de Nederlandse consument, met name de jeugd. Een deel van de omzet wordt gerealiseerd door (zeer) jonge gebruikers. Dit is onwenselijk. </antwoord>
      <antwoord nummer="5">Het door u genoemde percentage van 25 is afkomstig van eerder onderzoek door Trendbox in opdracht van de alcoholbranche; het percentage van 90 is uit het onderzoek van NIGZ. Volgens laatstgenoemde organisatie zijn beide onderzoeken anders van opzet en derhalve niet vergelijkbaar. Toch is duidelijk dat er volop alcoholverstrekking aan jongeren beneden de wettelijke leeftijdsgrenzen plaatsvindt. </antwoord>
      <antwoord nummer="6">Ik heb kennis genomen van deze bevinding van het NIGZ-onderzoek. In de Alcoholnota 2001–2003 heeft het kabinet te kennen gegeven voornemens te zijn de voorlichting richting verstrekkers uit te breiden, de sancties tegen overtreding van de wettelijke regels aan te scherpen en meer toe te zien op de naleving van de regels. Ik heb dit jaar een bedrag van f 2,4 mln. incidenteel beschikbaar gesteld voor een beter toezicht op de naleving van de Drank- en Horecawet door de Keuringsdienst van Waren. Hiermee is een uitbreiding van de personele inzet voor de handhaving in gang gezet. </antwoord>
      <antwoord nummer="7">Ik heb enige tijd geleden kennisgenomen van een nummer van Nightlife Magazine waarin een overzicht was opgenomen van de meest gangbare horecapromoties. Ik heb toen geconstateerd dat deze promoties niet sporen met de geest van de Reclamecode voor Alcoholhoudende Dranken en de zelfreguleringscode voor de horeca. De branche is hiervan op de hoogte. Inmiddels is de Stichting Verantwoord Alcoholgebruik (STIVA) bezig extra aandacht hieraan te besteden. Ik zal komend najaar de zelfregulering evalueren. Daaruit zal blijken of betrokkenen zich voldoende houden aan de afgesproken code en of de zelfregulering wel of niet een betekenisvolle bijdrage levert aan het alcoholpreventiebeleid. </antwoord>
      <antwoord nummer="8">De alcoholbranche heeft de bereidheid getoond extra aandacht te gaan besteden aan horecapromoties. Of dat effect zal hebben is de vraag. Ik zal de ontwikkelingen nauwlettend volgen en – indien mogelijk – mijn bevindingen betrekken bij mijn standpunt over het functioneren van de zelfregulering. </antwoord>
      <antwoord nummer="9">Het functioneren van de zelfregulering wordt komend najaar geëvalueerd en op basis daarvan zullen zonodig extra maatregelen worden getroffen. De focus zal daarbij gericht zijn op alcoholpromotie onder jongeren. </antwoord>
      <noten afkomstig="antwoord"/>
   </antwoorden>
</kvr>
