<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over extreem hoge stookkosten. (Ingezonden 26 mei 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7280
</item>
         <item attribuut="Inhoud">Vragen over stookkosten van woningen van corporatie De Samenwerking te Capelle aan den IJssel.</item>
         <item attribuut="Rubriek">Energie, water en grondstoffen (Aardgas) Sociale zekerheid (Bijstand (ABW, RWW, Wet Sociale Werkvoorziening))</item>
         <item attribuut="Trefwoorden">Bijstand Energie</item>
         <item attribuut="Vindplaats">Kamervragen met antwoord 1997-1998, nr. 1367, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1998-06-17</item>
         <item attribuut="Datum_indiening">1998-05-26</item>
         <item attribuut="Document-id">KVR7280</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2795" allpagenumbers="2795 2796" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7280" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1367" onderwerp="" indiendatum="1998-05-26">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1998-06-17">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Tommel</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht «Huurders eisen f 3 miljoen aan teveel betaalde stookkosten; verwarmingsketels staan zelfs nu te loeien»? <voetnoot nummer="1"/>
      </vraag>
      <vraag nummer="2">Bedroegen de gemiddelde stookkosten voor het complex «Bergenbuurt» in Capelle aan den IJssel over het afgelopen stookseizoen f 4000,–, en bedraagt de Energie Prestatie Coëfficiënt van de woningen 3,6? </vraag>
      <vraag nummer="3">Zo ja, deelt u dan de mening dat dit duidt op een slechte kwaliteit van de woningen en/of het beheer van de installaties? </vraag>
      <vraag nummer="4">Is er naar uw mening een relatie tussen de stookkosten-problematiek en de bestuurscrisis dan wel de financiële situatie van de corporatie De Samenwerking, die eigenaar is van het complex? </vraag>
      <vraag nummer="5">Acht u het verantwoord dat een instelling voor sociale huisvesting in deze situatie de deurwaarder stuurt naar bewoners met een uitkering die de stookkosten niet meer kunnen betalen? Zo neen, bent u bereid op grond van uw bevoegdheid ingevolge artikel 41 van het Besluit Beheer Sociale Huursector deze corporatie een aanwijzing te geven? </vraag>
      <vraag nummer="6">Bent u bereid om de «lijst van zeer ernstige tekortkomingen van woonruimte welke een zelfstandige woning vormt» (bijlage IV van het Besluit Huurprijzen Woonruimte) aan te vullen met een nulpunt voor extreem slechte energetische kwaliteit van de woning? Zo neen, waarom niet? </vraag>
      <noten afkomstig="vraag">
         <noot nummer="1" datum="1998-05-13" bron="Cobouw">Cobouw, 13 mei 1998</noot>
      </noten>
   </vragen>
   <antwoorden aantal="5">
      <antwoord nummer="1">Ja, het bericht is mij bekend. </antwoord>
      <antwoord nummer="2 en 3">Volgens opgave van de Samenwerking zijn de gemiddelde stookkosten per woning voor het complex De Bergen (878 woningen) in de afgelopen 5 jaar als volgt: 1993 1994 1995 1996 1997 Gemiddel- de kosten* 1585 1544 1594 1843 1802 * Tot en met het seizoen 94/95 is de verrekening van de administratiekosten over de stookkosten meegenomen in de afrekening van de servicekosten. Met ingang van het seizoen 95/96 zijn de administratiekosten in de afrekening stookkosten verwerkt. De gemiddelde stookkosten komen daarmee uit op f 1674 over 5 jaar per woning, in plaats van de f 4000 waar in het bericht over wordt gesproken. Het complex De Bergen is gebouwd in 1997/1998 als een experiment (SEV). Het complex omvat 878 woningen. Een onderdeel dat binnen de experimentele opzet gevoelig bleek te zijn was de totale energiehuishouding. Er is geen sprake van een slechte kwaliteit van de woningen of van het beheer van de installaties. Het gaat hier om woningen die aan het eind van de jaren ’70 zijn gebouwd. In die tijd werden er andere eisen gesteld aan dergelijke woningen met betrekking tot de stookkosten dan tegenwoordig. De energielasten zijn al vanaf 1980 een punt van aandacht. Er is verder veel aandacht geschonken door De Samenwerking aan het onderhoud van de centrale (per portiek) verwarmingsinstallaties. Het plaatsen van individuele gestookte cv-installaties is onderzocht. Nog in 1996 werd geconstateerd dat de kosten van deze ingreep ruim anderhalf keer zo duur zouden zijn als de vervanging en optimalisatie van de huidige collectieve installaties. Daarbij komt nog dat het verbruik (10% extra) en de onderhoudskosten aanmerkelijk hoger zouden uitvallen. Ook plannen tot verbetering van de isolatie van de woningen zijn ondanks vele inspanningen van diverse partijen en een positieve kosten/baten analyse in 1983 door de bewoners afgewezen. De Energie Prestatie Coëfficiënt (EPC), die is voorgeschreven in het Bouwbesluit, is het getal dat de energetische prestaties van een gebouw aangeeft. De coëfficiënt moet worden berekend volgens de opgestelde Energie Prestatie Norm (EPN). De EPC is in 1995 ingevoerd en heeft alleen betrekking op de nieuwbouw. Met het onlangs door het parlement aanvaarde wetsvoorstel aanschrijven van energiebesparende voorzieningen zal een eerste instrument m.b.t. de bestaande voorraad ter beschikking komen. In de eveneens recent door het Kabinet gepresenteerde Energiebesparingsnota wordt aangekondigd dat de verdere ontwikkeling van een energiebesparingsinstrumentarium de komende periode nader zal worden bezien. </antwoord>
      <antwoord nummer="4">Nee. </antwoord>
      <antwoord nummer="5">Huurders, ook van toegelaten instellingen, zijn gehouden de stookkosten die de toegelaten instelling hun heeft voorgeschoten te voldoen. Indien een huurder in betalingsproblemen komt dan is het standaard bij De Samenwerking dat zij in overleg treedt met de huurder om te bezien op welke wijze er een oplossing voor de (betalings)problemen te vinden is. Pas in geval dit overleg, al dan niet met steun van overige gemeentelijke hulpverlenende instanties, niet tot resultaten leidt gaat De Samenwerking over tot invordering. De huurders staan vervolgens verschillende mogelijkheden ter beschikking. Hij kan zich met zijn klachten wenden tot de klachtencommissie. Ook kan hij op voet van artikel 12 van de Huurprijzenwet woonruimte de huurcommissie inschakelen. Op basis van dat artikel kan de huurcommissie het bedrag dat de huurder moet betalen voor – in dit geval – stookkosten lager vaststellen, dan het door verhuurder opgegeven bedrag, indien dat bedrag ten gevolge van bijvoorbeeld slecht onderhouden verwarmingsketel, of slechte isolatie, naar het oordeel van de huurcommissie niet billijk is. Tot slot heeft de huurder, in geval hij zich onrechtmatig behandeld voelt, te allen tijde het recht om door rechterlijke tussenkomst het inschakelen van de deurwaarder te bestrijden. Een aanwijzing ex artikel 41 BBSH is om die reden hier niet op zijn plaats. </antwoord>
      <antwoord nummer="6">Gezien het gegeven, dat nulpunten betrekking hebben op de hoogte van de te betalen huur en het hier gaat om servicekosten, waarvoor de in vraag 5 geschetste mogelijkheid tot verlaging reeds bestaat, is het opnemen als nulpunt in bijlage IV van het Bhw niet aan de orde. Daarnaast geldt, dat inmiddels bij wet van 18 maart 1998 tot wijziging van de Woningwet, Stb. 1998, 232, is geregeld dat burgemeester en wethouders de mogelijkheid hebben om aan te schrijven (art. 15) en daarmee af te dwingen dat a) aan bestaande gebouwen energie besparende voorzieningen worden aangebracht en b) ten behoeve van een verwarmingsinstallatie een verwarmingsketel wordt geplaatst met een opwekkingsrendement van ten minste 80% indien de bestaande ketel ten minste tien jaren oud is. </antwoord>
      <noten afkomstig="antwoord"/>
   </antwoorden>
</kvr>
