<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de staatssecretaris van Volkshuisvesting, Ruimtelijke Ordening en Milieubeheer over de voorstellen van de Commissie Huurbeleid. (Ingezonden 14 mei 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13845
</item>
         <item attribuut="Inhoud">Vragen over de (kennelijke) voornemens van de Commissie Huurbeleid (commissie Vermeulen) om de verouderingsaftrek in het puntenstelsel voor huurwoningen te schrappen, in het licht van het inflatievolgend huurbeleid waarvoor de Tweede Kamer zich bij herhaling heeft uitgesproken.</item>
         <item attribuut="Rubriek">Volkshuisvesting (Huurwoningen)</item>
         <item attribuut="Trefwoorden">Huurwoningen</item>
         <item attribuut="Vindplaats">Kamervragen met antwoord 2000-2001, nr. 1335, Tweede Kamer</item>
         <item attribuut="Vraagnr_bij_indiening">2000110570</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2001-06-13</item>
         <item attribuut="Datum_indiening">2001-05-14</item>
         <item attribuut="Document-id">KVR13845</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2787" allpagenumbers="2787 2788" vetnummer="2000110570" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13845" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1335" onderwerp="" indiendatum="2001-05-14">
         <vrager partij="SP" oorsprong="parlement">Poppe</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2001-06-13">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Op welke termijn zal de Commissie Huurbeleid (commissie Vermeulen) haar definitieve advies uitbrengen? </vraag>
      <vraag nummer="2" voetnoot="1">Klopt het dat de commissie overweegt om de verouderingsaftrek in het puntenstelsel voor huurwoningen te schrappen? Zo ja: klopt het <voetnoot nummer="1"/>dat hierdoor: – de goedkope woningvoorraad in de grote steden op termijn kan halveren? – de maximale huurprijs van oudere huurwoningen stijgt met maximaal f 250? </vraag>
      <vraag nummer="3">Welke bemoeienis heeft uw ministerie gehad met de samenstelling van de Commissie Huurbeleid en de vraagstelling waarop de commissie zich gericht heeft? </vraag>
      <vraag nummer="4">Acht u de samenstelling van de commissie evenwichtig, gegeven het feit dat er drie verhuurdersorganisaties vertegenwoordigd zijn (waaronder twee van particuliere verhuurders) en slechts één huurdersorganisatie? </vraag>
      <vraag nummer="5">Wat is de rol van ambtelijke vertegenwoordigers van VROM in de commissie? </vraag>
      <vraag nummer="6" voetnoot="2">Hoe verhouden de ideeën van de Commissie Huurbeleid zich tot het inflatievolgend huurbeleid, waarvoor de Kamer zich bij herhaling heeft uitgesproken <voetnoot nummer="2"/>en dat ook een kernelement is van hoofdstuk 6.2 van de Nota Wonen? </vraag>
      <vraag nummer="7">Bent u bereid om het advies van de Commissie Huurbeleid oriënterend met de Kamer te bespreken, alvorens het Kabinet hieraan conclusies verbindt ten behoeve van het huurbeleid op middellange termijn en de begroting VROM 2002 ? </vraag>
      <noten afkomstig="vraag">
         <noot nummer="3"/>
         <noot nummer="1">Zie: persbericht Backoffice Huurteams, 8 mei 2001 (bijgevoegd)</noot>
         <noot nummer="2" datum="2001-01-24" bron="O.a. verslag v.e. algemeen overleg">O.a. verslag v.e. algemeen overleg, 24 januari 2001, (stuk 27 441, nr. 5)</noot>
         <noot nummer="3">Zie: Nota Wonen, pag. 134</noot>
      </noten>
   </vragen>
   <antwoorden aantal="4">
      <antwoord nummer="1">De Commissie Huurbeleid heeft mij bericht dat elk van de in de Commissie vertegenwoordigde partijen, te weten de Nederlandse Woonbond, Aedes, IVBN en Vastgoed Belang, in de komende maanden het ontwerp-advies aan haar leden ter bespreking en goedkeuring wil voorleggen. Naar verwachting vinden de laatste consultaties eind juni plaats. Niet lang daarna zal de Commissie het definitieve advies opstellen. Dit zal dus zijn eind juni of begin juli. </antwoord>
      <antwoord nummer="2">Het klopt dat de Commissie overweegt om, als onderdeel van een totaal pakket aan maatregelen, voor te stellen om de verouderingsaftrek in het woningwaarderingsstelsel (wws) te schrappen. Het afschaffen van de verouderingsaftrek leidt, bij woningen ouder dan zes jaar, tot een hogere maximale huurprijs. Hiermee is overigens niet gezegd dat voor al deze woningen ook werkelijk een hogere huurprijs in rekening gebracht zal worden en dat daardoor het aantal goedkope woningen zal halveren, zoals soms wel wordt gesuggereerd. Het desbetreffende voorlopige voorstel is overigens onderdeel van een totaalpakket aan voorstellen voor de korte termijn. Omdat het om voorlopige voorstellen gaat die op dit moment nog bij de leden van de verschillende organisaties ter bespreking voorliggen, zal ik daar nu geen oordeel over geven. Dat zal ik doen als de voorstellen definitief zijn. </antwoord>
      <antwoord nummer="3, 4 en 5">De Commissie is een initiatief van het Landelijk Overleg Huurders Verhuurders, waarin alle hierboven genoemde partijen participeren. Het LOHV heeft mij nadrukkelijk gevraagd, vanwege de eigen verantwoordelijkheid van de overheid voor het huurbeleid, om het Ministerie van VROM in de Commissie deel te laten nemen. De deelname van VROM werd door de LOHV-partijen als essentieel gezien. De ambtelijk vertegenwoordiger heeft op basis van gelijkwaardigheid in de Commissie deelgenomen, dus ook voor wat betreft het formuleren van de vraagstelling, waarbij van begin af aan duidelijk is gemaakt dat ik mijn eigen politieke verantwoordelijkheid voor een eindafweging behoud en dat de voorstellen ook binnen de andere kaders van politieke besluitvorming beoordeeld moeten kunnen worden. Verder heeft het Ministerie van VROM de ambtelijk secretaris van de Commissie geleverd. De Commissie is naar mijn mening evenwichtig, omdat de breed samengestelde Commissie streeft naar overeenstemming tussen huurders- en verhuurdersorganisaties met betrekking tot het huurbeleid voor de (middel)lange termijn. </antwoord>
      <antwoord nummer="6 en 7">Een inhoudelijke stellingname met betrekking tot de voorstellen van de Commissie Huurbeleid zal ik doen nadat ik het definitieve advies van de Commissie heb ontvangen. Ik zal hier in mijn brief over het huurbeleid voor 2002 en verdere jaren op ingaan. Uiteraard zal deze Huurbrief onderwerp van debat met uw Kamer kunnen zijn. </antwoord>
      <noten afkomstig="antwoord"/>
   </antwoorden>
</kvr>
