<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de ministers van Buitenlandse Zaken en van Defensie over gevangenen in Irak. (Ingezonden 7 mei 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20380
</item>
         <item attribuut="Inhoud">Vragen over bewaking van Iraakse gevangenen door Nederlandse militairen, naar aanleiding van berichtgeving over mishandeling van Irakezen door Amerikaanse en Brise militairen.</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Irak Mensenrechten</item>
         <item attribuut="Vindplaats">Kamervragen met antwoord 2003-2004, nr. 1630, Tweede Kamer</item>
         <item attribuut="Vraagnr_bij_indiening">2030414020</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2004-05-25</item>
         <item attribuut="Datum_indiening">2004-05-07</item>
         <item attribuut="Document-id">KVR20380</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3449" allpagenumbers="3449 3450" vetnummer="2030414020" code="0304tkkvr1630" lopendefooter="Tweede Kamer, vergaderjaar 2003–2004, Aanhangsel" filenaam="KVR20380" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1630" onderwerp="" indiendatum="2004-05-7">
         <vrager partij="GroenLinks" oorsprong="parlement">Karimi</vrager>
         <vraagt-aan>de ministers van Buitenlandse Zaken en van Defensie</vraagt-aan>
      </vraagdata>
      <antwoorddata antwoorddatum="2004-05-25">
         <antwoorder functie="minister" ministerie="Defensie">Kamp</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Hebben Nederlandse militairen in Irak ooit gevangenen overgedragen aan de Britse of Amerikaanse bezettingsautoriteiten? Zo ja, waar zijn die gevangenen naar toe vervoerd? </vraag>
      <vraag nummer="2">Hoe definieert de Nederlandse regering de juridische status van die gevangenen? </vraag>
      <vraag nummer="3" voetnoot="1">Is er bij de Nederlandse commandanten of de militairen iets bekend over de mishandelingen van gevangenen, zoals bericht is in de media? <voetnoot nummer="1"/>Zo ja, wat heeft de Nederlandse regering ondernomen om aan die praktijken een eind te maken? </vraag>
      <vraag nummer="4">Is het Rode Kruis/Halve Maan op de hoogte van de omstandigheden in de gevangenissen die in de Britse en Amerikaanse pers zijn genoemd? Is deze informatie doorgegeven aan de Nederlandse regering? </vraag>
      <vraag nummer="5">Wat onderneemt de Nederlandse regering nu, als deelnemer aan de stabilisatiemacht in Irak, om deze praktijken tegen te gaan? </vraag>
      <vraag nummer="6">Zijn er situaties waarin de Nederlandse militairen verantwoordelijkheid hebben voor gevangenen? Zo ja, wat zijn de instructies voor de behandeling van de gevangenen? </vraag>
      <vraag nummer="7">Zijn privé ondernemingen betrokken bij de bewaking van de gevangenen? Zijn de werknemers van deze privé ondernemingen geïnstrueerd over de Geneefse Conventies ten aanzien van behandeling van krijgsgevangenen en gevangenen? </vraag>
      <noten afkomstig="vraag">
         <noot nummer="1" datum="2004-05-2" bron="New York Times">New York Times, 2 mei 2004</noot>
      </noten>
   </vragen>
   <antwoorden aantal="6">
      <antwoord nummer="1">De Nederlandse militairen in Irak hebben meerdere malen gevangenen overgedragen aan militairen van de Britse divisie in Irak. Een keer is ondersteuning geboden bij arrestaties verricht door Amerikaanse troepen in de provincie al-Muthanna. Overdracht van gevangenen aan de Britten vindt plaats te Shaiba. De bestemming van de gevangenen die aan de Britten worden overgedragen is de Britse «Division Temporary Detainment Facility» te Shaiba. </antwoord>
      <antwoord nummer="2">De juridische status van de gevangenen is afhankelijk van de reden voor hun aanhouding en hun status in het eerdere gewapende conflict. Combattanten hebben bij gevangenneming de status van krijgsgevangene en hebben recht op behandeling conform het Verdrag (III) van Genève van 12 augustus 1949 inzake de behandeling van krijgsgevangenen en het Aanvullend Protocol (I) van 8 juni 1977 bij de Verdragen van Genève van 12 augustus 1949 inzake de bescherming van slachtoffers van internationale gewapende conflicten. Niet-combattanten hebben bij gevangenneming door de bezettende mogendheid recht op de behandeling zoals omschreven in het Verdrag (IV) van Genève inzake de bescherming van burgers en voornoemd Aanvullend Protocol. </antwoord>
      <antwoord nummer="3">Voorafgaand aan de berichten in de media was er bij de Nederlandse commandant en de militairen in Irak niets bekend over mishandeling van gevangenen. </antwoord>
      <antwoord nummer="4">Het Internationale Comité van het Rode Kruis (ICRC) heeft de Nederlandse regering niet geïnformeerd over de omstandigheden in de gevangenissen. </antwoord>
      <antwoord nummer="5 en 6">Tijdens een gesprek van minister Bot met zijn Amerikaanse ambtgenoot Powell op 11 mei jl. heeft deze zijn zorg uitgesproken over de behandeling van Irakezen in Amerikaanse detentie. Nederlandse militairen zijn verantwoordelijk voor personen die door hen gevangen worden genomen. Na de overdracht gaat deze verantwoordelijkheid over op de ontvangende partij. Wel verplicht het Verdrag (III) van Genève inzake de behandeling van krijgsgevangenen de overdragende partij (in dit geval Nederland) om ingeval van notificatie (bijvoorbeeld door het ICRC) dat de ontvangende partij zich niet aan de verplichtingen onder het Verdrag houdt, corrigerende maatregelen te nemen of om teruggave van de gevangenen te vragen. Het Nederlandse personeel dient overeenkomstig de hiervoor geldende richtlijnen aangehouden personen tenminste de waarborgen en behandeling te bieden die van toepassing zijn op krijgsgevangenen. Personen verdacht van «gewone» strafbare feiten worden zo spoedig mogelijk overgedragen aan de lokale politie. Personen die worden gezocht wegens een verdenking van het gepleegd hebben van een oorlogsmisdrijf en personen die een bedreiging vorm(d)en voor SFIR, worden zo spoedig mogelijk overgedragen aan de Britten. Met hen is afgesproken dat alle aan hen overgedragen personen, ongeacht hun status, minimaal worden behandeld op het niveau van Verdrag (III) van Genève. De gevangen die Nederland overdraagt worden regelmatig door de Nederlandse militairen bezocht. Bij deze bezoeken zijn geen onregelmatigheden geconstateerd. </antwoord>
      <antwoord nummer="7">Over de betrokkenheid van privé ondernemingen bij de bewaking van gevangenen is bij de regering niet meer bekend dan de media (bv NRC Handelsblad dd. 13 mei jl.) ter zake hebben bericht. </antwoord>
      <noten afkomstig="antwoord"/>
   </antwoorden>
</kvr>
