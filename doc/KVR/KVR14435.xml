<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Te Veldhuis, Udo, Blaauw, Van den Doelen Geluk (allen VVD) aan de ministers van Verkeer en Waterstaat, van Volkshuisvesting, Ruimtelijke Ordening en Milieubeheer en van Binnenlandse Zaken en Koninkrijksrelaties over risico's op de Westerschelde. (Ingezonden 20 juni 2001); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14435
</item>
         <item attribuut="Inhoud">Vragen naar aanleiding van een bericht in PZC van 19 juni 2001, dat een ramp met een ammoniak- of een LPG-tanker voor de kust van Vlissingen zou kunnen leiden tot een groot aantal doden en gewonden.</item>
         <item attribuut="Rubriek">Milieu (Gevaarlijke stoffen) Verkeer, vervoer en waterstaat (Binnenscheepvaart)</item>
         <item attribuut="Trefwoorden">Vervoer gevaarlijke stoffen Westerschelde</item>
         <item attribuut="Vindplaats">Kamervragen met antwoord 2001-2002, nr. 111, Tweede Kamer</item>
         <item attribuut="Vraagnr_bij_indiening">2000112550</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Te Veldhuis</persoon>
            <persoon partij="VVD">Udo</persoon>
            <persoon partij="VVD">Blaauw</persoon>
            <persoon partij="VVD">Van den Doel</persoon>
            <persoon partij="VVD">Geluk</persoon>
         </item>
         <item attribuut="Datum_reaktie">2001-10-12</item>
         <item attribuut="Datum_indiening">2001-06-20</item>
         <item attribuut="Document-id">KVR14435</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="227" allpagenumbers="227 228 229 230" vetnummer="2000112550" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14435" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="111" onderwerp="" indiendatum="2001-06-20">
         <vrager partij="VVD" oorsprong="parlement">Te Veldhuis</vrager>
         <vrager partij="VVD" oorsprong="parlement">Udo</vrager>
         <vrager partij="VVD" oorsprong="parlement">Blaauw</vrager>
         <vrager partij="VVD" oorsprong="parlement">Van den Doel</vrager>
         <vrager partij="VVD" oorsprong="parlement">Geluk</vrager>
         <vraagt-aan>de ministers van Verkeer en Waterstaat, van Volkshuisvesting, Ruimtelijke Ordening en Milieubeheer en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2001-10-12">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer en de staatssecretaris van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van het bericht <voetnoot nummer="1"/>, dat een ramp met een ammoniaktanker of een LPG-tanker voor de kust van de gemeenten Vlissingen en Veere zou kunnen leiden tot 1800 doden en gewonden bij een ramp met een ammoniaktanker en 235 doden en gewonden bij een ramp met een LPG-tanker? </vraag>
      <vraag nummer="2">Kunt u de analyse in het bericht bevestigen, dan wel hebt u daar op- en/of aanmerkingen over? </vraag>
      <vraag nummer="3">Kunt u aangeven hoe groot de kans is dat een dergelijke ramp (inclusief de geïndiceerde gevolgen) zich daadwerkelijk zou kunnen voordoen; c.q. wat is de risicokans daarvan? </vraag>
      <vraag nummer="4">Past een dergelijke risicokans binnen het regeringsbeleid voor aanvaardbare risico’s? Hoe verhoudt zich deze kans tot de in dit verband geldende internationale normen? </vraag>
      <vraag nummer="5">Kunt u aangeven welke maatregelen van kracht zijn en ook daadwerkelijk worden gehandhaafd om de kans op een dergelijke ramp te vermijden, dan wel of er nog «witte vlekken» bestaan en zo ja, welke? </vraag>
      <vraag nummer="6">Voldoen alle ammoniak- en LPG-transporten over de Westerschelde aan de nationaal en internationaal geldende voorschriften voor vervoer over water? </vraag>
      <vraag nummer="7">Zijn de betrokken gemeenten naar uw gemotiveerde mening voldoende voorbereid om een dergelijke (onverhoopte) ramp adequaat het hoofd te kunnen bieden, dan wel ziet u ook hier nog «witte vlekken»? </vraag>
      <vraag nummer="8">In hoeverre heeft het bericht onder vraag 1 gevolgen voor de onderhandelingen met Vlaanderen over de verdere verdieping van de Westerschelde, c.q. in hoeverre zullen de risicokansen voor een ramp (kunnen) toenemen, als door een verdere verdieping grote schepen met meer ammoniak of LPG naar Antwerpen kunnen varen? In hoeverre zullen dan in Zeeland extra ruimtelijke beperkingen aan de oevers van de Westerschelde nodig of gewenst zijn, en vindt u dat dan gerechtvaardigd? </vraag>
      <vraag nummer="9">In hoeverre acht u de in het bericht gesuggereerde maatregelen effectief en realistisch om de effecten van een ramp te beperken? </vraag>
      <noten afkomstig="vraag">
         <noot nummer="2"/>
         <noot nummer="1" datum="2001-06-19" bron="Zie PZC">Zie PZC, 19 juni 2001</noot>
         <noot nummer="2">Aanleg van overslagstation voor ammoniak in de Noordzee met pijpleidingen naar de wal; vaarverbod door het Oostgat; invoering van een 100% loodsplicht; nieuwe regels voor varen bij mist op de Westerschelde</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2 en 3">De analyse is juist wat de LPG-tanker betreft. Wat de ammoniaktanker betreft, klopt de in het artikel vermelde plaats van de ramp (namelijk in het Oostgat) niet. Daar mogen ammoniaktankers met maximaal 7500 kubieke meter inhoud varen. Deze tankers komen in de praktijk niet voor. Op de Westerschelde is een dergelijke ramp echter wel denkbaar. Het gevoerde veiligheidsbeleid betekent enerzijds aandacht voor het reduceren van bestaande risico’s (veelal te bereiken door aanvullende bronmaatregelen), het vermijden van hogere risico’s (te bereiken door bronmaatregelen en door randvoorwaarden te stellen aan de ruimtelijke ontwikkelingen) en de voorbereiding op een mogelijke rampsituatie. Deze drie sporen tezamen, moeten het risico voldoende beheersbaar maken. Dit betreft een gezamenlijke verantwoordelijkheid van de afzender, de ondernemer die de gevaarlijke stoffen vervoert, de gemeente, de provincie en het rijk. De Westerschelde heeft daarnaast een internationale dimensie vanwege verdragen met België over de Westerschelde. Het reduceren en vermijden van risico’s wordt vormgegeven via het risicobeleid. Daartoe worden de kans op en de gevolgen van mogelijke ongevallen in samenhang beoordeeld (risiconormen conform Nota RNVGS, Risico Normering Vervoer Gevaarlijke Stoffen). Voor de preparatie op een ramp worden enkele voorstelbare ongevalsituaties als uitgangspunt genomen en voor zover mogelijk wordt daar in het kader van de rampenbestrijding rekening mee gehouden. Om een inschatting te kunnen maken van de benodigde capaciteit voor de hulpverleningsorganisaties is daartoe door de staatssecretaris van BZK de Leidraad Maatramp ontwikkeld. Daarin worden effecten van mogelijke ongevalscenario’s in beeld gebracht. De kans dat deze effecten optreden wordt in deze benadering niet in getallen uitgedrukt. Op basis van de Leidraad Maatramp is door de brandweer van Veere de analyse gemaakt die u aantreft in de PZC. </antwoord>
      <antwoord nummer="4" voetnoot="1 2">De risico’s van het vervoer van gevaarlijke stoffen op de Westerschelde zijn hoger dan feitelijk in ons land nog acceptabel is. Het risicobeleid is een landelijk beleid en kent (nog) geen internationale standaard. In het huidige risicobeleid wordt onderscheid gemaakt tussen bestaande en nieuwe situaties. De risico’s op de oevers van de Westerschelde zijn zo hoog dat er volgens de landelijke risiconormen geen plaats zou zijn voor toename van vervoer dan wel nieuwe ruimtelijke ontwikkelingen. De risico’s van het transport van gevaarlijke stoffen over de Westerschelde worden door alle betrokken overheden onderkend en erkend. Zoals bericht aan de Tweede Kamer, is op verzoek van de Minister van Verkeer en Waterstaat een specifiek Bestuurlijk Overleg Risico’s Westerschelde in het leven geroepen onder leiding van de Provincie Zeeland. Onder auspiciën van dit overleg zijn de risico’s nader in kaart gebracht, zijn de oorzaken van die risico’s geanalyseerd en zijn maatregelen geformuleerd die het risico effectief kunnen verminderen. Tevens zijn afspraken gemaakt over hoe er in de ruimtelijke ordening omgegaan wordt met de risico’s, zolang deze nog niet effectief gereduceerd zijn. De uitgevoerde risicoanalyse geeft informatie over het individueel risico <voetnoot nummer="1"/>en het groepsrisico <voetnoot nummer="2"/>. Het individueel risico overschrijdt op een aantal plaatsen op land de grenswaarde voor nieuwe situaties van 10 –6 overlijdenskans per jaar. Dit is de belangrijkste reden dat er geen ruimte meer is voor groei van risico, hetzij door een toename van het vervoer dan wel door ruimtelijke ontwikkelingen. Voor het groepsrisico geldt een zogenoemde oriënterende waarde per kilometer vaarweg. Het is in het gebruik geen harde norm maar geeft wel degelijk aan wanneer er sprake is van een relatief hoog groepsrisico. Deze waarde is vastgesteld op «een kans» van 1 op 10 000 per jaar voor 10 doden, een kans van 1 op 1 mln. per jaar voor 100 doden en een kans van 1 op 100 mln. per jaar voor 1000 doden. Voor het groepsrisico is vastgesteld dat in de directe omgeving van bevolkingsconcentraties als Vlissingen en Terneuzen, het groepsrisico ver, dat wil zeggen met meer dan een factor 100, boven de oriënterende waarde uitkomt. Het vervoer van ammoniak is bepalend voor deze risico’s. Het vervoer per zeeschip van brandbare gassen zoals LPG en het vervoer per binnenvaartschip leveren ook risico’s, maar veel kleinere. </antwoord>
      <antwoord nummer="5">Vooreerst wil ik hier nogmaals benadrukken dat de Westerschelde een rivier is met een internationale dimensie vanwege het vervoer naar en van het havengebied van Antwerpen en de verdragen die daarover met België zijn gesloten. Behalve het feit dat dat verplicht tot ongehinderde doorvaart, heeft dit soms consequenties voor het doorvoeren van maatregelen die normaal gesproken op een Nederlands binnenwater eenvoudiger zijn door te voeren. Er zijn niettemin voor de vaart op de Westerschelde vele maatregelen van kracht voor preventie van ongevallen met (zee)schepen. Het gaat hier om Internationale verdragen en regels, zoals de Standards for Training, Certification and Watchkeeping, Marine Pollution Verdrag, International Bulk Chemical Code, International Gas carrier Code etc. In de laatste zijn onder meer sterkte van de schepen, dubbelwandigheid, afstand tussen tank en buitenwand, detectie en sprinklersystemen, specifieke opleiding en training van de bemanning voor gastankers geregeld. De verdragen zijn geïmplementeerd in nationale regelgeving. Het gaat te ver om deze regelgeving hier in extenso te behandelen. Als bijvoorbeeld gekeken wordt naar de bemanningsregelgeving, dan dient deze uitgevoerd te worden door de vlaggenstaat van het betreffende schip. In Europa worden buitenlandse schepen gecontroleerd middels de havenstaatcontrole. Indien het schip of de bemanning ernstige veiligheidsgebreken vertoont, wordt het vastgehouden. De internationale verdragen en de handhaving daarvan vormen de basis voor veilig scheepvaartverkeer. Voor de specifieke aspecten van vervoer van gevaarlijke stoffen over de Westerschelde zijn twee categorieën van aanvullende maatregelen van belang. Dat zijn het verkeersmanagement en het Reglement Vervoer Gevaarlijke stoffen met Zeeschepen (RVGZ). Onder verkeersmanagement valt onder meer de verkeersbegeleiding vanuit de verkeersposten van de Schelde-radarketen. Voor de grote gastankers is het hanteren van een vaarplan verplicht. Een belangrijk element hierin is dat de vaarweg met het oog op een veilige en vlotte voortgang van het schip tot aan de bestemming (inclusief sluispassage, sleepboothulp etc.) vrij moet zijn van belemmeringen. Verder zijn alle schepen met gevaarlijke stoffen in bulk verplicht een loods aan boord te nemen en mogen grote gasschepen niet varen bij een zicht van minder dan 2000 m. Met betrekking tot schepen met gevaarlijke stoffen zijn er geen witte vlekken in de maatregelen. Met betrekking tot de overige scheepvaart zijn sommige aspecten nog niet wettelijk geregeld voor schepen met een Belgische bestemming, zoals het verplicht aan boord nemen van een loods. Deze zaken worden met het nieuwe Scheldereglement wettelijk geregeld. </antwoord>
      <antwoord nummer="6">Het is heel moeilijk om te beweren dat alle ammoniak- en LPG-transporten aan de voorschriften voldoen, omdat niet alle schepen 100% gecontroleerd worden. Over het algemeen geldt wel dat dit soort schepen hoge kwaliteitsstandaarden hebben. Zo laten de gegevens van Port State Control over 2000 bijvoorbeeld zien dat 2,7% van de geïnspecteerde gastankers in de «Paris MOU»- landen vastgehouden wordt, tegen ruim 9,5% van alle schepen. Daarbij moet nog bedacht worden dat gastankers strenger gecontroleerd worden dan de «normale» schepen. </antwoord>
      <antwoord nummer="7">Het gemeentebestuur is verantwoordelijk voor de vaststelling van de kwaliteit van de rampbestrijdingsorganisatie. In geval van een zeer zwaar ongeval met het vervoer van een gevaarlijke stof, bijvoorbeeld ammoniak, waar dan ook in Nederland, kan de capaciteit van de rampenbestrijdingsorganisatie onvoldoende zijn om een adequate aanpak te garanderen. De verantwoordelijkheid voor de zorg voor de openbare veiligheid en rampenbestrijding, die in Nederland primair bij de gemeenten is neergelegd, is in dat geval moeilijk waar te maken. De problematiek rond de Westerschelde, welke in de voorgaande vragen en antwoorden ook naar voren is gekomen, is vanwege meerdere kenmerken zoals b.v. het internationale karakter van een specifiek en complex soort. Om de mogelijke gevaren van het vervoer van gevaarlijke stoffen zoals ammoniak zoveel mogelijk te beperken kan een viertal in samenhang te beschouwen punten worden gevolgd, de z.g. «risicobeleidsmix»: – Voorkomen van incidenten, zware ongevallen en rampen (pro-actie); – Beperken van de kans en effecten van incidenten, zware ongevallen en rampen (preventie); Zowel t.a.v. het schip en op het water (kortom, bij de risicobron zelf) als t.a.v. het RO-beleid op de oever; – Zorgdragen voor mogelijkheden voor zelfredzaamheid; – Zorgdragen voor een zo effectief mogelijke hulpverlening. Overigens blijkt uit antwoorden 2,3 en 5 dat er op dit moment rond de Westerschelde-problematiek al een aanpak gevolgd wordt, die sterke overeenkomsten heeft met deze «risicobeleidsmix». Binnen de vier punten van de «risicobeleidsmix» is een groot aantal mogelijkheden aan te wijzen, waarmee mogelijk gevaar van het vervoer van bijvoorbeeld ammoniak zoveel mogelijk weggenomen, dan wel beperkt kan worden. Voorbeelden hiervan zijn het ruimtelijke ordeningsbeleid, vrijwaringszones, transportpreventie, kwaliteitseisen aan vervoersmodaliteit, enz.. Daar in het geval van vervoer van gevaarlijke stoffen bij een ernstig ongeval de mogelijkheden voor hulpverlening en zelfredzaamheid beperkt zijn, is het streven dan ook om zoveel mogelijk in te zetten op het voorkomen of beperken van de effecten van ongevallen met gevaarlijke stoffen. Ten aanzien van de rampenbestrijding valt op te merken, dat er in Zeeland een actueel rampbestrijdingsplan voor een ongeval met een ammoniaktanker is, dat ondersteund wordt door alle gemeenten van de regionale brandweer Zeeland. Daarnaast is een goede informatievoorziening tussen de zee- en walkant van belang om snel de informatie over de gevaarlijke stof die betrokken is bij een incident (ammoniak of anders) beschikbaar te krijgen voor de hulpdiensten. Aan het sneller beschikbaar krijgen van deze informatie wordt momenteel in nationaal en internationaal verband gewerkt. De eerste resultaten daarvan worden in 2002 verwacht. </antwoord>
      <antwoord nummer="8">Ik verwacht niet dat een verdere verdieping een effect van betekenis heeft op genoemde risico’s. Er zullen niet of nauwelijks grotere gastankers op de Westerschelde gaan varen. De verdieping is bedoeld voor andere scheepstypen, zoals containerschepen en bulkcarriers. De verwachte ontwikkelingen van het risico moeten dan ook in een ruimere context gezien worden, waarbij ook de effecten en mogelijkheden voortkomende uit deze risico’s voor de hulpverleningsdiensten van zowel België als Nederland een belangrijk punt van aandacht is. In nauwe samenwerking met België is de Langetermijnvisie Schelde-estuarium opgesteld. Binnen deze visie zijn verschillende ontwikkelingsscenario’s beschouwd voor het transport over de Westerschelde. Bij de – vanuit transporteconomie geredeneerd – optimistische scenario’s wordt een flinke toename van het risico voorspeld. Dat komt niet zozeer door een toename van de transportstromen van gevaarlijke stoffen als wel door een toename van het overige verkeer. Indien dat scenario zich voor zou doen en indien er geen aanvullende maatregelen genomen worden om het risico aan de bron in te perken, dan zou dat inderdaad betekenen dat ruimtelijke ontwikkelingen aan de oevers van de Westerschelde verder beperkt zullen worden. Omdat dit ongewenst is en omdat ook de huidige risico’s ongewenst zijn, worden de eerder genoemde maatregelen voorbereid in samenwerking met Vlaanderen. De Vlaamse overheid is zich bewust van de risico’s en acht het van belang dat deze zoveel als mogelijk gereduceerd worden. Conform de Langetermijnvisie worden daartoe niet alleen nautische bronmaatregelen getroffen, maar wordt tevens gezocht naar mogelijkheden om de transportstroom van risico bepalende gevaarlijke stoffen te beperken dan wel alternatieven daarvoor te vinden. In november van dit jaar verwacht ik besluitvorming in de Nederlands-Vlaamse Permanente Commissie van Toezicht op de Scheldevaart over uitvoering van een eerste pakket van maatregelen en onderzoek van een tweede pakket. Commissie van Toezicht op de Scheldevaart over uitvoering van een eerste pakket van maatregelen en onderzoek van een tweede pakket. </antwoord>
      <antwoord nummer="9">– Aanleg van overslagstation voor ammoniak in de Noordzee met pijpleidingen naar de wal: Zoals boven aangegeven wordt gezocht naar alternatieven in deze sfeer. Aan het eind van deze vraag ga ik hier nader op in. – Vaarverbod door het Oostgat: Het risico wordt gedomineerd door het transport van ammoniak. Ammoniak wordt alleen in grote gastankers (z.g. artikel 25 schepen) vervoerd. Voor deze schepen geldt al een vaarverbod door het Oostgat. – Invoering van een 100% loodsplicht: Schepen met gevaarlijke stoffen in bulk hebben en houden een loodsplicht. Schepen met een lengte van meer dan 90 m hebben en houden een loodsplicht. Schepen met een lengte tussen 75 en 90 m zijn en blijven in principe loodsplichtig, maar kunnen onder het voorgenomen regime een ontheffing krijgen als zij aantonen dat zij voldoende kwaliteit hebben om een loods overbodig te maken. Schepen met een lengte van minder dan 75 m (nu 60 m) zijn in principe niet loodsplichtig, maar de havenmeester kan straks ad-hoc loodsplicht opleggen indien hij reden heeft om te twijfelen aan de kwaliteiten van dat schip (en de bemanning). Een 100% loodsplicht houdt dus ten opzichte van het voorgenomen beleid in, dat schepen zonder gevaarlijke stoffen in bulk van minder dan 75 m waarbij geen reden is om aan de kwaliteit te twijfelen, en schepen zonder gevaarlijke stoffen in bulk tussen de 75 en 90 m die hebben aangetoond dat ze voldoende kwaliteit hebben om een loods overbodig te maken, toch een loodsplicht krijgen. De meerwaarde van 100% loodsplicht is derhalve zeer twijfelachtig. Bovendien treden ook negatieve effecten op het risico op doordat het verkeer meer verstoord zal worden door wachtende schepen en schepen die in de buurt van Vlissingen van loods moeten wisselen. – Nieuwe regels voor varen bij mist op de Westerschelde: Ik ben reeds voornemens het RVGZ te herzien. Waar in het huidige reglement de grote gastankers een vaarverbod hebben bij een zicht van minder dan 2000 m, worden in het nieuwe reglement de kleine gastankers daaraan gelijkgeschakeld. Invoering van het herziene RVGZ wordt voorzien in 2002, maar is afhankelijk van de medewerking van België. Algemeen: Zoals boven reeds aangegeven wordt er in samenwerking met België een pakket van maatregelen ontwikkeld dat realistisch en effectief is. Kijkend naar de preventieve maatregelen, gaat het hier enerzijds om een pakket van nautische bronmaatregelen, waarin aanpassingen aan de vaarweg worden gedaan, zoals het verminderen van gebruik en omvang van ankergebieden, waarin het loodswisselen verminderd en veiliger gemaakt wordt en waarin middels moderne technieken de vaart van de schepen over de Westerschelde meer en meer gepland kan worden en ontmoetingen op plaatsen met verhoogd risico vermeden kunnen worden. Anderzijds wordt, omdat daarmee de risico’s aanzienlijk gereduceerd kunnen worden, reeds nu gezocht naar mogelijkheden om het transport van gevaarlijke stoffen, met name ammoniak, zoveel mogelijk te beperken dan wel via een alternatieve transportwijze (pijpleiding) te vervoeren. In overleg met de provincie Zeeland en met de Vlaamse Overheid zullen daartoe op korte termijn gesprekken over transportpreventie gevoerd worden met de bedrijven die ammoniak produceren en gebruiken. </antwoord>
      <noten afkomstig="antwoord">
         <noot nummer="1">Het individueel risico is de kans die een denkbeeldige persoon op een bepaalde plaats loopt om te overlijden als gevolg van het transport van gevaarlijke stoffen als hij een jaar lang onbeschermd op die plaats verblijft</noot>
         <noot nummer="2">Het groepsrisico is de kans per jaar dat tenminste een bepaald aantal mensen overlijdt ten gevolge van één gebeurtenis met gevaarlijke stoffen</noot>
      </noten>
   </antwoorden>
</kvr>
