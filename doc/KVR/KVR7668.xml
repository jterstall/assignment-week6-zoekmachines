<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Biesheuvel (CDA) over informatiepunten voor Arbeidsvoorziening. (Ingezonden 23 juli 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7668
</item>
         <item attribuut="Inhoud">Vragen over het inrichten van een landelijk call-center 'Informatiepunt Arbeidsintegratie' door de Arbeidsvoorziening, waar informatie wordt verstrekt aan werkgevers en arbeidsgehandicapten over reïntegratiemogelijkheden.</item>
         <item attribuut="Rubriek">Arbeid (Arbeidsbemiddeling) Welzijn (Geestelijk gehandicapten) Welzijn (Lichamelijk gehandicapten)</item>
         <item attribuut="Trefwoorden">Arbeidsvoorziening Gehandicapte werknemers Voorlichting</item>
         <item attribuut="Vindplaats">Kamervragen met antwoord 1997-1998, nr. 1664, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Biesheuvel</persoon>
         </item>
         <item attribuut="Datum_reaktie">1998-08-20</item>
         <item attribuut="Datum_indiening">1998-07-23</item>
         <item attribuut="Document-id">KVR7668</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3421" allpagenumbers="3421 3422" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7668" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1664" onderwerp="" indiendatum="1998-07-23">
         <vrager partij="CDA" oorsprong="parlement">Biesheuvel</vrager>
         <vraagt-aan/>
      </vraagdata>
      <antwoorddata antwoorddatum="1998-08-20">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Geeft de Arbeidsvoorziening momenteel aan de krachtens de Wet REA aan haar opgedragen taak om informatiepunten in te stellen bij de arbeidsbureaus ten behoeve van informatieverstrekking over de reïntegratie-instrumentaria, vooruitlopend op de onderbrenging daarvan in de SWI-centra, invulling middels een landelijk call-center voor algemene vragen, dat voor specifieke vragen doorverwijst naar de regio-kantoren? </vraag>
      <vraag nummer="2">Vindt u dit bijdragen aan de bedoeling van de informatiepunten werkgevers makkelijker te overtuigen van de wenselijkheid arbeidsgehandicapten in dienst te nemen? </vraag>
      <vraag nummer="3">Vormt deze wijze van vormgeving door de Arbeidsvoorziening aan de haar opgedragen taak de opmaat tot instelling van onderscheidbare informatiepunten bij de verschillende arbeidsbureaus, of blijft het hierbij? </vraag>
      <vraag nummer="4">Indien het hierbij blijft, deelt u dan de opvatting dat dit een te beperkte invulling is van de opgedragen taak? </vraag>
      <vraag nummer="5">Wat is uw mening over het voorstel van het Provinciaal Utrechts WAO-beraad, organisaties in die regio en sociale partners voor de inrichting van regionale informatiepunten voor werkgevers en arbeidsgehandicapten? </vraag>
      <vraag nummer="6">Bent u bereid over bovengenoemd «Utrechts Model» als uitgangspunt voor nader in te richten informatiepunten met Arbeidsvoorziening van gedachten te wisselen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. Door Arbeidsvoorziening is ervoor gekozen om – in samenwerking met het Lisv – voor algemene vragen een landelijk call-center «Informatiepunt Arbeidsintegratie» in te richten. De overwegingen hiervoor zijn dat een dergelijke voorziening laag-drempelig is en de regionale vestigingen ontlast, zodat deze zich op hun kerntaak, namelijk het naar werk bemiddelen van mensen, kunnen richten. Verder garandeert een dergelijke landelijke voorziening dat eenduidige antwoorden aan iedere werkzoekende en werkgever gegeven kunnen worden. Daarnaast geven de regionale vestigingen van Arbeidsvoorziening/Arbeidsintegratie zonodig ook informatie en voorlichting. Tevens en vooral wordt via deze regionale vestigingen een op de specifieke situatie toegesneden advies gegeven aan werkgevers en werkzoekenden en worden arbeidsgehandicapten bemiddeld. In de reguliere contacten met de Arbeidsvoorzieningsorganisatie wordt de wijze waarop door de organisatie uitvoering wordt gegeven aan de krachtens de wet REA opgedragen taken, regelmatig besproken. </antwoord>
      <antwoord nummer="2">Ja. Indien werkgevers vragen hebben worden zij het best geholpen indien deze deskundig en eenduidig beantwoord worden. Verder leert de ervaring dat het overtuigen van werkgevers om arbeidsgehandicapten in dienst te nemen het meeste resultaat oplevert, indien bij concrete vacatures geschikte (arbeidsgehandicapte) kandidaten worden aangeboden en deze dienstverlening vergezeld gaat van deskundig advies en ondersteuning. Deze taak wordt met name door de regionale vestigingen van Arbeidsvoorziening/Arbeidsintegratie verricht. </antwoord>
      <antwoord nummer="3 en 4">Zoals aangegeven hebben naast het landelijk call-center ook de regionale vestigingen van Arbeidsvoorziening/Arbeidsintegratie een informatie- en voorlichtingsfunctie. Op termijn zullen deze functies overgebracht worden naar de Centra voor Werk en Inkomen (CWI’s). </antwoord>
      <antwoord nummer="5 en 6">Het voorstel van het Provinciaal beraad komt overeen met de taken die aan Arbeidsvoorziening en t.z.t. aan de Centra voor Werk en Inkomen worden opgedragen. Het is daarom van belang dat er tussen Arbeidsvoorziening en de andere SWI-partners (gemeenten en Lisv/uvi’s) contact is met het Provinciaal beraad. Arbeidsvoorziening heeft kenbaar gemaakt bereid te zijn tot een gedachtenwisseling. </antwoord>
      <noten afkomstig="antwoord"/>
   </antwoorden>
</kvr>
