<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Vendrik en Van Gent (beiden GroenLinks) aan de ministers van Financiën en van Sociale Zaken en Werkgelegenheid over een exorbitante stijging van de beloning van de leden van de Raad van Bestuur van de ING-Groep. (Ingezonden 22 april 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17747
</item>
         <item attribuut="Inhoud">Vragen over de plannen voor een stijging van 60% van de beloning van de Raad van Bestuur van de ING Groep in de komende drie jaar, terwijl de komende jaren 1000 tot 1500 medewerkers bij de ING Groep worden ontslagen.</item>
         <item attribuut="Rubriek">Bedrijfsleven en industrie (Bank- en verzekeringswezen) Inkomen en rechtspositie (Inkomens)</item>
         <item attribuut="Trefwoorden">Bankwezen Inkomens Management</item>
         <item attribuut="Vindplaats">Kamervragen met antwoord 2002-2003, nr. 1255, Tweede Kamer</item>
         <item attribuut="Vraagnr_bij_indiening">2020310590</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="GroenLinks">Vendrik</persoon>
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2003-05-13</item>
         <item attribuut="Datum_indiening">2003-04-22</item>
         <item attribuut="Document-id">KVR17747</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2617" allpagenumbers="2617 2618" vetnummer="2020310590" code="0203tkkvr1255" lopendefooter="Tweede Kamer, vergaderjaar 2002–2003, Aanhangsel" filenaam="KVR17747" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1255" onderwerp="" indiendatum="2003-04-22">
         <vrager partij="GroenLinks" oorsprong="parlement">Vendrik</vrager>
         <vrager partij="GroenLinks" oorsprong="parlement">Van Gent</vrager>
         <vraagt-aan>de ministers van Financiën en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2003-05-13">
         <antwoorder functie="minister" ministerie="Financiën">Hoogervorst</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="12">
      <vraag nummer="1">Heeft u kennisgenomen van de plannen voor een exorbitante stijging van de beloning van de Raad van Bestuur van de ING Groep in de komende drie jaar met ongeveer 60%? </vraag>
      <vraag nummer="2">Wat is uw oordeel over deze stijging, in het bijzonder over het feit dat de aankondiging van deze stijging samenvalt met de boodschap dat de komende jaren 1000–1500 medewerkers bij de ING Groep worden ontslagen? </vraag>
      <vraag nummer="3">Is dit naar uw mening een voorbeeld van maatschappelijk onverantwoord ondernemen? </vraag>
      <vraag nummer="4">Vormt het feit dat ondernemers aan de top zich niet weten te matigen een zeer ongewenste bijdrage aan het verder verzieken van het sociale klimaat in Nederland? </vraag>
      <vraag nummer="5">Hoe beoordeelt u de opstelling van de oude commissarissen van de ING Groep, nu zij deze vorm van «exhibitionistische zelfverrijking» accepteren? </vraag>
      <vraag nummer="6">Hoe beoordeelt u het feit dat de AVA dit besluit niet heeft willen afkeuren? </vraag>
      <vraag nummer="7">Welke acties gaat u ondernemen om de ING Groep van dit voornemen af te brengen? </vraag>
      <vraag nummer="8">Gaat u aandeelhouders, waaronder Nederlandse pensioenfondsen, aansporen zich hiertegen (alsnog) te verzetten? </vraag>
      <vraag nummer="9">Bent u voornemens een open brief te sturen naar de (nieuwe) commissarissen om uw bezwaren kenbaar te maken en hen ertoe aan te sporen alsnog in te grijpen in deze «exhibitionistische zelfverrijking»? </vraag>
      <vraag nummer="10">Bent u voornemens VNO/NCW hard aan te spreken op het feit dat opnieuw een van haar leden de afspraken uit het Najaarsakkoord aan haar laars lapt? </vraag>
      <vraag nummer="11">Is VNO/NCW op het punt van de gematigde loonkostenontwikkeling nog een geloofwaardige gesprekspartner in het kader van een nieuw sociaal akkoord? </vraag>
      <vraag nummer="12">Wanneer zult u een plan voor een nieuw toptarief voor de inkomstenbelasting bekend maken nu blijkt dat topondernemers ondanks grote maatschappelijke en politieke weerstand hun eigen salarissen opnieuw zeer fors verhogen? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1 t/m 3">Ik heb kennisgenomen van de heroverweging van de raad van commissarissen van ING inzake de samenstelling en de hoogte van het bezoldigingspakket van de raad van bestuur van ING, zoals dat uit het hoofdstuk over corporate governance uit het jaarverslag 2002 blijkt. De 60 procent toename van de bezoldiging in de komende drie jaar werd genoemd op de algemene vergadering van aandeelhouders van ING door een vertegenwoordiger van de Vereniging van Effectenbezitters. Dit was geen stelling of mededeling van ING. Het ligt niet op de weg van het kabinet om een oordeel uit te spreken over de bezoldigingsstructuur van een vennootschap in de marktsector, zeker wanneer het onderzoek voor een nieuw bezoldigingsbeleid door de raad van commissarissen nog niet is afgerond en de Staat geen aandelen houdt in een dergelijke vennootschap. De Staat houdt geen (certificaten van) aandelen ING. Het kabinet is in zijn algemeenheid van oordeel dat, met het oog op het behoud van evenwichtige sociaal-economische verhoudingen, bij beloningen proportionaliteit en terughoudendheid is geboden, zeker in nationale verhoudingen. Bij de beoordeling van de bezoldiging van bestuurders moet tegelijkertijd rekening worden gehouden met de internationale context waarin het bedrijfsleven opereert en de daarmee samenhangende arbeidsmobiliteit van bestuurders. </antwoord>
      <antwoord nummer="4">Het is van groot belang dat alle betrokken partijen zijn doordrongen van de ernst van de huidige economische situatie. Deze situatie vraagt om matiging. In dit verband heeft de Minister van Sociale Zaken en Werkgelegenheid in het debat over het initiatiefwetsvoorstel van GroenLinks betreffende de openbaarheid van topinkomens (Kamerstukken 28 163, nrs. 1-12) van 23 en 24 april 2003 gesproken over de moraal aan de top. Hij heeft toen gezegd: «Als matiging nodig is, begin dan bij uzelf». </antwoord>
      <antwoord nummer="5">De raad van commissarissen van ING heeft het huidige bezoldigingsbeleid, zoals gezegd, in heroverweging en werkt momenteel aan een nieuw voorstel. De raad van commissarissen zal later dit jaar over de nieuwe bezoldigingsstructuur een definitief besluit nemen. </antwoord>
      <antwoord nummer="6">Het voorstel van de raad van commissarissen inzake een nieuw te voeren bezoldigingsbeleid bij de ING Groep zal pas tijdens de algemene vergadering van aandeelhouders in 2004 worden besproken. </antwoord>
      <antwoord nummer="7 en 9">Het is niet de taak van de overheid om zich te bemoeien met het interne besluitvormingproces binnen een vennootschap in de marktsector wanneer de Staat geen aandelen houdt in een dergelijke vennootschap. De Staat houdt geen (certificaten van) aandelen ING. De overheid dient de wettelijke kaders aan te geven waarbinnen de organen die de bezoldiging van bestuurders vaststellen verantwoording afleggen. Deze verantwoording begint met volledige transparantie over de hoogte van de bezoldiging per individuele bestuurder. Dit is inmiddels wettelijk geregeld voor alle zogenoemde open naamloze vennootschappen. Men zie de artikelen 2:383b tot en met 2:383e BW. Voorts zou, wanneer de verantwoording van de raad van commissarissen over de hoogte van de bezoldiging tekortschiet, de algemene vergadering van aandeelhouders de mogelijkheid moeten hebben om de raad van commissarissen naar huis te sturen. Het in de Tweede Kamer aanhangige wetsvoorstel betreffende de aanpassing van de structuurregeling (Kamerstukken 28 179, nrs. 1-6) voorziet in deze mogelijkheid voor structuurvennootschappen. Tot slot heb ik aan de Tweede Kamer reeds gemeld dat het kabinet een wetsvoorstel in voorbereiding heeft betreffende de goedkeuring van optie- en aandelenregelingen voor bestuurders door de algemene vergadering van aandeelhouders. </antwoord>
      <antwoord nummer="8">De aandeelhouders van ING zullen het voorstel voor het nieuwe bezoldigingsbeleid zelf op zijn merites moeten beoordelen. Zowel mijn ambtsvoorganger als ikzelf hebben in algemene zin aandeelhouders, en met name institutionele beleggers, opgeroepen deel te nemen aan de besluitvorming op de algemene vergadering van aandeelhouders van beursgenoteerde vennootschappen. Zie daarvoor de speeches van de Minister van Financiën op 9 januari 2002 en 18 december 2002 (te vinden op www.minfin.nl). </antwoord>
      <antwoord nummer="10 en 11">In het eerdergenoemde debat over het initiatiefwetsvoorstel van GroenLinks betreffende de openbaarheid van topinkomens heeft de Minister van Sociale Zaken en Werkgelegenheid gesteld dat de solidariteit in het geding is en dat alle partijen er belang bij hebben om het afgelopen Najaarsakkoord na te leven op zijn verschillende onderdelen. Ook heeft hij VNO-NCW en andere werkgeversorganisaties nogmaals opgeroepen publiekelijk kleur te bekennen over de morele aspecten van het debat over topinkomens. </antwoord>
      <antwoord nummer="12">Het kabinet is niet voornemens om het toptarief voor de inkomstenbelasting te verhogen. In de huidige systematiek wordt door het progressieve tarief al rekening gehouden met de grotere draagkracht bij hoge inkomens. Voorts moet bedacht worden dat een generieke maatregel als het wijzigen van het toptarief in de inkomstenbelasting meer belastingplichtigen zal treffen dan de specifieke groep topondernemers, waardoor er in dit geval niet beoogde neveneffecten optreden. </antwoord>
      <noten afkomstig="antwoord"/>
   </antwoorden>
</kvr>
