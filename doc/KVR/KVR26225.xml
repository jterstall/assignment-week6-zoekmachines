<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Defensie over de rol van de marechaussee in Uruzgan. (Ingezonden 7 juli 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26225
</item>
         <item attribuut="Inhoud">Vragen naar aanleiding van een bericht in het Algemeen Dagblad van 5 juli 2006 dat de Koninklijke Marechaussee geen onderzoek ter plaatse zal doen naar schietincidenten in Afghanistan met dodelijke afloop. Op die manier is het niet mogelijk Afghaanse betrokkenen of getuigen te horen, waardoor mogelijk een eenzijdig beeld van het voorval ontstaat.</item>
         <item attribuut="Rubriek">Veiligheidsbeleid en defensie (Overig) Veiligheidsbeleid en defensie (VN-vredesmacht)</item>
         <item attribuut="Trefwoorden">Afghanistan Marechaussee Militaire samenwerking VN</item>
         <item attribuut="Vindplaats">Kamervragen met antwoord 2005-2006, nr. 2012, Tweede Kamer</item>
         <item attribuut="Vraagnr_bij_indiening">2050616170</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2006-08-28</item>
         <item attribuut="Datum_indiening">2006-07-07</item>
         <item attribuut="Document-id">KVR26225</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4273" allpagenumbers="4273 4274" vetnummer="2050616170" code="0506tkkvr2012" lopendefooter="Tweede Kamer, vergaderjaar 2005–2006, Aanhangsel" filenaam="KVR26225" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2012" onderwerp="" indiendatum="2006-07-7">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="2006-08-28">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het waar dat de Koninklijke Marechaussee (Kmar) in Uruzgan geen onderzoek ter plekke zal doen na schietpartijen waarbij slachtoffers vallen? <voetnoot nummer="1"/>Voor welke periode is deze regeling van kracht? Kunt u een overzicht geven van het soort incidenten of omstandigheden waarin de Kmar afziet van een onderzoek? </vraag>
      <vraag nummer="2">Is het waar dat het gevolg van deze beslissing zal zijn dat Afghaanse getuigen en/of betrokkenen niet kunnen worden gehoord? Indien neen, op welke wijze zal het verhoren van Afghaanse getuigen en/of betrokkenen dan gebeuren? </vraag>
      <vraag nummer="3">Heeft de Kmar de mogelijkheid om op andere wijze dan het onderzoek ter plekke aan deze noodzakelijke informatie te komen? Zijn er bijvoorbeeld afspraken met de Afghaanse politie om hun onderzoeksgegevens te gebruiken? Zo ja, op welke wijze is dat afgesproken? Indien neen, waarom niet? </vraag>
      <vraag nummer="4">Deelt u de mening dat het noodzakelijk is voor het werk van de Kmar om bij incidenten, zeker als er sprake is van slachtoffers, zo diepgravend mogelijk te onderzoeken en dat het horen van getuigen daarvan een onmisbaar onderdeel is? Zo ja, op welke wijze kunt u garanderen dat een onderzoek naar incidenten niet gebaseerd zal zijn op alleen van militairen afkomstige informatie? Op welke wijze kunt u garanderen dat de Kmar de mogelijkheid zal hebben getuigen en/of betrokkenen te horen? </vraag>
      <vraag nummer="5">Deelt u de mening dat de beslissing van de Kmar geen plaatselijk onderzoek te laten doen, een bevestiging is van de veranderde focus van de missie waarbij wederopbouw niet meer voorop staat? </vraag>
      <noten afkomstig="vraag">
         <noot nummer="1" datum="2006-07-5" bron="Algemeen Dagblad" titel="Beperkt onderzoek bij schietincident">Algemeen Dagblad, 5 juli 2006: «Beperkt onderzoek bij schietincident»</noot>
      </noten>
   </vragen>
   <antwoorden aantal="5">
      <antwoord nummer="1">Nee. Incidenten waarbij slachtoffers vallen, worden te allen tijde door de militaire commandant gemeld aan de Koninklijke Marechaussee. Door de Koninklijke Marechaussee wordt vervolgens een onderzoek ingesteld. Hierover vindt overleg plaats met het openbaar ministerie te Arnhem. Door plaatselijke omstandigheden kan het uitvoeren van een onderzoek ter plaatse, in casu de locatie waar zich het incident heeft afgespeeld, worden bemoeilijkt dan wel zelfs onmogelijk blijken. Hierbij moet bijvoorbeeld worden gedacht aan het niet kunnen garanderen van de veiligheid van het personeel van de Koninklijke Marechaussee, het niet meer beschikbaar zijn of het niet meer kunnen achterhalen van getuigen en/of sporen. Het onderzoek van de Koninklijke Marechaussee beperkt zich dan doorgaans tot het getuigenverhoor van de betrokken militair(en), het bekijken en beluisteren van beschikbare beelden en geluid en het inwinnen van informatie bij de Afghaanse Nationale Politie. </antwoord>
      <antwoord nummer="2">Zoals in het antwoord op vraag 1 is gesteld, is er geen sprake van een dergelijk besluit. Bij schietincidenten waarbij slachtoffers vallen, is het uitgangspunt getuigen en betrokkenen zoveel mogelijk te horen. </antwoord>
      <antwoord nummer="3">Zoals in het antwoord op vraag 1 reeds is opgemerkt, heeft de Koninklijke Marechaussee niet alleen de mogelijkheid getuigen te horen, maar ook toegang tot opgenomen beeld en geluid van de Nederlandse militairen in het operatiegebied. De Koninklijke Marechaussee is sinds mei 2006 in de provincie Uruzgan aanwezig en heeft contact gelegd met de Afghaanse Nationale Politie met als doel om een goede informatiepositie op te bouwen. Op deze wijze kan in voorkomend geval eventueel informatie worden verkregen, die voor de opsporing van belang kan zijn. </antwoord>
      <antwoord nummer="4">Ja, ik deel die mening. Zoals uit bovenstaande antwoorden blijkt, kan een dergelijke garantie niet worden gegeven. Dit is mede afhankelijk van externe factoren, die door de Koninklijke marechaussee niet of nauwelijks te beïnvloeden zijn. Hiertoe wordt ook het horen van getuigen gerekend. De Koninklijke Marechaussee stelt alles in het werk om haar werk op professionele wijze, onder leiding van het openbaar ministerie, uit te voeren. </antwoord>
      <antwoord nummer="5">Nee. In het antwoord op de eerste vraag heb ik reeds geantwoord dat van een dergelijke beslissing geen sprake is. Een relatie met de door u veronderstelde veranderde focus is dus niet te leggen. </antwoord>
      <noten afkomstig="antwoord"/>
   </antwoorden>
</kvr>
