<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Stellingwerf (RPF), Atsma (CDA), Oplaat (VVD), Poppe (SP) en Van der Vlies (SGP) aan de staatssecretaris van Landbouw, Natuurbeheer en Visserij en de minister van Volksgezondheid, Welzijn en Sport over de bestrijding van dierziekten. (Ingezonden 21 maart 2000); Antwoord</item>
         <item attribuut="Bestand">34Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11649
</item>
         <item attribuut="Inhoud">Vragen over het toezicht op de kwaliteit van vaccins en medicijnen ter bestrijding van dierziekten en de aansprakelijkheid voor de gevolgen van een vervuild vaccin in verband met de IBR-problematiek.</item>
         <item attribuut="Rubriek">Burgerlijk recht en burgerlijk procesrecht (Productaansprakelijkheid) Veeteelt (Diergeneesmiddelen) Veeteelt (Veeziekten)</item>
         <item attribuut="Trefwoorden">Aansprakelijkheid Diergeneesmiddelen Veeziekten</item>
         <item attribuut="Vindplaats">Kamervragen met antwoord 1999-2000, nr. 1237, Tweede Kamer</item>
         <item attribuut="Vraagnr_bij_indiening">2990008630</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="RPF">Stellingwerf</persoon>
            <persoon partij="CDA">Atsma</persoon>
            <persoon partij="VVD">Oplaat</persoon>
            <persoon partij="SP">Poppe</persoon>
            <persoon partij="SGP">Van der Vlies</persoon>
         </item>
         <item attribuut="Datum_reaktie">2000-05-10</item>
         <item attribuut="Datum_indiening">2000-03-21</item>
         <item attribuut="Document-id">KVR11649</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2773" allpagenumbers="2773 2774 2775" vetnummer="2990008630" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11649" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1237" onderwerp="" indiendatum="2000-03-21">
         <vrager partij="RPF" oorsprong="parlement">Stellingwerf</vrager>
         <vrager partij="CDA" oorsprong="parlement">Atsma</vrager>
         <vrager partij="VVD" oorsprong="parlement">Oplaat</vrager>
         <vrager partij="SP" oorsprong="parlement">Poppe</vrager>
         <vrager partij="SGP" oorsprong="parlement">Van der Vlies</vrager>
         <vraagt-aan>de staatssecretaris van Landbouw, Natuurbeheer en Visserij en de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="10 mei 2000), zie ook Aanhangsel Handelingen nr. 1117, vergaderjaar 1999–2000">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="11">
      <vraag nummer="1">Behoeft de Nederlandse – en Europese regelgeving inzake de bestrijding van dierziekten, het toezicht op de kwaliteit van medicijnen en vaccins op de kwaliteit van het productieproces daarvan, gezien de IBR-problematiek, naar uw mening aanscherping? Zo ja, waar denkt u aan? Zo nee, waarom niet? </vraag>
      <vraag nummer="2">Hoe is de controle en het toezicht op de kwaliteit en productie van medicijnen ten behoeve van de bestrijding van menselijke ziekten geregeld? </vraag>
      <vraag nummer="3">Wie is naar uw mening verantwoordelijk wanneer sprake is van een dierziekte als gevolg van vervuiling van medicijnen of vaccins dan wel van een inadequaat productieproces? Is in die situatie sprake van een onafhankelijke toetsing? Welke rol speelt de overheid daarbij? </vraag>
      <vraag nummer="4">In hoeverre is er met betrekking tot de huidige IBR-problematiek in de Nederlandse melkveehouderij sprake van onafhankelijk toezicht en controle? </vraag>
      <vraag nummer="5">Hoe is de productaansprakelijkheid met betrekking tot de productie en kwaliteitsborging van medicijnen en vaccins ten behoeve van de bestrijding van dierziekten geregeld? </vraag>
      <vraag nummer="6">Kan een producent van medicijnen en vaccins waarbij sprake is van vervuiling hiervan, worden verplicht alle beschikbare gegevens ter beschikking te stellen? Zo nee, waarom niet? </vraag>
      <vraag nummer="7" voetnoot="1">Kan het tijdselement bij de huidige IBR-problematiek een rol spelen met betrekking tot de vraag of er sprake is van een verantwoordelijkheid van de overheid? <voetnoot nummer="1"/>
      </vraag>
      <vraag nummer="8">Is er in Nederland de afgelopen twintig jaar eerder sprake geweest van besmetting van IBR-entstof? Zo ja, wanneer is dat geweest en hoe zijn die gevallen afgewikkeld? </vraag>
      <vraag nummer="9">Wie bepaalt of een entstof licht of zwaar vervuild is, wie stelt vast bij welke mate van vervuiling sprake is van welke mate van schade en wie controleert dat allemaal? Is het juist dat bij de huidige IBR-problematiek de producent daar zelf verantwoordelijk voor is? Zo ja, acht u dat acceptabel? </vraag>
      <vraag nummer="10">Acht u een lichte mate van vervuiling van een entstof in het licht van de bestrijding van dierziekten acceptabel? </vraag>
      <vraag nummer="11">Behoort het, wanneer sprake is van een vervuilde entstof en wanneer die vervuiling door de producent ook wordt erkend, bij de bepaling van de risicoaansprakelijkheid tot de mogelijkheden om uit te gaan van een omgekeerde bewijslast? </vraag>
      <noten afkomstig="vraag">
         <noot nummer="2"/>
         <noot nummer="1" titel="gesaneerd">Een vervuild vaccin blijft ongeveer twee jaar houdbaar en de zieke koeien zijn voor een groot deel reeds «gesaneerd». De problemen spelen ondertussen een jaar. De tijd gaat dus dringen</noot>
         <noot nummer="2">Met betrekking tot het huidige IBR-probleem zou dan niet de boer moeten aantonen dat zijn koeien ziek zijn geworden door het vervuilde vaccin, maar zou de producent van het vaccin moeten aantonen dat de ziektegevallen niet een gevolg zijn van het door hem geleverde vervuilde vaccin</noot>
      </noten>
   </vragen>
   <antwoorden aantal="9">
      <antwoord nummer="1">Allereerst wil ik toelichten waaruit de huidige regelgeving inzake het toezicht op de kwaliteit van medicijnen en vaccins en op de kwaliteit van het productieproces daarvan bestaat. Bij de registratie van diergeneesmiddelen wordt door deskundigen op het terrein van diergeneesmiddelen beoordeeld of de werkzame substanties van het diergeneesmiddel ten minste voldoen aan de specificaties zoals vastgelegd in de Europese farmacopee. Deze farmacopee bevat normen die in het kader van de Raad van Europa zijn vastgesteld en die een belangrijke basis vormen voor de registratie van diergeneesmiddelen in Europa. Na de registratie van een vaccin vindt bij iedere nieuwe partij vaccin die op de markt wordt gebracht kwaliteitscontrole plaats door de producent. De door de producent uitgevoerde kwaliteitscontrole wordt tevens door de nationale overheid gecontroleerd op juistheid van gegevens, in het kader van de zogenaamde partijkeuring. Dit is in Nederland een administratieve keuring waarbij wordt gecontroleerd of de door het bedrijf uitgevoerde analyses op de voorgeschreven wijze zijn uitgevoerd. Daarnaast vinden steekproefsgewijs laboratoriumcontroles plaats. Indien een partij in het buitenland is geproduceerd, is deze over het algemeen al in het land van productie aan een partijkeuring onderworpen. Zo was het betreffende IBR-vaccin onderworpen aan een partijkeuring in Duitsland, en vervolgens nog eens aan een partijkeuring in Nederland. In Duitsland waren bij de partijkeuring ook enige laboratoriumonderzoeken verricht. Op dit moment wordt op Europees niveau bekeken of het systeem van partijkeuringen, dat op dit moment nog per lidstaat verschilt, geharmoniseerd dient te worden. Producenten van diergeneesmiddelen dienen te beschikken over een fabrikantenvergunning, waarmee de fabrikanten bij de overheid bekend zijn en toezicht gehouden kan worden op de kwaliteit van het productieproces van diergeneesmiddelen. Voor het overheidstoezicht op de vergunninghouders zijn de bepalingen van de Europese GMP-richtlijn richtinggevend (GMP = Good Manufacturing Practice). De Inspectie voor de Gezondheidszorg van het Ministerie van VWS houdt toezicht op de correcte naleving van GMP en andere wettelijke bepalingen door inspecties bij deze bedrijven uit te voeren. Omdat het betreffende IBR-vaccin in Duitsland geproduceerd werd, staat de producent ook voor wat betreft de GMP-eisen overigens onder Duitse overheidscontrole. Naar aanleiding van de IBR-crisis, die mogelijk veroorzaakt is door het gebruik van verontreinigde grondstoffen, is de Europese Farmacopee Commissie door Nederland gevraagd te bezien of de eisen van de Europese Farmacopee op het gebied van grondstoffen voor vaccins aangescherpt dienen te worden. Ook in andere Europese overlegorganen is dit door Nederland aan de orde gesteld. Inmiddels buigen deskundigen van het Comité voor diergeneesmiddelen van het Europees bureau voor geneesmiddelenvoorziening zich over deze materie. Zie verder ook het antwoord op vraag 10. </antwoord>
      <antwoord nummer="2">De controle en het toezicht op de kwaliteit en productie van humane geneesmiddelen die in de handel worden gebracht is vergelijkbaar met het toezicht op diergeneesmiddelen. De controle en het toezicht op de kwaliteit en productie van humane geneesmiddelen die in de handel worden gebracht, berust op twee pijlers die zijn vastgelegd in de Wet op de geneesmiddelenvoorziening en onderliggende besluiten; enerzijds het vergunningenstelsel voor fabrikanten, anderzijds de registratieprocedure voor geneesmiddelen. De grootschalige productie van humane geneesmiddelen mag alleen plaatsvinden door bedrijven die daarvoor over een vergunning beschikken van de Minister van VWS. Voorwaarde voor het verkrijgen van een dergelijke fabrikantenvergunning is onder meer dat voldaan wordt aan de kwaliteitscriteria zoals vastgelegd in de Europese GMP-richtlijn. De Inspectie voor de Gezondheidszorg houdt toezicht op de correcte naleving van GMP en andere wettelijke bepalingen door regelmatig inspecties bij deze bedrijven uit te voeren. Voordat een geneesmiddel in de handel mag worden gebracht, moet het zijn geregistreerd door het College ter beoordeling van geneesmiddelen. Alvorens een geneesmiddel wordt geregistreerd dient de aanvrager door middel van het overleggen van gegevens (het zogenaamde registratiedossier) aan te tonen dat het middel voor wat betreft de effectiviteit, kwaliteit en veiligheid voldoet aan de eisen die hieraan worden gesteld. </antwoord>
      <antwoord nummer="3 en 5">De producent van een diergeneesmiddel is verantwoordelijk voor de kwaliteit van zijn product en de controle op deze kwaliteit. De producent is daarmee ook verantwoordelijk indien schade veroorzaakt wordt door een contaminatie van een diergeneesmiddel, al dan niet veroorzaakt door een inadequaat productieproces. Dit vloeit voort uit de bepalingen over productaansprakelijkheid in het Burgerlijk Wetboek (Artikel IBS BW boek 6). Over schadeclaims naar aanleiding van het gebruik van een diergeneesmiddel beslist de rechter. De rol van de overheid is geschetst in het antwoord op vraag 1. De rol van de overheid bij de gevolgen van gebruik van diergeneesmiddelen bestaat uit registratie van gemelde bijwerkingen door het BBD (Bureau Bijwerkingen Diergeneesmiddelen). Fabrikanten zijn verplicht gesignaleerde onverwachte bijwerkingen aan dit bureau te melden. Daarnaast kunnen ook eigenaren en dierenartsen gesignaleerde bijwerkingen aan het BBD melden. Op basis van de gemelde bijwerkingen kan door de overheid worden besloten tot schorsing of doorhaling van de registratie van een diergeneesmiddel. </antwoord>
      <antwoord nummer="4 en 9">Zie ook de antwoorden op vraag 1, 3 en 5. De kwaliteitscontroles die door de producent bij iedere nieuwe partij vaccin uitgevoerd worden, omvatten onder andere het testen van het product op verontreiniging van het vaccin. Indien verontreinigingen vastgesteld worden, dient het product niet op de markt gebracht te worden. De overheid houdt toezicht op de door de producent uitgevoerde kwaliteitscontroles via de eerdergenoemde administratieve partijkeuring. Daarnaast registreert de overheid gemelde onverwachte bijwerkingen, en voert de overheid GMP-inspecties uit bij fabrikanten van diergeneesmiddelen. </antwoord>
      <antwoord nummer="6">De nationale overheid heeft in geval van een opsporingsonderzoek inzage in bedrijfsgegevens. </antwoord>
      <antwoord nummer="7">Zie ook het antwoord op vraag 3 en 5 voor wat betreft de rol van de overheid. Met het tijdselement waaraan wordt gerefereerd, wordt naar ik aanneem de beschikbaarheid van bewijzen voor de eisende partij bedoeld. Veel onderzoeksgegevens zijn bekend en de problematiek spitst zich meer toe op de verschillende uitleg van gegevens door de verschillende partijen, zijnde de gebruikers van de diergeneesmiddelen die menen schade geleden te hebben en de producent van het diergeneesmiddel, dan op het ontbreken van gegevens. </antwoord>
      <antwoord nummer="8">Sinds 1995 bestaat in Nederland het Bureau Bijwerkingen Diergeneesmiddelen, waar bijwerkingen van diergeneesmiddelen gemeld moeten worden door de producenten van het diergeneesmiddel. Vanaf die tijd is de besmetting van het huidige geschorste IBR-vaccin de enige gedocumenteerde casus. Over de periode voor 1995 zijn bij de overheid geen gedocumenteerde casussen beschikbaar. </antwoord>
      <antwoord nummer="10">In het registratiedossier van een diergeneesmiddel is aangegeven op welke verontreinigingen moet worden gecontroleerd en op welke wijze. Als niet wordt voldaan aan de criteria, zoals die zijn vastgelegd in het registratiedossier wordt niet voldaan aan artikel 2 DGW, hetgeen niet toelaatbaar is. Het is in de praktijk echter niet mogelijk om op alle denkbare bekende, maar ook nog onbekende, vervuilingen te controleren. Daarom is nooit voor 100% uit te sluiten dat (onbekende) verontreinigingen aanwezig zijn in het diergeneesmiddel. Indien ten gevolge van het gebruik van een diergeneesmiddel met (onbekende) vervuilingen schade ontstaat, is de producent van het diergeneesmiddel aansprakelijk voor deze schade. </antwoord>
      <antwoord nummer="11">Nee, aangezien het Burgerlijk Wetboek in artikel 188 van boek 6 expliciet vermeldt dat de bewijslast ligt bij de benadeelde. </antwoord>
      <noten afkomstig="antwoord"/>
   </antwoorden>
</kvr>
