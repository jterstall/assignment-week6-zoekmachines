<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de staatssecretaris van Justitie over de uitzetting van een asielzoeker die een klacht tegen de Nederlandse Staat heeft ingediend. (Ingezonden 16 maart 1999); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9185
</item>
         <item attribuut="Inhoud">Vragen omtrent het verzoek van het Committee Against Torture om een uitzetting van een asielzoeker op te schorten in verband met de behandeling van een klacht door dat Committee.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 1998-1999, nr. 1207, Tweede Kamer</item>
         <item attribuut="Vraagnr_bij_indiening">2989909580</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">1999-04-16</item>
         <item attribuut="Datum_indiening">1999-03-16</item>
         <item attribuut="Document-id">KVR9185</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2375" allpagenumbers="2375 2376 2377" vetnummer="2989909580" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9185" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1207" onderwerp="" indiendatum="1999-03-16">
         <vrager partij="GroenLinks" oorsprong="parlement">Halsema</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="16 april 1999). Zie ook Aanhangsel Handelingen nr. 114, vergaderjaar 1998–1999">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Welk gewicht hecht u aan het verzoek van het Committee Against Torture om een uitzetting op te schorten in verband met de behandeling van een klacht door het CAT? Is het feit dat een asielverzoek is afgewezen voldoende zwaarwegend om een uitzondering te maken op het beginsel dat gehoor wordt gegeven aan een verzoek van het CAT om uitzetting van een klager op te schorten? Zo ja, is er niet bij elk soortgelijk verzoek van het CAT sprake van een uitgeprocedeerde asielzoeker wiens uitzetting dreigt? Bent u zich bewust van de mogelijke schending van het refoulement-verbod van artikel 3 van het Verdrag tegen Foltering bij het negeren van een schorsingverzoek van het CAT? <voetnoot nummer="1"/>
      </vraag>
      <vraag nummer="2">Bent u ermee bekend dat het CAT pas na een inhoudelijke toets besluit of een verzoek om opschorting passend is? Bij hoeveel bij het CAT aanhangige klachten verzoekt het CAT de betreffende Verdragsstaat om een opschortende maatregel? Hoeveel van de klachten waarbij om een opschortende maatregel is verzocht, zijn uiteindelijk door het CAT gegrond verklaard? Wat is uw oordeel over de wijze waarop het CAT gebruik maakt van de mogelijkheid een dergelijk verzoek te doen? </vraag>
      <vraag nummer="3" voetnoot="2">Bent u bekend met de uitspraak van het CAT ten aanzien van Venezuela, waarin het onder andere overweegt: «() Furthermore, the Committee is deeply concerned by the fact that the State party did not accede to the request made by the Committee under rule 108, paragraph 3, of its rules of procedure that it should refrain from expelling or extraditing the author while her communication was being considered by the Committee and thereby failed to comply with the spirit of the Convention. The Committee considers that the State party, in ratifying the Convention and voluntarily accepting the Committee’s competence under article 22, undertook to cooperate with it in good faith in applying the procedure. Compliance with the provisional measures called for by the Committee in cases it considers reasonable is essentional in order to protect the person in question from irreparable harm, which could, moreover, nullify the end result of the proceedings before the Committee»? <voetnoot nummer="2"/>
      </vraag>
      <vraag nummer="4">Deelt u de mening dat Nederland een voorbeeldfunctie heeft binnen de internationale gemeenschap ten aanzien van respect voor mensenrechtenverdragen en instanties die toezien op de naleving daarvan? Zo ja, hoe verhoudt zich deze opvatting met uw weigering geen gehoor te geven aan het betreffende schorsingsverzoek? </vraag>
      <vraag nummer="5">Wat is uw standpunt ten opzichte van de mening van Amnesty International dat asielverzoeken van Tamils afkomstig uit het Noorden van Sri Lanka niet in een verkorte asielprocedure kunnen worden afgedaan, met name niet indien een link met de LTTE naar voren is gebracht? Wat vindt u van de stelling van Amnesty dat deze groep tevens een groot risico loopt op (willekeurige) arrestatie en op marteling tijdens hun voorlopige hechtenis? Heeft u deze risico’s meegewogen bij uw beslissing om de uitzetting niet op te schorten voor de behandeling van de klacht bij het CAT? Zo ja, op welke wijze? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="897">Aanhangsel Handelingen, nr. 897, Vergaderjaar 1998–1999.</noot>
         <noot nummer="2" datum="1999-12-16" bron="Communication No. 110/1998">Communication No. 110/1998, 16 december 1999</noot>
      </noten>
   </vragen>
   <antwoorden aantal="5">
      <antwoord nummer="1">Verzoeken van het Comité tegen Foltering (CAT) op grond van Regel 108 lid 9 van de Procedureregels van het Comité om uitzetting van klagers op te schorten gedurende de behandeling van de klacht worden serieus en zorgvuldig in overweging genomen. Daarbij is het uitgangspunt van de regering dat dergelijke verzoeken in beginsel worden ingewilligd. Uit dit uitgangspunt vloeit voort dat het feit dat een asielverzoek is afgewezen op zichzelf niet voldoende zwaarwegend is om geen gehoor te geven aan een verzoek van het CAT, tenzij zich situaties voordoen waarin een uitzondering op dit uitgangspunt is gerechtvaardigd. De president van de Arrondissementsrechtbank te ’s-Gravenhage, nevenzittingsplaats Haarlem, heeft op 26 maart 1999 het door mij gevoerde beleid niet kennelijk onredelijk geacht. Voorts heeft de president beslist dat betrokkene aan het beleid geen aanspraak kan ontlenen op schorsing van de uitzetting en dat niet is gebleken van bijzondere omstandigheden die meebrengen dat de uitzetting van betrokkene moet worden opgeschort. In aanmerking genomen hetgeen betrokkene tijdens zijn asielprocedure naar voren heeft gebracht, bezien in het licht van de algemene situatie in Sri Lanka en de positie van Tamils in het bijzonder, ben ik van mening dat geen aanleiding bestaat te veronderstellen dat er gegronde redenen zijn om aan te nemen dat betrokkene bij terugkeer naar Sri Lanka gevaar zou lopen te worden onderworpen aan foltering. </antwoord>
      <antwoord nummer="2">Uit informatie, ingewonnen bij het secretariaat van het CAT, is gebleken dat het CAT geen algemene richtlijnen hanteert voor de beoordeling of een verzoek wordt gedaan om de klager niet uit te zetten hangende het onderzoek door het Comité. Bij deze beoordeling wordt rekening gehouden zowel met de mensenrechtensituatie in het land van herkomst van de vreemdeling als met de persoonlijke situatie van de vreemdeling die uit de klacht en eventuele aanvullende informatie van de vreemdeling naar voren komt. Overigens wijs ik er op dat in Regel 108 lid 9 uitdrukkelijk is opgenomen dat «such a request addressed to the State party does not imply that any decision has been reached on the question of the admissibility of the communication». Ook in de brief van 15 december 1998 waarin het CAT in de onderhavige zaak het verzoek op grond van Regel 108 lid 9 heeft gedaan, heeft het CAT uitdrukkelijk aangegeven dat «this request does not imply that any decision has been reached on the admissibility of the communication, nor does it prejudge the Committee’s final views on the merits of the communication». Uit de informatie van het secretariaat van het CAT is voorts gebleken dat tot dusver ongeveer 110 artikel 3-klachten in behandeling zijn genomen waarvan 49 thans nog in behandeling zijn. Het CAT houdt geen cijfers bij over het aantal zaken waarin een verzoek op grond van Regel 108 lid 9 is gedaan. Het secretariaat schat dit aantal op ongeveer 70% van de zaken. In ongeveer 13 zaken was het Comité van mening dat uitzetting van de klager in strijd zou zijn met het Verdrag. Het grote verschil tussen het aantal behandelde klachten en het aantal zaken waarin het Comité van mening was dat uitzetting van klager in strijd zou zijn met het Verdrag wordt, aldus het secretariaat van het CAT, deels verklaard doordat veel zaken na voorlegging aan de aangeklaagde staat alsnog niet-ontvankelijk worden verklaard, bijvoorbeeld omdat niet alle nationale rechtsmiddelen zijn uitgeput, en doordat veel zaken door de klager niet worden doorgezet, bijvoorbeeld omdat de klager een verblijfsvergunning heeft gekregen. Uit bovenstaande cijfers blijkt dat het doen van het verzoek op grond van Regel 108 lid 9 weliswaar niet in alle zaken, maar wel in een aanzienlijk percentage van de zaken voorkomt. Het is niet mogelijk een gefundeerd oordeel te geven over de wijze waarop het CAT de bevoegdheid van Regel 108 lid 9 in zijn algemeenheid uitoefent omdat ik het voor een dergelijk oordeel vereiste inzicht in de dossiers betreffende klachten tegen andere landen niet heb. Hierbij speelt voorts een rol dat tot dusver door het Comité, inclusief de onderhavige klacht, slechts vier klachten aan de Nederlandse regering zijn voorgelegd. </antwoord>
      <antwoord nummer="3">Ja. </antwoord>
      <antwoord nummer="4">Nederland heeft actief de totstandkoming van het VN-Verdrag tegen Foltering gesteund en beoogt op gelijke wijze de naleving ervan te bevorderen. Door de inhoud van de huidige Regel 108 lid 9 niet als dwingende bepaling in het Verdrag op te nemen, hebben de opstellers van het Verdrag ervoor gekozen om de Verdragstaten op dit punt een zekere vrijheid te gunnen. Het feit dat de regering in het onderhavige geval voor het eerst van deze vrijheid gebruik maakt, doet niets af aan de toewijding van de regering aan de bescherming en bevordering van de mensenrechten in het algemeen en aan de doelstellingen van het Verdrag tegen Foltering in het bijzonder. </antwoord>
      <antwoord nummer="5">Het standpunt van Amnesty International dat asielverzoeken van Tamils afkomstig uit het Noorden van Sri Lanka niet in een verkorte asielprocedure kunnen worden afgedaan, deel ik niet. De president van de Arrondissementsrechtbank te ’s-Gravenhage, nevenzittingsplaats Haarlem, heeft in de onderhavige zaak op 7 december 1998 geoordeeld dat behandeling in de AC-procedure van personen die behoren tot de Tamil-bevolkingsgroep, ook indien de betrokkene behoort tot een van de zogeheten risicogroepen in het ambtsbericht van de Minister van Buitenlandse Zaken van 6 november 1998, niet op voorhand uitgesloten moet worden geacht. Voorts heeft de president overwogen geen grond te zien voor het oordeel dat de onderhavige zaak zich niet leende voor een inhoudelijke toetsing in de AC-procedure. Volgens genoemd ambtsbericht loopt de risicogroep waartoe betrokkene behoort (jongere Tamils met beperkte kennis van de Singalese taal, als uit de overgelegde documenten blijkt dat zij in het noorden zijn geboren) de kans om in Colombo bij een persoonscontrole voor gehoor te worden meegenomen. De meesten van hen worden na vaststelling van hun identiteit en verblijfsredenen binnen 48 tot 72 uur vrijgelaten. Het ambtsbericht vermeldt dat de kans op marteling groot is voor Tamils die langer dan drie maanden vastzitten omdat er concrete aanwijzingen zijn voor LTTE-betrokkenheid. Bij de beslissing om de uitzetting niet op te schorten gedurende de behandeling van de klacht bij het CAT is rekening gehouden met het risico van arrestatie en marteling. In de opmerkingen die de regering op 26 februari 1999 bij het CAT heeft ingediend is gemotiveerd geconcludeerd dat er geen grond is voor het oordeel dat in de onderhavige zaak sprake is van een «foreseeable, real and personal risk» voor een behandeling als verboden in artikel 3 van het Verdrag tegen Foltering. </antwoord>
      <noten afkomstig="antwoord"/>
   </antwoorden>
</kvr>
