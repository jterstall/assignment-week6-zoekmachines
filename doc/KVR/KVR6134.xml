<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Witteveen-Hevinga (PvdA) over ontduiking van de kredietregistratie. (Ingezonden 7 november 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6134
</item>
         <item attribuut="Rubriek">Geld (Kredieten)</item>
         <item attribuut="Trefwoorden">Consumptief krediet</item>
         <item attribuut="Vindplaats">Kamervragen met antwoord 1997-1998, nr. 397, Tweede Kamer</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Witteveen-Hevinga</persoon>
         </item>
         <item attribuut="Datum_reaktie">1997-12-08</item>
         <item attribuut="Datum_indiening">1997-11-07</item>
         <item attribuut="Document-id">KVR6134</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="813" allpagenumbers="813 814" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6134" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="397" onderwerp="" indiendatum="1997-11-7">
         <vrager partij="PvdA" oorsprong="parlement">Witteveen-Hevinga</vrager>
         <vraagt-aan/>
      </vraagdata>
      <antwoorddata antwoorddatum="1997-12-8">
         <antwoorder functie="staatssecretaris" ministerie="Economische Zaken">Van Dok-van Weele</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van de recente opmerkingen van de heer L. Overmars, directeur van de Nederlandse Vereniging van Banken? <voetnoot nummer="1"/>
      </vraag>
      <vraag nummer="2">Bent u op de hoogte van de vermeende ontduiking van de kredietregistratie door malafide kredietverstrekkers? </vraag>
      <vraag nummer="3">Bent u, met de heer Overmars, van mening dat naar deze ontduiking een diepgaand onderzoek door de Economische Controle Dienst moet worden ingesteld? </vraag>
      <vraag nummer="4" voetnoot="2">Bent u van mening dat met het oog op deze ontduiking, onder meer door zichzelf intermediairs noemende personen, alsnog een verplichte registratie voor kredietbemiddelaars moet worden overwogen, zoals destijds bij de behandeling van de Wet op het consumentenkrediet is toegezegd? <voetnoot nummer="2"/>
      </vraag>
      <vraag nummer="5">Welke maatregelen kunt u op korte termijn nemen om deze ontduiking tegen te gaan? </vraag>
      <noten afkomstig="vraag">
         <noot nummer="1" datum="1997-11-3" bron="Vlugschrift van de Partij van de Arbeid van 1 november jl. en het Algemeen Dagblad">Vlugschrift van de Partij van de Arbeid van 1 november jl. en het Algemeen Dagblad, 3 november 1997</noot>
         <noot nummer="2" documenttype="Kamerstuk" kamerstuk-id="19 785" documentnummer="7">Kamerstuk 19 785, nr. 7</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Voor zover bij mij en bij de ECD bekend, zijn er in Nederland geen illegale kredietverstrekkers werkzaam. De door de heer Overmars genoemde onderneming presenteert zich als intermediair. Ondernemingen die beschikken over een vergunning op grond van de Wet op het consumentenkrediet (WCK) zijn, op één na, verplicht aangesloten bij het Bureau Kredietregistratie te Tiel. De uitzondering betreft een onderneming die alleen kredieten verstrekt van minder dan f 500,–. Het BKR registreert deze kredieten niet, zodat aansluiting van deze onderneming bij het BKR geen zin heeft. In kredietaanbiedingen zoals advertenties moet worden vermeld of men de aanbieding doet als kredietgever, als intermediair of als leverancier. Ook moet men vermelden dat de kredietaanvraag wordt getoetst bij het BKR en dat het krediet aldaar wordt geregistreerd. Advertenties waarin kredieten worden aangeboden van f 50 000,– of minder en die niet voldoen aan o.a. deze bepalingen worden verzameld door de ECD, waarna normaliter een proces-verbaal volgt. Kredieten boven f 50 000,– vallen niet onder de WCK. Er is in de WCK geen verbod opgenomen om kredieten te verstrekken aan personen die een negatieve aantekening hebben bij het BKR. De verantwoordelijkheid van kredietverstrekking rust bij de kredietgever. </antwoord>
      <antwoord nummer="3">De ECD heeft een speciaal team dat zich in belangrijke mate richt op opsporing van overtredingen van de WCK door intermediairs. De onderzoeken van de ECD zijn gebaseerd op advertenties en op binnengekomen klachten. Verdergaande onderzoeken acht ik daarom niet nodig. </antwoord>
      <antwoord nummer="4">Nee, het aantal kredietintermediairs dat zich niet aan de Wet op het consumentenkrediet houdt is niet groot. Rekening houdende met een aantal van 15 000 à 20 000 personen en bedrijven die bemiddelen in het verstrekken van kredieten acht ik de administratieve belasting zowel bij het bedrijfsleven als bij de overheid te groot om een dergelijk zwaar instrument in te zetten. In dit kader verwijs ik u naar het Kamerstuk 19 785 nr. 7, blz. 34 t/m 36. De belasting voor het bedrijfsleven weegt m.i. niet op tegen de veronderstelde voordelen. Voorts zal een registratie de kwaadwillende intermediair niet verhinderen onjuist te handelen. </antwoord>
      <antwoord nummer="5">De ECD verricht binnen zijn mogelijkheden goed werk en ik acht geen reden aanwezig om nadere maatregelen te nemen. De ECD zal na een geconstateerde overtreding proces-verbaal opmaken. De vervolging is daarna de taak van het openbaar ministerie. De ECD heeft in de periode januari 1995 t/m augustus 1997 331 onderzoeken naar aanleiding van advertenties uitgevoerd. Hierbij is 260 maal een waarschuwing gegeven, 15 maal is er geen overtreding geconstateerd en 56 maal is er een proces-verbaal opgemaakt. </antwoord>
      <noten afkomstig="antwoord"/>
   </antwoorden>
</kvr>
