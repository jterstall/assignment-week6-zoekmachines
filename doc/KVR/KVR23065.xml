<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de staatssecretaris van Volkshuisvesting, Ruimtelijke Ordening en Milieubeheer over het storten van teer en ander chemisch afval in Twents natuurgebied. (Ingezonden 18 april 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23065
</item>
         <item attribuut="Inhoud">Aanvullende vragen op eerdere vragen van de leden Schreijer-Pierik en Koopmans, ingezonden 7 april 2005. Vragen naar aanleiding van TV-Oost programma 'Het Oversticht' (23 maart 2005) over de stort van teer en ander chemisch afval in naturgebied bij Vasse in de gemeente Tubbergen, in verband met risico's voor de volksgezondheid en gevaar voor weglekken afval naar nabijgelegen winningsgebieden voor drinkwater.</item>
         <item attribuut="Rubriek">Milieu (Afvalverwerking) Natuur (Natuurmonumenten)</item>
         <item attribuut="Trefwoorden">Afvalverwerking Natuurmonumenten</item>
         <item attribuut="Vindplaats">Kamervragen met antwoord 2004-2005, nr. 1692, Tweede Kamer</item>
         <item attribuut="Vraagnr_bij_indiening">2040513150</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2005-05-23</item>
         <item attribuut="Datum_indiening">2005-04-18</item>
         <item attribuut="Document-id">KVR23065</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3607" allpagenumbers="3607 3608" vetnummer="2040513150" code="0405tkkvr1692" lopendefooter="Tweede Kamer, vergaderjaar 2004–2005, Aanhangsel" filenaam="KVR23065" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1692" onderwerp="" indiendatum="2005-04-18">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="23 mei 2005), zie ook Aanhangsel Handelingen nr.1587, vergaderjaar 2004–2005">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Bent u ervan op de hoogte dat de provincie Overijssel al in 1998 een beschikking heeft afgegeven die aangeeft dat er een hoge mate van urgentie om te saneren in een natuurgebied bij Vasse in de gemeente Tubbergen is en dat de sanering vóór 2002 gestart moet zijn, maar dat er tot op heden niets is gebeurd? </vraag>
      <vraag nummer="2">Bent u bereid de VROM-Inspectie, als tweedelijnstoezichthouder, in te zetten om ervoor te zorgen dat deze sanering met spoed ter hand wordt genomen? Zo neen, waarom niet? </vraag>
      <vraag nummer="3">Bent u bereid stappen te ondernemen om ervoor te zorgen dat direct maatregelen worden genomen om spelende kinderen en recreanten van de gevaarlijke stortplaats weg te houden, bijvoorbeeld via plaatsing van hekken en/of waarschuwingsborden, zoals de GGD al in 1989 heeft gevraagd? Zo neen, waarom niet? </vraag>
      <vraag nummer="4">Deelt u het standpunt dat het rijk ook zelf verantwoordelijkheid draagt voor de sanering, aangezien het rijk (het toenmalige ministerie van Sociale Zaken en Volksgezondheid) in 1964 een bindend advies heeft uitgebracht aan de gemeente Tubbergen om de stortingen mogelijk te maken? Zo neen, waarom niet? Zo ja, welke consequenties verbindt u hieraan? </vraag>
      <vraag nummer="5">Deelt u het standpunt dat snel de chemische samenstelling van de vervuilde plek moet worden achterhaald, aangezien nog maar 23% van de samenstelling bekend is en het goed mogelijk is dat er naast zuurteer nog ander chemisch afval is gestort? Zo neen, waarom niet? Zo ja, welke stappen onderneemt u? </vraag>
      <vraag nummer="6">Bent u bereid ervoor te zorgen dat de grondwaterverontreiniging snel in kaart wordt gebracht, aangezien dit tot op heden niet is gebeurd en zich meerdere drinkwaterwinningen in de directe omgeving bevinden? Zo neen, waarom niet? </vraag>
      <vraag nummer="7">Bent u ervan op de hoogte dat de drinkwaterwinning op de Vasserheide in 1997 is stopgezet? Is uit te sluiten dat dit verband hield met verontreinigingen uit de teerput? Zo ja, op basis waarvan? </vraag>
      <vraag nummer="8">Is uit te sluiten dat als gevolg hiervan verontreinigd grondwater aan het maaiveld komt? Zo ja, op basis waarvan? Zo neen, welke risico’s loopt de volksgezondheid als gevolg hiervan? </vraag>
      <vraag nummer="9">Is het risico uit te sluiten dat verontreinigingen in de voedselketen terecht zijn gekomen, in het geval verontreinigd grondwater en/of oppervlaktewater wordt gebruikt voor bijvoorbeeld het besproeien van landbouwgrond of voor veedrenking? Zo ja, waarom? Zo neen, welke stappen onderneemt u om dit risico in de toekomst uit te sluiten? </vraag>
      <vraag nummer="10">Wat is uw oordeel over het feit dat de provincie Overijssel wel al een saneringsvisie heeft opgesteld (met als voorkeursvariant het inpakken van de verontreiniging), terwijl er nog geen beeld is van de samenstelling van het afval, de doorwerking naar het grondwater en de omvang van het probleem? Deelt u het standpunt dat dit andersom moet gebeuren? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van de leden Schreijer-Pierik en Koopmans (beiden CDA), ingezonden 7 april 2005, (vraagnummer 2040512260). </toelichting>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Op dit moment zie ik geen aanleiding voor nadere betrokkenheid van de VROM-Inspectie.De provincie Overijssel heeft het onderzoekstraject nog niet geheel afgerond. Deze sanering heeft een lage prioriteit in het Overijsselse meerjarenprogramma Wet bodembescherming 2005–2009 en daarnaast is ook geen bijdrage verstrekt uit de zogenaamde knelpuntenpot van het Ministerie van VROM, omdat andere gevallen een hogere prioriteit kregen.Zie ook mijn antwoord op vraag 4. </antwoord>
      <antwoord nummer="3">Omdat in het verleden door de provincie Overijssel al maatregelen zijn genomen om direct (huid)contact met het zuurteer te voorkomen (afdekking en periodieke controle hierop) is dat niet nodig, temeer daar op korte termijn aanvullende maatregelen worden genomen om het terrein minder toegankelijk te maken. </antwoord>
      <antwoord nummer="4">Dat standpunt deel ik niet.Het rijk draagt wel in algemene zin verantwoordelijkheid voor de bodemsanering in Nederland, maar de programmering, voorbereiding en uitvoering van de sanering is opgedragen aan het bevoegd gezag voor de bodemsanering, in casu de provincie Overijssel.De provincie ontvangt voor de uitvoering van deze taken van het rijk een ongedeeld budget op basis waarvan zij zelf de afweging maakt welke gevallen van bodemverontreiniging met voorrang aangepakt worden. </antwoord>
      <antwoord nummer="5">Nader onderzoek, gericht op de samenstelling van zuurteer en/of eventueel ander gestort materiaal acht ik niet zinvol, omdat uit de saneringsvisie blijkt dat er voldoende analytische en historische informatie beschikbaar is om de verontreinigingssituatie te kunnen karakteriseren. </antwoord>
      <antwoord nummer="6">Dat hoeft niet, want daarin wordt al door de provincie Overijssel voorzien. Overigens is uit tot dusver uitgevoerd onderzoek gebleken dat de drinkwaterwinning niet wordt bedreigd. </antwoord>
      <antwoord nummer="7">Ik ben daarvan op de hoogte.De hoofdreden om de winning te sluiten was het voorkómen van droogteschade aan de landbouw.De aanwezigheid van de teerputten was geen zwaarwegend argument.Door het waterleidingbedrijf zijn destijds geen verontreinigingen in het gewonnen ruwwater aangetroffen. </antwoord>
      <antwoord nummer="8">Op dit moment is het uittreden van verontreinigd grondwater niet aannemelijk.Dit valt af te leiden uit de grondwaterstand en de tot dusver waargenomen verspreiding.Ter plaatste van de teerputten is bovendien sprake van een infiltratiegebied. </antwoord>
      <antwoord nummer="9">Op dit moment wordt de kans als zeer gering ingeschat.Echter, om aan alle twijfel een eind te maken heeft de VROM-Inspectie met de provincie Overijssel afgesproken dat de twee bekende bronnen voor veedrenking worden onderzocht. </antwoord>
      <antwoord nummer="10">Ik oordeel positief over het (laten) opstellen van een saneringsvisie.In mijn antwoord op vraag 2 van de leden Schreijer-Pierik en Koopmans (Aanhangsel Handelingen nr.1689, vergaderjaar 2004–2005) heb ik aangegeven wat het doel hiervan is. De saneringsvisie geeft slechts een doorkijk op de mogelijke saneringsvarianten en heeft niet de status van een saneringsplan.De vragen die voortvloeien uit de saneringsvisie probeert de provincie Overijssel eerst beantwoord te krijgen.Op basis hiervan zal zij een saneringsplan opstellen. </antwoord>
      <noten afkomstig="antwoord"/>
   </antwoorden>
</kvr>
