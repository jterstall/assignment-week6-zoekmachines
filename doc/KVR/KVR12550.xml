<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Oudkerk en Zijlstra (beiden PvdA) aan de minister van Volksgezondheid, Welzijn en Sport over problemen inzake huisartsenzorg. (Ingezonden 6 oktober 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12550
</item>
         <item attribuut="Inhoud">Vragen naar aanleiding van het bericht in het Groninger Dagblad van 30 september 2000 dat een apotheker een bezwaarschrift heeft ingediend tegen de vestiging van een nieuwe huisarts in het dorp Nieuwolde.</item>
         <item attribuut="Rubriek">Gezondheidszorg (Medische beroepen)</item>
         <item attribuut="Trefwoorden">Apothekers Artsen</item>
         <item attribuut="Vindplaats">Kamervragen met antwoord 2000-2001, nr. 193, Tweede Kamer</item>
         <item attribuut="Vraagnr_bij_indiening">2000100810</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Oudkerk</persoon>
            <persoon partij="PvdA">Zijlstra</persoon>
         </item>
         <item attribuut="Datum_reaktie">2000-11-02</item>
         <item attribuut="Datum_indiening">2000-10-06</item>
         <item attribuut="Document-id">KVR12550</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="393" allpagenumbers="393 394" vetnummer="2000100810" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12550" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="193" onderwerp="" indiendatum="2000-10-6">
         <vrager partij="PvdA" oorsprong="parlement">Oudkerk</vrager>
         <vrager partij="PvdA" oorsprong="parlement">Zijlstra</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-11-2">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht <voetnoot nummer="1"/>dat zich onlangs wel degelijk een nieuwe huisarts voor het dorp Nieuwolde heeft gemeld die in dit dorp aan de slag wilde gaan, mede gezien de nijpende problemen ter plekke inzake huisartsenzorg? </vraag>
      <vraag nummer="2">Klopt het bericht dat een apotheker gedreigd heeft een bezwaarschrift tegen de apotheekhoudende huisartsenvereniging in te dienen? </vraag>
      <vraag nummer="3">Hoe rijmt u deze gang van zaken met: a. het door u geconstateerde nijpende tekort aan huisartsenzorg op het platteland b. uw stimulerende beleidsinzet t.a.v. apotheekhoudende huisartsen? </vraag>
      <vraag nummer="4">Wilt u de Kamer zo spoedig mogelijk informeren over de inzet vanuit uw ministerie om deze problematiek op te lossen en aldus burgers de garantie van goede huisartsenzorg te geven? </vraag>
      <noten afkomstig="vraag">
         <noot nummer="1" datum="2000-09-30" bron="Groninger Dagblad">Groninger Dagblad, 30 september 2000</noot>
      </noten>
   </vragen>
   <antwoorden aantal="4">
      <antwoord nummer="1">Er heeft zich inderdaad een huisarts als belangstellende gemeld, maar deze heeft zich teruggetrokken vanwege de kleine omvang van deze apotheekhoudende praktijk. Het gaat om een praktijk van ongeveer 1600 patiënten. </antwoord>
      <antwoord nummer="2">Een apotheekhoudend huisarts uit de buurtgemeente neemt thans waar voor de praktijk te Nieuwolda. De apotheekhoudend huisarts is daarvoor bij besluit van 3 januari 2000 van de Commissie voor gebiedsaanwijzing in de provincie Groningen een uitbreiding van haar gebied verleend, waardoor zij bevoegd is de artsenijbereidkunst uit te oefenen c.q. geneesmiddelen af te leveren aan haar patiënten. De apotheker heeft tegen dit besluit op 14 februari 2000 beroep ingesteld. Hij maakt bezwaar tegen het feit dat deze vergunning voor onbepaalde tijd is verleend. Naar zijn opvatting had er een vergunning voor een beperkte tijd verstrekt moeten worden. De desbetreffende apotheker stelt zich op het standpunt dat hij kan instemmen met de vestiging van een apotheekhoudend huisarts in Nieuwolda, maar zolang dat nog niet het geval is, ligt het voor de hand zijn apotheek te splitsen en een nieuw filiaal in Nieuwolda te openen. Indien er zich te zijner tijd een nieuwe apotheekhoudende huisarts zou vestigen, verklaart hij zich bereid de apotheek te sluiten. Dit beroep heb ik op 17 augustus jl. ongegrond verklaard. De apotheker overweegt om tegen dit besluit in beroep te gaan bij de rechtbank, waarbij het met name gaat om het feit dat de vergunning niet voor een beperkte tijd aan de apotheekhoudende huisarts is verstrekt. </antwoord>
      <antwoord nummer="3">Huisartsen zijn in beginsel vrij in hun afweging om te beslissen waar zij zich willen gaan vestigen. Vanwege de bestaande schaarste aan huisartsen hebben huisartsen een ruime keuze uit vestigingsplaatsen. Huisartsen zullen geneigd zijn om zich te gaan vestigen in gebieden die door hen aantrekkelijk worden gevonden. In de praktijk blijkt dat vestiging op het platteland minder aantrekkelijk wordt gevonden, waardoor het vinden van een opvolger soms moeilijk tot stand komt. Bij de beslissing van de huisarts spelen veel factoren een rol, zoals de mogelijkheid om in een groep te werken, deel te nemen aan een dienstenstructuur en de mogelijkheid om in deeltijd te werken. Op het platteland zijn er meestal minder mogelijkheden aanwezig om dit soort zaken te regelen, omdat het veelal gaat om de overname van een solistische praktijk met onvoldoende patiënten voor een tweede huisarts. Kleine praktijken op het platteland kunnen (financieel) interessant zijn voor huisartsen, indien bijvoorbeeld de mogelijkheid bestaat om een apotheekgedeelte erbij over te nemen. Een apotheekhoudende huisarts heeft de mogelijkheid om deel te nemen aan een experiment scheiding inkoop en zorg, waarbij hij zo mogelijk zal worden gevrijwaard van onvrijwillige overname van het apotheekgedeelte door een apotheker. Een absolute garantie kan echter niet worden gegeven omdat de huidige WOG het primaat voor de bereiding en aflevering van geneesmiddelen bij de apotheker legt. Mocht door een overname van apotheekgedeelte de medische zorg in het gedrang raken doordat er een onvoldoende financiële grondslag resteert voor de praktijkvoering dan kan de huisarts in contact treden met de regionale verzekeraar om een passende (financiële) regeling te treffen. </antwoord>
      <antwoord nummer="4">Het ministerie heeft regelmatig contact met de Provinciale Staten van Groningen en de regionale zorgverzekeraar over de oplossing van de problemen in Nieuwolda en de bredere problematiek van schaarste aan huisartsen in Groningen. Beide organisaties zetten zich met de District Huisartsen Vereniging in om de problemen zo snel mogelijk op een structurele manier op te lossen. Daarnaast heb ik de Inspectie voor de Gezondheidszorg gevraagd om de situatie in Nieuwolda nauwlettend te volgen en toe te zien op een adequate opvang van huisartsenzorg in Nieuwolda tot het moment dat een structurele oplossing voor Nieuwolda is gerealiseerd. Op dit moment wordt de zorg in Nieuwolda opgevangen door huisartsen in de buurgemeenten die daarvoor een waarnemer hebben aangetrokken. De mogelijkheden van het inzetten van een praktijkverpleegkundige per 01-01-2001 worden onderzocht. Voorts zijn er ontwikkelingen in gang gezet om te komen tot een Centrale Doktersdienst Eemsmond (24 uurs bereikbaarheid/beschikbaarheid). </antwoord>
      <noten afkomstig="antwoord"/>
   </antwoorden>
</kvr>
