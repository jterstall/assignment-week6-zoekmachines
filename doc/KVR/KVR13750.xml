<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders en Apostolou (beiden PvdA) aan de minister van Buitenlandse Zaken en de staatssecretaris van Economische Zaken over wapenexport naar Taiwan. (Ingezonden 26 april 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13750
</item>
         <item attribuut="Inhoud">Vragen over de recente politiek van de VS ten opzichte van China en Taiwan, in verband met spanningen in die regio en mogelijke wapenexport naar Taiwan.</item>
         <item attribuut="Rubriek">Internationale betrekkingen (Algemeen) Veiligheidsbeleid en defensie (Wapenbeheersing)</item>
         <item attribuut="Trefwoorden">China Export Taiwan Wapens</item>
         <item attribuut="Vindplaats">Kamervragen met antwoord 2000-2001, nr. 1251, Tweede Kamer</item>
         <item attribuut="Vraagnr_bij_indiening">2000110060</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
            <persoon partij="PvdA">Apostolou</persoon>
         </item>
         <item attribuut="Datum_reaktie">2001-05-30</item>
         <item attribuut="Datum_indiening">2001-04-26</item>
         <item attribuut="Document-id">KVR13750</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2609" allpagenumbers="2609 2610" vetnummer="2000110060" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13750" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1251" onderwerp="" indiendatum="2001-04-26">
         <vrager partij="PvdA" oorsprong="parlement">Koenders</vrager>
         <vrager partij="PvdA" oorsprong="parlement">Apostolou</vrager>
         <vraagt-aan>de minister van Buitenlandse Zaken en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2001-05-30">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de staatssecretarissen van Economische Zaken en van Defensie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Hoe beoordeelt de Nederlandse regering de recente politiek van de VS ten aanzien van China en Taiwan en de noodzaak de spanningen in die regio te verminderen? </vraag>
      <vraag nummer="2">Hoe beoordeelt de Nederlandse regering daarbij het pakket wapenexport waarbij o.a. onderzeeboten geleverd worden en wanneer vindt die export plaats? </vraag>
      <vraag nummer="3">In hoeverre zijn Nederlandse en/of Duitse bedrijven bij deze order betrokken? </vraag>
      <vraag nummer="4">Is het waar dat het Nederlandse ontwerp van de Moray dat mede tot stand is gebracht met fondsen van de ministeries van Defensie en van Economische Zaken onderdeel van de leverantie is? Zo ja, hoe beoordeelt u dit? </vraag>
      <vraag nummer="5">Zijn bij de overdracht van technologie zoals bijvoorbeeld ten aanzien van het Moray-ontwerp condities gesteld, bijvoorbeeld ten aanzien van verdere doorvoer of wapenexport? Zo nee, waarom niet? </vraag>
      <vraag nummer="6">Zijn Nederlandse bedrijven betrokken bij deze leverantie als subcontractor of anderszins en is in dat kader een wapenexportvergunning noodzakelijk? Hoe beoordeelt u zo’n vergunning? </vraag>
      <vraag nummer="7">Hoe beziet de regering in meer algemene zin het wapenexportbeleid naar China en Taiwan en welke Europese coördinatie vindt hierover plaats? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De VS huldigen het standpunt dat er slechts één Chinese staat is, de Volksrepubliek China, waarvan de wettige regering zetelt in Peking. De relaties tussen de VS en Taiwan worden sinds 1979 bepaald door de Taiwan Relations Act, waarin de VS zich het recht voorbehouden de legitieme defensiebehoeften van Taiwan te vervullen. Op basis van deze wet spreken de VS jaarlijks met Taiwan over de Taiwanese defensiebehoeften. Gelet op de sterke kwantitatieve en kwalitatieve toename in het Chinese bewapeningsniveau geconcentreerd rond de Straat van Taiwan, hebben de VS tijdens deze besprekingen dit jaar deels ingestemd met de Taiwanese verzoeken. </antwoord>
      <antwoord nummer="2">De VS hebben verklaard dat zij op basis van de Taiwan Relations Act bereid zijn bepaalde militaire goederen aan Taiwan te leveren. Het is aan de Taiwanese autoriteiten hun wensen kenbaar te maken. Tot het moment waarop de Taiwanese autoriteiten hun interne besluitvorming hebben afgerond is van concrete orders of leveringen nog geen sprake. Wat betreft de onderzeeboten gaat de Amerikaanse toezegging overigens niet verder dan een aanbod aan Taiwan behulpzaam te zijn bij de verwerving van die vaartuigen. </antwoord>
      <antwoord nummer="3 t/m 6">De Amerikaanse autoriteiten hebben de regering geen verzoek gedaan behulpzaam te zijn bij de eventuele levering aan Taiwan van onderzeeboten van Nederlands ontwerp. Uitvoer van militaire goederen is in Nederland vergunningplichtig. Dit geldt ook voor de levering van onderdelen voor militaire systemen, en voor de uitvoer van militaire technologie. Voor indirecte bemoeienis is vergunning vereist uit hoofde van het Besluit Financieel Verkeer Strategische Goederen. Vergunningen worden afgegeven met inachtneming van de feitelijke eindbestemming. Een eventuele vergunningaanvraag voor de uitvoer van militaire goederen naar Taiwan, rechtstreeks dan wel indirect, zou worden getoetst aan het geldende «één-China»-beleid. In het licht van het Chinees-Nederlandse Joint Communiqué van 1 februari 1984, waarin Nederland toezegde geen verdere vergunningen voor uitvoer van militaire goederen naar Taiwan te verlenen, zou een dergelijke vergunningaanvraag worden afgewezen. Vervolgleveringen gebaseerd op contracten afgesloten vóór 1984 worden vermeld in de jaarlijkse rapportage over het wapenexportbeleid. Wat betreft het Moray-ontwerp is bovendien contractueel uitdrukkelijk door de Staat bedongen dat de kennis van de bouwtekeningen en technologie niet zonder de instemming van de Staat aan derden bekend mag worden gesteld. De Duitse regeling met betrekking tot vergunningverlening voor wapenleveranties aan Taiwan is mij niet in detail bekend. De Duitse regering heeft echter nadrukkelijk verklaard voor leverantie van onderzeeboten aan Taiwan geen vergunning te verlenen, mocht een verzoek daartoe worden gedaan. </antwoord>
      <antwoord nummer="7">Jegens de Volksrepubliek China geldt sinds 1989 een EU-wapenembargo, dat overigens door de lidstaten op verschillende wijzen in de praktijk wordt gehanteerd. Dit embargo is niet van toepassing op Taiwan. Voorzover lidstaten levering van militaire goederen aan Taiwan toelaatbaar achten, zullen zij deze beoordelen met inachtneming van de EU-Gedragscode voor de wapenexport. De daarin vervatte criteria vormen met andere woorden de spelregels voor de Europese coördinatie. </antwoord>
      <noten afkomstig="antwoord"/>
   </antwoorden>
</kvr>
