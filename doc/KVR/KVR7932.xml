<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) over wachtlijsten voor verstandelijk gehandicapten in Friesland. (Ingezonden 2 september 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7932
</item>
         <item attribuut="Inhoud">De vragen, naar aanleiding van een NRC-bericht van 29 augustus 1998, betreffen de gehandicaptenzorg in Friesland, zowel wonen als dagbesteding.</item>
         <item attribuut="Rubriek">Welzijn (Geestelijk gehandicapten)</item>
         <item attribuut="Trefwoorden">Friesland Geestelijk gehandicapten</item>
         <item attribuut="Vindplaats">Kamervragen met antwoord 1998-1999, nr. 118, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1998-10-05</item>
         <item attribuut="Datum_indiening">1998-09-02</item>
         <item attribuut="Document-id">KVR7932</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="241" allpagenumbers="241 242" vetnummer="2979816060" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7932" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="118" onderwerp="" indiendatum="1998-09-2">
         <vrager partij="SP" oorsprong="parlement">Kant</vrager>
         <vraagt-aan/>
      </vraagdata>
      <antwoorddata antwoorddatum="1998-10-5">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het u bekend dat de Friese gemeente Opsterland zelf geld beschikbaar stelt om wachtlijsten voor verstandelijk gehandicapten aan te pakken? <voetnoot nummer="1"/>
      </vraag>
      <vraag nummer="2">Is het u bekend dat de provincie Friesland afgelopen voorjaar een krediet van 4 miljoen heeft toegezegd voor een plan van aanpak waarmee tachtig gehandicapten die al lange tijd op de wachtlijst staan geholpen kunnen worden? Zo ja, klopt het dat de provincie hierbij als voorwaarde heeft gesteld dat het rijk hierna de opvang van deze tachtig mensen betaalt? Hoe is hierop gereageerd? </vraag>
      <vraag nummer="3">Zijn in Friesland de wachtlijsten voor opvang van verstandelijk gehandicapten relatief lang? Zo ja, kunt u inzicht geven in het aantal mensen op de wachtlijst en de gemiddelde wachtduur? </vraag>
      <vraag nummer="4">Acht u de rijksoverheid verantwoordelijk voor een adequate opvang van gehandicapten zodat dit niet kan worden overgelaten aan welwillende gemeenten en provincies? Zo ja, ziet u het ingrijpen van de gemeente Opsterland en de provincie Friesland als signalen dat de rijksoverheid hier op dit moment niet in slaagt? </vraag>
      <vraag nummer="5">Wat gaat u doen om het probleem van de wachtlijsten in Friesland en de rest van Nederland aan te pakken? Op welke termijn denkt u de wachttijden tot een aanvaardbare termijn terug te dringen? Wat vindt u een aanvaardbare termijn? </vraag>
      <noten afkomstig="vraag">
         <noot nummer="1" datum="1998-08-28" bron="NRC">NRC, 28 augustus 1998</noot>
      </noten>
   </vragen>
   <antwoorden aantal="5">
      <antwoord nummer="1">De gemeente Opsterland heeft op eigen initiatief f 19 000,– beschikbaar gesteld om vijf gehandicapten tijdelijk van de wachtlijst te halen. Deze vijf gehandicapten krijgen een half jaar gedurende 2,5 dag per week dagbesteding aangeboden. Het bedrag is gehaald uit de gemeentelijke WVG-middelen. De gemeente wil met deze tijdelijke maatregel een signaal afgeven aan het Rijk en de Provincie. </antwoord>
      <antwoord nummer="2">De provincie Friesland heeft in mei van dit jaar een plan van aanpak opgesteld, waarin zij een bedrag van twee maal f 2 mln reserveert voor de verlichting van de wachtlijstproblematiek in de gehandicaptenzorg. Het provinciale krediet wordt beschikbaar gesteld op voorwaarde, dat het Rijk vanaf 2001 de financiering van het plan overneemt. Het provinciale plan is aangehaakt bij de instelling voor verstandelijk gehandicapten ’t Heechhout te Beetsterzwaag, die een aanvraag heeft ingezien voor capaciteitsuitbreiding van 30 plaatsen voor substitutie. Deze 30 plaatsen zullen verspreid over Friesland worden uitgezet op basis van vraaggestuurde zorg. Bovengenoemde aanvraag is op 24 augustus 1998 via de gebruikelijke WZV-procedure naar de adviesorganen gestuurd. In afwachting van de adviezen heb ik nog geen standpunt over dit project ingenomen. De beschikbare volumekaders komen in het kader van de meerjarenafspraken met de gehandicaptensector aan de orde. Daarover zal ik u begin november berichten. </antwoord>
      <antwoord nummer="3">De wachtlijsten zijn in Friesland de afgelopen jaren toegenomen. Het aantal wachtenden voor wonen is in 1997 met 113 wachtenden toegenomen (van 425 per 31-12-1996 tot 538 per 31-12-1997). De omvang van de wachtlijsten in de provincie Friesland ligt boven het landelijk gemiddelde. Per 31 maart 1998 staan er op de wachtlijst 542 urgent wachtenden voor wonen en 332 voor dagbesteding (het landelijk gemiddelde berekend naar het inwonersaantal van de provincie Friesland is 298 voor wonen respectievelijk 153 voor dagbesteding). De gemiddelde wachtduur is afhankelijk van demografische gegevens, urgentie van de cliënt en de grootte van capaciteitsuitbreidingen. Er zijn op dit moment geen algemeen geaccepteerde normen voor aanvaardbare wachttijden. Het is ook niet mogelijk deze normen eenduidig te formuleren, omdat aanvaardbaarheid van de wachttijd voor cliënt afhankelijk is van de urgentie van de situatie waarin die cliënt zich bevindt. In overleg met de sector werk ik wel aan het verbeteren van de registratiesystematiek, waaronder de indeling in urgentiecategorieën, zodat de geregistreerde wachttijden meer zeggingskracht krijgen. </antwoord>
      <antwoord nummer="4">Op basis van de Wet Ziekenhuisvoorzieningen geeft de rijksoverheid verklaringen en vergunningen af voor de bouw ten behoeve van wonen en dagbesteding. De provincies geven ten behoeve van verklaringen prioriteiten aan en adviseren de rijksoverheid hierin terzake. Het plan Friesland haakt aan op het ingezette rijksoverheidsbeleid. Friesland zal haar plan alleen tot uitvoering brengen als de rijksoverheid een positief signaal afgeeft en zorg draagt voor de financiering na 2001. De eenmalige actie van de gemeente Opsterland is in dit kader meer een signaal naar de overheden om iets te doen aan de opvang van gehandicapten. Ik constateer, evenals de gemeente Opsterland, dat die opvang nog verbeteringen behoeft. De komende jaren stel ik de vermindering van de wachtlijsten centraal. Bij het bestrijden van wachtlijsten denk ik overigens niet alleen aan het uitbreiden van de bestaande capaciteit, maar aan een breed pakket van maatregelen. Naast capaciteitsuitbreiding gaat het om het verbeteren van de wachtlijstregistratie, het optimaliseren van het wachtlijstbeheer (zodat de meest urgente kandidaten het eerst geplaatst worden), het bevorderen van de doorstroming binnen de sector en het tegengaan van selectief opnamebeleid van instellingen. </antwoord>
      <antwoord nummer="5">In het regeerakkoord is voor de komende regeerperiode een bedrag van f 430 mln aan extra intensiveringen voor de gehandicaptenzorg gereserveerd. Het wegwerken van de wachtlijsten en het verminderen van de werkdruk heeft daarbij hoge prioriteit. Zoals mijn voorgangster in een brief aan uw Kamer van 29 mei 1997 (TK vergaderjaar 1996–1997, 24 170 nr. 26) heeft aangegeven, vereist het wegwerken van de wachtlijsten in de gehandicaptenzorg een structurele aanpak over meerdere jaren. In overleg met de sector zal ik in het kader van de meerjarenafspraken een plan van aanpak voor het verminderen van de wachtlijsten opstellen en u daarover informeren. </antwoord>
      <noten afkomstig="antwoord"/>
   </antwoorden>
</kvr>
