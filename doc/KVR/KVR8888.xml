<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van lid Buijs (CDA) aan de minister van Volksgezondheid, Welzijn en Sport over de gevolgen van herstructurering van de bloedvoorziening. (Ingezonden 18 februari 1999); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8888
</item>
         <item attribuut="Rubriek">Gezondheidszorg (Geneeskunde)</item>
         <item attribuut="Trefwoorden">Bloedtransfusies</item>
         <item attribuut="Vindplaats">Kamervragen met antwoord 1998-1999, nr. 943, Tweede Kamer</item>
         <item attribuut="Vraagnr_bij_indiening">2989907940</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">1999-03-11</item>
         <item attribuut="Datum_indiening">1999-02-18</item>
         <item attribuut="Document-id">KVR8888</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1929" allpagenumbers="1929 1930 1931" vetnummer="2989907940" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8888" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="943" onderwerp="" indiendatum="1999-02-18">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-03-11">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Kunt u bevestigen dat de herstructurering van de bloedvoorziening per 1 januari 1998 ook raakt aan de verhouding tussen de bloedvoorziening en de Wet Tarieven Gezondheidszorg (WTG)? </vraag>
      <vraag nummer="2">Is met ingang van 1 januari 1999 de WTG-systematiek van tarieven/lumpsum-bedragen gewijzigd in een systeem van integrale tarieven? </vraag>
      <vraag nummer="3">Betekent de overgang op het systeem van integrale tarieven voor 1999 en volgende jaren een kostenstijging van bloed en bloedproducten voor ziekenhuizen van ruim f 112 mln.? </vraag>
      <vraag nummer="4">Welke oorzaken liggen ten grondslag aan deze zeer forse kostenstijging van bloed en bloedproducten, variërend van soms 100 tot 300%? </vraag>
      <vraag nummer="5">Worden ziekenhuizen voor deze kostenstijging door u volledig gecompenseerd door middel van een verhoging van het ziekenhuisbudget? </vraag>
      <vraag nummer="6">Had u in de cijfers van het JOZ c.q. de meerjarenafspraken met deze forse kostenstijging rekening gehouden? Zo neen, op welke wijze zult u alsdan in een degelijke financiële dekking voorzien? </vraag>
      <vraag nummer="7">Hoe verhoudt deze gang van zaken zich tot uw op kostenbeheersing gericht beleid? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. In het Algemeen Overleg op 27 november 1996 met de Vaste Commissie voor de Volksgezondheid, Welzijn en Sport van de Tweede Kamer der Staten-Generaal heb ik mijn beleidslijn uiteengezet ten aanzien van de herstructurering van de bloedvoorziening. Deze herstructurering moest voldoen aan de volgende uitgangspunten: 1. Door een landelijk uniform kwaliteitsbeleid en de afdwingbare uitvoering daarvan dient de kwaliteit van bloed en bloedproducten gegarandeerd te zijn. 2. De inzameling, bewerking en toediening van bloed en bloedproducten dienen zodanig plaats te vinden dat een doelmatig gebruik van de schaarse en om niet beschikbare grondstof gegarandeerd is. Daarbij dienen de bekostigingsstructuur van de bloedvoorziening en de spreiding van de bloedbanken over Nederland zodanig gewijzigd te worden, dat zij voldoende garanties bevatten voor een zowel landelijk als regionaal doelmatige bedrijfsvoering. 3. De huidige ideële uitgangspunten van de bloedvoorziening in Nederland blijven onderschreven: donatie van bloed geschiedt om niet, de bewerking en levering van bloed en bloedproducten geschieden zonder winstoogmerk. Aan deze uitgangspunten kon slechts recht gedaan worden wanneer de herstructurering van de bloedvoorziening zou leiden tot één landelijke organisatie met één centrale gezagsstructuur en een eenduidige transparante financieringsstructuur. In de oude situatie kende de bloedvoorziening geen eenduidige financieringssysteem. Binnen de reikwijdte van artikel 28, ex Wet inzake Bloedtransfusie, werden door het CLB voor de voorziening van geneesmiddelen bereid uit humaan plasma (oude term: langhoudbare bloedproducten) kostprijsgestuurde prijzen in rekening gebracht. Daarbij is sprake van concurrentie met andere aanbieders uit de farmaceutische sector, waardoor er enige marktmodulatie aanwezig is. Deze marktmodulatie ontbrak echter zowel bij de voorziening van korthoudbare bloedproducten als bij de voorziening met grondstoffen voor de langhoudbare bloedproducten, omdat de bloedbanken en het CLB voor deze activiteiten het alleenrecht hebben. Deze voorzieningen kenden vooralsnog het regime van de Wet tarieven gezondheidszorg. Daarbij viel de opbrengstkant van de bloedbanken uiteen in twee delen: de hoeveelheid verkocht product maal het toegestane tarief in principe ter dekking van de productiekosten, en een lumpsum in principe ter dekking van locatie en «overige» kosten. Zowel ik als de leden van de Vaste Commissie achtten de totstandkoming van een eenduidige, transparante financiële structuur voor de landelijke organisatie van de bloedvoorziening alleen mogelijk als de bloedbanken uit de werkingssfeer van de WTG zouden worden gehaald. In de notitie van 14 februari 1997 aan de Voorzitter van de Tweede Kamer der Staten-Generaal inzake de nadere uitwerking van de herstructurering van de bloedvoorziening is aangegeven dat de duale financieringsstructuur (bloedbanken: WTG-tarieven; CLB: markt-gemoduleerde kostprijzen) zal worden vervangen door een systeem van bij afnemers in rekening te brengen tarieven buiten de systematiek van de WTG. Het vertrek van de bloedbanken uit de WTG is in 1998 (een overgangsjaar) zorgvuldig voorbereid. Vanaf 1 januari 1999 worden door de stichting Sanquin bloedvoorziening (de door mij aangewezen landelijke organisatie van de bloedvoorziening) reeds integrale kostprijzen voor bloedproducten gerekend. Deze integrale kostprijzen zijn voorlopig goedgekeurd. De definitieve vaststelling van deze prijzen hangt af van mijn goedkeuring aan de begroting en operationeel beleidsplan van de stichting Sanquin bloedvoorziening. </antwoord>
      <antwoord nummer="2">Ja. Per 1 januari 1999 valt de bloedvoorziening praktisch buiten de werkingssfeer van de WTG. Dit zal binnenkort formeel worden bekrachtigd met een AMvB met terugwerkende kracht tot 1 januari 1999. Dat betekent in de praktijk dat het Cotg geen tarieven meer bepaalt voor de bloedbanken. Wel heb ik het Cotg advies gevraagd over de begroting van Sanquin. Het advies heeft indirect ook betrekking op de tarieven. Er is inderdaad zoals aangegeven in beantwoording van vraag 1 per 1 januari 1999 overgegaan van marginale tarieven per product en een lumpsum op integrale tarieven per product. De stichting Sanquin bloedvoorziening stelt deze tarieven samen op basis van de ingediende begroting 1999. Deze begroting en onderhavige tarieven behoeven mijn goedkeuring zoals weergegeven in de Wet inzake bloedvoorziening. Deze goedkeuring heb ik momenteel nog niet verleend. Ik heb de stichting Sanquin bloedvoorziening momenteel toegestaan om de door hen voorgestelde tarieven als voorlopige tarieven te hanteren. </antwoord>
      <antwoord nummer="3">Een kostenstijging van ruim 112 miljoen in totaal voor bloed en bloedproducten is mij niet bekend. Bovendien is deze verhoging in relatie tot de totale uitgaven voor bloed en bloedproducten zeer onwaarschijnlijk. De totale begroting van de stichting Sanquin bloedvoorziening komt voor 1999 neer op ongeveer f 440 mln. Hiervan komt ongeveer de helft ten laste van de bloedbanken. Dit bedrag zal, uiteraard nadat ik hieraan mijn goedkeuring verleen, door de tarieven van de korthoudbare bloedproducten moeten worden opgebracht. De overgang op integrale tarieven heeft geen kostenverhogende invloed op macroniveau. Op ziekenhuisniveau kunnen herallocaties plaatsvinden. De integrale tarieven ontstaan door de Cotg-tarieven 1998 te vermenigvuldigen met een factor 2,8. Bij sommige bloedproducten wordt van deze factor afgeweken teneinde de prijzen meer te doen aansluiten bij de werkelijke kostprijs. Daarnaast heb ik in mijn voorgangsrapportage van 4 november 1998 aan de Tweede Kamer (GMV/MHB 985968) gemeld dat per 1 juli 1999 het noodzakelijk is om een Nucleïnezuur Amplificatie Test (NAT) op hepatitus C virus in te voeren vanwege een verhoogde veiligheid van geneesmiddelen bereid uit humaan plasma (plasma is een onderdeel van bloed). Deze voortgangsrapportage vervangt het wettelijk verlangde ministerieel plan voor 1999 en dient als kader voor de stichting Sanquin Bloedvoorziening. De invoer van de NAT test op hepatitis C zal eveneens een verhoging van de tarieven tot gevolg hebben. Voor 1999 staat voor de invoering van deze test een bedrag van f 3,5 mln. begroot. </antwoord>
      <antwoord nummer="4">De ogenschijnlijke forse stijging van bloed en bloedproducten wordt veroorzaakt door de overgang van marginaal tarief naar integraal tarief, de aanpassing van een integraal tarief naar een meer kostprijsgestuurd tarief en eventuele kwaliteitsinvesteringen. Hoewel de overgang van marginaal tarief naar integraal tarief op macroniveau niet leidt tot kostenstijging lijkt dit op papier wel het geval. Werd de oude prijs vroeger bijvoorbeeld opgebouwd uit een marginaal tarief van f 30 gulden plus f 55 gulden meegenomen in een totale lumpsum van f 20 000 gulden (dus niet zichtbaar per product) dan zou het nieuwe tarief nu zonder kwaliteitsinvestering f 85 gulden kosten. Met dit rekenvoorbeeld, waarbij grosso modo is gerekend met een verrekeningsfactor van 2,8 (zie ook vraag 3), behels ik een aansluiting te maken tussen de oude berekeningswijze (marginale tarieven) en de methodiek van de integrale tarieven, die vanaf 1999 geldt. </antwoord>
      <antwoord nummer="5">Nee, slechts gedeeltelijk. Waar de begroting van de Stichting Sanquin Bloedvoorziening kostenposten kent die herleidbaar zijn tot kosten ten gevolge van de herstructurering (bijvoorbeeld de op- en inrichting van Sanquin), zullen de extra kosten ten opzichte van het niveau van voor de herstructurering niet worden gedekt ten nadele van het macro-ziekenhuisbudget. Verandering in de tarieven van bloedproducten als gevolg van kwaliteitseisen conform het ministerieel plan (voor 1999 mijn voortgangsrapportage GMV/MHB 985968 van 4 november 1998 aan de Tweede Kamer) zullen worden verwerkt in het macro-ziekenhuisbudget en vervolgens toegedeeld aan de individuele ziekenhuisbudgetten. Indien de kosten, van bloedproducten, binnen de ziekenhuizen stijgen of dalen als gevolg van meer dan wel minder verbruik, dan zullen de ziekenhuizen hiervoor niet gecompenseerd of gekort worden. </antwoord>
      <antwoord nummer="6">In de antwoorden op vragen 3 en 4 heb ik reeds uitgelegd dat de ogenschijnlijke hoge stijging van de tarieven zoals die nu in rekening worden gebracht in de ziekenhuizen het gevolg zijn van een aantal zaken. Ten eerste is het oude marginale tarief voor bloedproducten omgezet naar een integraal tarief dat meer aansluit op de kostprijs van bloedproducten. Het omzetten van het marginale tarief in een integraal tarief heeft per saldo geen effect op het macrobudget. Het ziekenhuisbudget wordt verlaagd met de bedragen van de lumpsum die dat betreffende ziekenhuis betaalde. Het macro-ziekenhuisbudget wordt vervolgens verhoogd met de oude lumpsumbedragen die de ziekenhuizen feitelijk betaalde voor de instandhouding van de nationale bloedvoorziening. Dit bedrag wordt vervolgens herverdeeld via de verschillende FB-parameters. Op deze manier worden de totale kosten voor de instandhouding van de nationale bloedvoorziening herverdeeld over de ziekenhuisbudgetten. Dus de overgang van de WTG systematiek naar een systeem van integrale tarieven heeft als zodanig geen kostenstijging als gevolg. Ten tweede zijn er eenmalig kosten voor de op- en inrichting van de stichting Sanquin bloedvoorziening. Zoals ik reeds aangaf bij de beantwoording van vraag 5 zal deze kostenstijging niet worden gedekt ten nadele van het macro-ziekenhuisbudget. Met de stichting Sanquin bloedvoorziening is overeengekomen dat de kosten voor de oprichting van het centraal bureau niet in de tarieven van bloed en bloedproducten zal worden meegenomen. Als laatste zijn er kosten voor de kwaliteit en veiligheidsverbetering van bloed- en bloedproducten. Kostenstijgingen als gevolg van overeen te komen kwaliteitsinvesteringen zoals bijvoorbeeld de NAT test op Hepatitis C of GMP-eisen voor de huisvestiging, die in het tarief van bloed en bloedproducten tot uitdrukking komen zullen betrokken worden bij de voorbereiding van het JOZ 2000 en bij de meerjarenafspraken. </antwoord>
      <antwoord nummer="7">Bij herstructurering van de bloedvoorziening speelt buiten kwaliteitsverbetering ook de doelmatigheid een voorname rol. Doelmatigheid en efficiency zijn gewaarborgd door de begroting en het beleidsplan van de bloedvoorzieningsorganisatie te toetsen aan dergelijke criteria. Voor 1999 is op dit punt gekozen voor een adequate advisering door het Cotg en het College voor Ziekenhuisvoorziening. Aan de hand van deze adviezen stel ik de begroting vast. De begroting is bepalend voor de hoogte van de tarieven voor korthoudbare bloedproducten. </antwoord>
      <noten afkomstig="antwoord"/>
   </antwoorden>
</kvr>
