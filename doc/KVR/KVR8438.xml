<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Feenstra (PvdA) aan de ministers van Volkshuisvesting, Ruimtelijke Ordening en Milieubeheer en van Financien over de doorvoer van CFK's via de Rotterdamse Haven. (Ingezonden 13 november 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8438
</item>
         <item attribuut="Inhoud">Vragen over de illegale in- of doorvoer van chloorfluorkoolwaterstoffen (CFK's).</item>
         <item attribuut="Rubriek">Milieu (Gevaarlijke stoffen) Milieu (Luchtverontreiniging)</item>
         <item attribuut="Trefwoorden">Gevaarlijke stoffen Luchtverontreiniging</item>
         <item attribuut="Vindplaats">Kamervragen met antwoord 1998-1999, nr. 549, Tweede Kamer</item>
         <item attribuut="Vraagnr_bij_indiening">2989903190</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">Feenstra</persoon>
         </item>
         <item attribuut="Datum_reaktie">1999-01-04</item>
         <item attribuut="Datum_indiening">1998-11-13</item>
         <item attribuut="Document-id">KVR8438</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1121" allpagenumbers="1121 1122" vetnummer="2989903190" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8438" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="549" onderwerp="" indiendatum="1998-11-13">
         <vrager partij="PvdA" oorsprong="parlement">Feenstra</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Financiën</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Zijn uw diensten, zoals de Douane en de Milieu-Inspectie, op de hoogte van de doorvoer van grote hoeveelheden ozonlaag-aantastende stoffen (CFK’s) via de haven van Rotterdam, en zo ja, vanuit welke landen zijn deze stoffen afkomstig en om welke hoeveelheden gaat het? 1, 2 </vraag>
      <vraag nummer="2">Deelt u, inzake de veronderstelde doorvoer van CFK’s via de haven van Rotterdam, de conclusie dat het beleidsmatig wrang en voor uw diensten frustrerend is, dat waar het Nederlandse CFK-beleid succesvol is, we via Rotterdam de handel mogelijk blijven maken tussen landen die het Montreal-Verdrag niet hebben ondertekend? </vraag>
      <vraag nummer="3">Wordt de doorvoer van deze stoffen door uw diensten wel gesignaleerd en geregistreerd? </vraag>
      <vraag nummer="4">Kunt u berichten bevestigen dat een zending is ingenomen en vernietigd, maar ook dat een ingenomen zending nadien weer is vrijgegeven? </vraag>
      <vraag nummer="5">Deelt u de opvatting dat aan de Douane en de Milieu-Inspectie de wettelijke bevoegdheden moeten worden gegeven om dergelijke zendingen in te nemen, te vernietigen en de kosten daarvan te verhalen op de transporteur cq. eigenaar? </vraag>
      <vraag nummer="6">Zo ja, bent u bereid een dergelijke aanpak in Nederland te laten volgen door een initiatief gericht op de Verdragspartners in en buiten Europa? </vraag>
      <noten afkomstig="vraag">
         <noot nummer="1" datum="1998-11-11" bron="Zie uitzending Netwerk">Zie uitzending Netwerk, 11 november 1998</noot>
         <noot nummer="2" datum="1998-11-12" bron="Zie ook rapport EIA">Zie ook rapport EIA, 12 november 1998</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Poppe, ingezonden 13 november 1998. </toelichting>
   <antwoorden aantal="3">
      <antwoord nummer="1, 3 en 4">Op grond van het Protocol van Montreal is productie en gebruik van nieuwe CFK’s verboden (behoudens voor essentiële toepassingen). Oost-Europese landen hebben op dit moment een uitzondering van dit verbod tot 2001. Deze landen streven overigens ernaar deze uitzonderingspositie voor een nog langere termijn te handhaven. Ontwikkelingslanden (waaronder China en India) hebben een uitzonderingspositie tot 2006. In de Europese Unie is het Protocol van Montreal geïmplementeerd door EU-Verordening 3093/94. Daarmee is het verboden om in de EU nieuwe CFK’s te produceren of in te voeren (behoudens voor essentiële toepassingen zoals voor medisch gebruik, waarvoor toestemming van de Europese Commissie nodig is). De EU-Verordening is in Nederland geïmplementeerd door het Besluit inzake stoffen die de ozonlaag aantasten 1995. De Douane controleert bij de invoer van CFK’s of de vereiste vergunning aanwezig is en controleert eveneens steekproefsgewijs of stoffen die onder een andere naam worden aangegeven, niet eveneens onder het invoerverbod vallen. Het is ons bekend dat via de haven van Rotterdam vervoer van CFK’s plaatsvindt. De Douane heeft vanaf begin 1996 zendingen met een totaal van 300 000 kg CFK’s gesignaliseerd. Het betrof: – Begin 1996: 170 000 kg geproduceerd in Nederland en onder douaneverband gebracht onder de vereiste gegevens betreffende het land van bestemming. Het bleek later te gaan om export naar de Verenigde Staten, waarvoor vergunning was verleend maar waarbij de Nederlandse producent was vergeten de vereiste informatie bij te voegen. Deze zending is na het bijvoegen van de vereiste informatie vervolgens vrijgegeven. – Medio 1997: 63 000 kg illegaal ingevoerd vanuit China ten behoeve van een bedrijf in Duitsland. Op last en kosten van het Openbaar Ministerie heeft de Inspectie Milieuhygiëne deze partij bij de AVR laten vernietigen en proces-verbaal opgemaakt tegen het bedrijf dat de douane-aangifte had gedaan en tegen het Duitse bedrijf dat de CFK’s wilde importeren. – Najaar 1997: een zending van 48 000 kg gesignaleerd, die eveneens afkomstig was uit China en bestemd was voor het hierboven genoemde bedrijf in Duitsland, dat echter inmiddels failliet gegaan was. Feitelijk was er nog geen sprake van invoer of van een andere overtreding, waardoor geen proces-verbaal is opgemaakt. De zending is retour afzender gegaan. – Medio 1998: 18 480 kg aangegeven ten uitvoer naar Polen. Het bleek om een legale uitvoer te gaan, aangezien de partij was bestemd voor medische toepassing. De partij is daarom weer vrijgegeven door de Inspectie Milieuhygiëne. – Najaar 1998: lopend onderzoek van o.a. rivierpolitie naar transport naar Italië. In bovenstaande gevallen ging het om het brengen in het vrije verkeer van de Europese Unie of het voorhanden hebben in verband met het uitvoeren van CFK’s naar bestemmingen buiten de Europese Unie. De doorvoer van goederen uit derde landen over het grondgebied van de Europese Unie vindt plaats onder de douaneregeling douanevervoer. Deze goederen worden niet in het vrije verkeer van de Europese Unie gebracht. Zendingen van CFK’s die worden gebracht onder de douaneregeling douanevervoer zijn uitgezonderd van het verbod op de invoer van CFK’s zoals opgenomen in het Besluit inzake stoffen die de ozonlaag aantasten 1995. Er is in Nederland of de Europese Unie geen regelgeving die aanvullende eisen stelt aan het vervoeren van CFK’s. De Douane heeft gelet op het feit dat de doorvoer van CFK’s niet is verboden of onderworpen aan beperkingen, geen taak in de controle op deze doorvoer noch in de registratie. Noch de Douane, noch de Inspectie Milieuhygiëne beschikken over gegevens over de omvang van de mogelijke doorvoer van CFK’s van en naar bestemmingen binnen en buiten de Europese Unie via Nederland. </antwoord>
      <antwoord nummer="2">Ja. </antwoord>
      <antwoord nummer="5 en 6">Doorvoer van CFK’s over het grondgebied van de EU is nu toegestaan. Een puur Nederlands verbod op doorvoer van CFK’s zal niet effectief zijn. De doorvoer zal dan plaats blijven vinden, echter via andere Europese Havens. Het is effectiever om in EU-verband doorvoer nader te regelen. Ik zal in overleg met de Commissie bezien of dit in het kader van de EU-verordening dan wel het Montreal Protocol nader geregeld kan worden. </antwoord>
      <noten afkomstig="antwoord"/>
   </antwoorden>
</kvr>
