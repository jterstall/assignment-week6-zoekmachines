<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Samsom (PvdA) en Spies (CDA) aan de staatssecretaris van Volkshuisvesting, Ruimtelijke Ordening en Milieubeheer over EPR-subsidie op zonnepanelen. (Ingezonden 5 januari 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19296
</item>
         <item attribuut="Inhoud">Vragen naar aanleiding van TV-programma Kassa, met daarin uitlatingen over het stopzetten van de subsidie voor zonnepanelen per 1 januari 2004.</item>
         <item attribuut="Rubriek">Energie, water en grondstoffen (Alternatieve energiebronnen) Energie, water en grondstoffen (Energiebesparing)</item>
         <item attribuut="Trefwoorden">Energiebesparingssubsidies Zonne-energie</item>
         <item attribuut="Vindplaats">Kamervragen met antwoord 2003-2004, nr. 667, Tweede Kamer</item>
         <item attribuut="Vraagnr_bij_indiening">2030405450</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Samsom</persoon>
            <persoon partij="CDA">Spies</persoon>
         </item>
         <item attribuut="Datum_reaktie">2004-01-21</item>
         <item attribuut="Datum_indiening">2004-01-05</item>
         <item attribuut="Document-id">KVR19296</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1417" allpagenumbers="1417 1418" vetnummer="2030405450" code="0304tkkvr667" lopendefooter="Tweede Kamer, vergaderjaar 2003–2004, Aanhangsel" filenaam="KVR19296" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="667" onderwerp="" indiendatum="2004-01-5">
         <vrager partij="PvdA" oorsprong="parlement">Samsom</vrager>
         <vrager partij="CDA" oorsprong="parlement">Spies</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-01-21">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u op de hoogte van de uitzending van het programma Kassa van zaterdag 20 december 2003 waarin de firma Beldezon aangaf dat circa 2000 mensen hun EPR-subsidie op zonnepanelen mis dreigen te lopen? </vraag>
      <vraag nummer="2">Klopt de informatie van deze firma dat uw ministerie zes weken (van 30 oktober 2003 tot 12 december 2003) nodig heeft gehad om te beoordelen of bepaalde zonnepanelen onder de EPR-subsidie zouden kunnen vallen? </vraag>
      <vraag nummer="3">Is een termijn van zes weken niet onverantwoord lang, zeker gezien het gegeven dat de EPR voor dit soort zonnepanelen per 1 januari 2004 ophoudt te bestaan? Was een termijn van maximaal twee weken niet veel meer voor de hand liggend geweest? </vraag>
      <vraag nummer="4">Waarom is bij het stopzetten van de regeling per 16 oktober 2003 de termijn tussen de uiterste besteldatum en de uiterste uitleverdatum met twee maanden verkort? </vraag>
      <vraag nummer="5">Bent u bereid om de termijn waarop de panelen geplaatst moeten zijn te verlengen met de termijn die uw ministerie méér nodig heeft gehad dan de twee weken om over de toelating van andere panelen te besluiten? </vraag>
      <vraag nummer="6">Bent u bereid om deze vragen per ommegaande te beantwoorden om zo snel mogelijk duidelijkheid te verschaffen aan de gedupeerde kopers van zonnepanelen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. De betreffende organisatie heeft overigens elders andere aantallen genoemd. </antwoord>
      <antwoord nummer="2">Econcern BV (waar Beldezon onderdeel van uitmaakt) heeft bij brief gedateerd 30 oktober 2003 (en ontvangen op 3 november) met betrekking tot verschillende bepalingen en voorwaarden van de Energie Premie Regeling aan het ministerie van VROM gevraagd of haar interpretatie van de voorwaarden juist was. De antwoordbrief is op 11 december per fax verzonden. Gedurende deze periode is er regelmatig telefonisch contact geweest tussen medewerkers van Econcern en VROM over aspecten uit de brief en verschillende andere vraagstukken. </antwoord>
      <antwoord nummer="3">Op 16 september 2003 is bekendgemaakt dat de Energie Premie Regeling per 16 oktober 2003 zou worden gesloten, waarbij de volgende voorwaarden golden: – Het apparaat of de voorziening moet zijn gekocht (cq. besteld) vóór 16 oktober 2003. Dat betekent dat de koopovereenkomst of opdrachtverlening op uiterlijk 15 oktober 2003 moet zijn aangegaan. – Het apparaat of de voorziening moet zijn geleverd èn in/aan de woning geïnstalleerd of aangebracht en in werking zijn binnen 13 weken na 16 oktober 2003, dat is uiterlijk op 15 januari 2004. – Voor het apparaat of de voorziening moet het aanvraagformulier voor energiepremie 2003 binnen 13 weken na 16 oktober 2003 en uiterlijk op 15 januari 2004 ingediend zijn. De intrekking van de regeling heeft in het najaar extra inspanningen gekost in termen van (aanpassen) regelgeving, en communicatie. Zo zijn er vele brieven binnengekomen met vragen over de Energie Premie Regeling. Daarbij is voorrang gegeven aan beantwoording van brieven van burgers en vragen vanuit de Kamer. De brief van Econcern heeft in dit verband een lagere prioriteit gekregen, ook omdat een aantal vragen over de reeds genoemde voorwaarden zeer wel door (juristen van) het bedrijf zelf hadden kunnen worden uitgezocht. Voorts heeft het bedrijf, zo blijkt uit signalen uit de markt zelf, in de periode vlak vóór sluiting van de Energie Premie Regeling nog zeer actief campagne gevoerd om zoveel mogelijk zonnepanelen te verkopen. In die situatie was reeds duidelijk dat het op tijd kunnen leveren van de panelen problematisch zou worden. Dat is dus uiteindelijk ook zo gebleken. Aan het veroorzaken van dat probleem is het bedrijf derhalve zelf debet. </antwoord>
      <antwoord nummer="4">Omdat het budgetplafond van de Energie Premie Regeling (54 miljoen euro) dreigde te worden overschreden, is de regeling op 16 oktober 2003 voortijdig ingetrokken. Als gevolg daarvan valt de uiterste uitleverdatum derhalve vroeger. In het Uitvoeringsconvenant bij de Tijdelijke Regeling Energie Premies 2003 is namelijk opgenomen dat na intrekking van de regeling een termijn van 13 weken geldt voor het installeren, in gebruik nemen en indienen van de subsidieaanvraag. Over de van toepassing zijnde voorwaarden na intrekking van de regeling is herhaaldelijk duidelijk gecommuniceerd, via advertenties in de landelijke media, de VROM website en websites van andere betrokken organisaties. Aanbieders van EPR voorzieningen zijn medio september per brief op de hoogte gesteld van de voorwaarden ten aanzien van de intrekking van de Energie Premie Regeling. </antwoord>
      <antwoord nummer="5">Nee, daartoe ben ik niet bereid. Een dergelijke verlenging zou door andere partijen overigens ook niet worden begrepen. Over voorwaarden als gevolg van de intrekking van de regeling heeft er een tijdige en duidelijke communicatie plaatsgevonden. Daarnaast ben ik van mening dat Beldezon risico’s heeft genomen, die ik niet bereid ben af te dekken. In de Tijdelijke Regeling Energiepremies 2003 is overigens een hardheidsclausule voor de schrijnende gevallen opgenomen. Individuele gevallen kunnen op basis van deze clausule een verzoek indienen, die vervolgens per geval zullen worden beoordeeld. </antwoord>
      <antwoord nummer="6">Ja, bij dezen. </antwoord>
      <noten afkomstig="antwoord"/>
   </antwoorden>
</kvr>
