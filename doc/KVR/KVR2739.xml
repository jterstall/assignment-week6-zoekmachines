<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Soutendijk-van Appeldoorn (CDA) over de Edese pyromaan. (Ingezonden 16 februari 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2739
</item>
         <item attribuut="Inhoud">Vragen over de ondernomen actie, die zou moeten voorkomen dat de vrijgelaten pyromaan opnieuw brand gaat stichten. Daarbij komt onder andere de gedwongen opname aan de orde.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Strafrecht en strafprocesrecht (Straffen)</item>
         <item attribuut="Trefwoorden">Gevangeniswezen Straffen</item>
         <item attribuut="Vindplaats">Kamervragen met antwoord 1995-1996, nr. 789, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Soutendijk-van Appeldoorn</persoon>
         </item>
         <item attribuut="Datum_reaktie">1996-03-18</item>
         <item attribuut="Datum_indiening">1996-02-16</item>
         <item attribuut="Document-id">KVR2739</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1597" allpagenumbers="1597 1598" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="789" onderwerp="" indiendatum="1996-02-16">
         <vrager partij="CDA" oorsprong="parlement">Soutendijk-van Appeldoorn</vrager>
         <vraagt-aan/>
      </vraagdata>
      <antwoorddata antwoorddatum="1996-03-18">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Heeft de Edese pyromaan D. wederom brand gesticht? </vraag>
      <vraag nummer="2">Wat heeft u destijds na de vrijlating van D. ondernomen om te voorkomen dat hij weer brand zou stichten? </vraag>
      <vraag nummer="3" voetnoot="1">Waarom heeft geen gedwongen opname ingevolge de wet BOPZ plaatsgevonden, zoals uitdrukkelijk door de minister van Justitie aan de Kamer als mogelijkheid is genoemd? <voetnoot nummer="1"/>
      </vraag>
      <vraag nummer="4">Bestaat de kans, dat de golf van brandstichtingen die Ede na zijn vrijlating uit voorlopige hechtenis heeft getroffen, ondanks de ontkenningen hiervan door de politie, geheel of gedeeltelijk toch aan D. moet worden toegeschreven? </vraag>
      <vraag nummer="5">Bestond de mogelijkheid om op de terechtzitting van het hoger beroep de gevangenneming van D. te vorderen? Zo ja, is dit gebeurd? Zo neen, waarom niet? </vraag>
      <noten afkomstig="vraag">
         <noot nummer="1">Handelingen TK 1995–1966, nr. 12, blz. 2636</noot>
      </noten>
   </vragen>
   <antwoorden aantal="5">
      <antwoord nummer="1">F.D. is op verdenking van brandstichting in een caravan op 14 februari jongstleden door de rechter-commissaris op 16 februari in bewaring gesteld. Op 22 februari is door de raadkamer van de rechtbank te Arnhem de gevangenhouding bevolen op de gronden geschokte rechtsorde, recidivegevaar en onderzoeksbelang. Of F.D. schuldig is aan de brandstichting waarvoor hij op de 14e februari jongstleden werd aangehouden is totdat de rechter uitspraak heeft gedaan niet door het OM te beantwoorden. </antwoord>
      <antwoord nummer="2">Uit bij de politie te Ede ingewonnen inlichtingen blijkt dat zowel de criminele inlichtingendienst als de Afdeling Basis Politiezorg na de vrijlating van D. alert zijn geweest op diens gedragingen, maar dit heeft niet geleid tot informatie die wees op betrokkenheid van D. bij de branden, die zich na zijn vrijlating tot zijn betrapping op heterdaad op 14 februari jongstleden hebben voorgedaan. Pas na een concrete tip op 12 februari jongstleden waren er concrete aanwijzingen dat D. betrokken was bij brandstichtingen en is een aanvang gemaakt met de observatie van D. Deze observatie had zoals bekend reeds op 14 februari succes. </antwoord>
      <antwoord nummer="3">Het openbaar ministerie heeft geen verzoek ingediend bij de rechtbank tot het verlenen van een voorlopige machtiging tot gedwongen opname in een psychiatrisch ziekenhuis in het kader van de Wet BOPZ. De districtspsychiater, wiens advies op 8 december 1995 door de advocaat-generaal werd ingewonnen, achtte het op dat moment niet haalbaar en niet wenselijk om betrokkene te beoordelen in het kader van genoemde Wet. Hij schatte het gevaarscriterium op dat moment als aanvaardbaar in. Dit met name gelet op het feit dat betrokkene destijds zelf aangaf naar de gevangenis te willen en de context waarbinnen betrokkene zich bevond, te weten de opvang binnen het gezin, de mediabelangstelling en aandacht van de raadsman. </antwoord>
      <antwoord nummer="4">Deze vraag kan pas na afronding van het strafrechtelijk onderzoek tegen D. worden beantwoord. </antwoord>
      <antwoord nummer="5">Na de vrijlating op 1 december 1995 van betrokkene volgde op 13 december 1995 een «pro forma» zitting bij het gerechtshof en werd door de procureur-generaal gevangenneming gevorderd. Bij afweging van de belangen van de maatschappij tegen die van de verdachte achtte het OM het in casu redelijk voor de tweede maal voorlopige hechtenis te vorderen. Voorts werd wederom het herhalingsgevaar als omstandigheid naar voren gebracht, nu echter op basis van de rapportage van het Pieter Baan Centrum. Destijds was deze rapportage niet beschikbaar als onderbouwing van het eerste bevel tot voorlopige hechtenis. Het gerechtshof wees die vordering af. Er zou geen sprake zijn van «nieuwe bezwaren» en het rapport zou slechts een nadere onderbouwing zijn van het herhalingsgevaar, zoals reeds opgenomen in het tot 1 december 1995 van kracht zijnde bevel tot voorlopige hechtenis. Derhalve kon geen hernieuwing van de voorlopige hechtenis plaatsvinden. Op 13 februari 1996 volgde de inhoudelijke behandeling van de strafzaak voor het gerechtshof. Op dat moment was er geen belastend materiaal voorhanden dat als basis zou kunnen dienen voor een vordering gevangenneming. Op 16 februari 1996 diende de procureur-generaal wel een dergelijke vordering in bij het gerechtshof. Daarin stonden als «nieuwe bezwaren» centraal verdenking de caravanbrand van 14 februari 1996 te hebben gesticht en het recidivegevaar. Het gerechtshof wees die vordering toe. Er was thans wel sprake van nieuwe bezwaren die een hernieuwing van de voorlopige hechtenis mogelijk maakten. Deze bezwaren bleken uit het voorliggende proces-verbaal waaruit genoemde verdenking rees. </antwoord>
      <noten afkomstig="antwoord"/>
   </antwoorden>
</kvr>
