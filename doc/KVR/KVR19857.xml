<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Economische Zaken over onverklaarbare naheffingen van Essent. (Ingezonden 3 maart 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19857
</item>
         <item attribuut="Inhoud">Vragen over de 'onverklaarbaar hoge' naheffing die klanten van Essent krijgen, hetgeen volgens sommige klanten verband houdt met gas van laag calorische waarde.</item>
         <item attribuut="Rubriek">Consument (Algemeen) Energie, water en grondstoffen (Aardgas)</item>
         <item attribuut="Trefwoorden">Aardgas Consumenten</item>
         <item attribuut="Vindplaats">Kamervragen met antwoord 2003-2004, nr. 1161, Tweede Kamer</item>
         <item attribuut="Vraagnr_bij_indiening">2030409670</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2004-03-26</item>
         <item attribuut="Datum_indiening">2004-03-03</item>
         <item attribuut="Document-id">KVR19857</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2463" allpagenumbers="2463 2464" vetnummer="2030409670" code="0304tkkvr1161" lopendefooter="Tweede Kamer, vergaderjaar 2003–2004, Aanhangsel" filenaam="KVR19857" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1161" onderwerp="" indiendatum="2004-03-3">
         <vrager partij="SP" oorsprong="parlement">Gerkens</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2004-03-26">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw mening over het bericht dat klanten van Essent een onverklaarbaar hoge naheffing krijgen? <voetnoot nummer="1"/>
      </vraag>
      <vraag nummer="2">Hoe beoordeelt u de mening van sommige klanten dat de hoge naheffing komt door gas van laag calorische waarde? Is deze theorie in principe mogelijk? Zo neen, waarom niet? </vraag>
      <vraag nummer="3">Hoe verklaart u het feit dat er ongekend veel en hoge naheffingen bij Essent zijn dit jaar? Kan dit te maken hebben met administratieve chaos? Zo neen, waarom niet? Zo ja, welke consequenties verbindt u hier dan aan, aangezien 1 maart 2004met rasse schreden naderbij komt? </vraag>
      <vraag nummer="4">Welke mogelijkheden hebben gedupeerden om hun recht te halen nu Essent nonchalant blijft zeggen dat het aan de klant ligt? Zou een «stop-now-order» de schade kunnen beperken? Zo neen, waarom niet? Zo ja, gaat u de toezichthouders de bevoegdheid geven van een «stop-now-order»? </vraag>
      <vraag nummer="5">Gaat u de Dienst uitvoering en toezicht energie (Dte) te vragen om een onderzoek? Zo neen, waarom niet? Zo ja, hoe snel kan dat onderzoek afgerond zijn? </vraag>
      <noten afkomstig="vraag">
         <noot nummer="1" datum="2004-02-21" bron="Brabants Dagblad">Brabants Dagblad, 21 februari 2004</noot>
      </noten>
   </vragen>
   <antwoorden aantal="5">
      <antwoord nummer="1">Ik heb bij DTe navraag gedaan over de achtergrond van de berichten. Daaruit begrijp ik het volgende. Bij een aantal klanten is de verbruiksperiode waarover wordt afgerekend verlengd. Dit houdt verband met het moment waarop de meterstanden zijn opgenomen. Bij een zelfopname door de klant wordt aan het begin van de opnamemaand een mailing bezorgd. Vele klanten reageren binnen één à twee dagen en geven hun meterstanden door. De opnamedatum ligt in dat geval in het begin van de maand. Bij opname door een meteropnemer, wat eenmaal in de 3 jaar plaatsvindt, kan het voorkomen dat de datum opschuift, bijvoorbeeld door de afwezigheid van bewoners op het tijdstip van opname. Zo kan de situatie zich voordoen dat een klant in 2003 zelf per 2 januari standen heeft opgenomen en in 2004de meteropnemer op 30 januari aan de deur is geweest. Dit maakt een verschil van vier weken. Dat kan bij alle energiebedrijven voorkomen. Verbruikers van energie krijgen hierdoor – éénmalig – te maken met een langere verbruiksperiode. Zonder dat het normale verbruikpatroon wijzigt, kan het voorkomen dat klanten moeten bijbetalen. Dit wordt veroorzaakt door het feit dat in de langere verbruiksperiode meer winterverbruik wordt genoteerd. Hierdoor ligt vooral het gasverbruik hoger dan in een verbruiksperiode van 52 weken. Als de verbruiksperiode met enkele weken is verlengd, dan staat daar tegenover dat de klant ook evenredig langer energie heeft verbruikt. Het kan ook voorkomen dat er in voorgaande perioden door de klant te lage meterstanden zijn doorgegeven aan Essent. Wanneer dit uit meteropname van Essent blijkt, zal men dat nu corrigeren. Het feitelijk gerealiseerde verbruik zal worden afgerekend tegen door de DTe vastgestelde tarieven. Voor de hoogte van de voorschotbedragen voor het nieuwe verbruiksjaar heeft dit overigens geen gevolgen. Het voorschot wordt als vanouds vastgesteld op basis van een herleid normaal jaarverbruik. Dit alles laat onverlet dat Essent haar klanten hierover wellicht beter had kunnen informeren. </antwoord>
      <antwoord nummer="2">Om deze vraag te kunnen beantwoorden ga ik in op het enigszins technische begrip calorische waarde. Om het gas geschikt te maken voor de gastoestellen in Nederland, wordt gas uit andere bronnen dan Gronings gas gemengd tot het de calorische waarde van Gronings gas zo dicht mogelijk benadert. Toch kunnen er kleine afwijkingen voorkomen. Is de calorische waarde hoger, dan levert één kubieke meter bij verbranding meer warmte dan één kubieke meter Gronings gas. Er is dan minder gas nodig om dezelfde hoeveelheid warmte te krijgen. De gasmeter constateert het verschil in kwaliteit niet en registreert zowel bij hoog-, als laagcalorisch gas dezelfde kubieke meters. De gasprijzen zijn echter gebaseerd op gas van standaardkwaliteit en moeten bij calorische afwijkingen worden aangepast. Voor de prijscorrectie wegens de calorische kwaliteit van het gas wordt daarom de zogenaamde «correctiefactor» gehanteerd. Het herleid verbruik is het gemeten gasverbruik vermenigvuldigd met de correctiefactor. Onder deze noemer vindt de klant de verrekening op de energierekening. Er kan sprake zijn van een naheffing of teruggaaf voor de kleinverbruiker. De calorische waarde van het geleverde aardgas wordt maandelijks vastgesteld door de NV Nederlandse Gasunie. Wanneer er sprake is van een correctie, de calorische waarde, wordt deze verrekend via de prijs of via de hoeveelheid. Essent heeft gekozen voor een correctie via hoeveelheid. </antwoord>
      <antwoord nummer="3">De kwestie van de hogere jaarafrekeningen is geen regionale aangelegenheid. Zoals ik ook hierboven bij vraag 1 heb uitgelegd kan het voorkomen dat een aantal weken extra gefactureerd wordt. De kwestie van bijbetalingen is ook niet nieuw voor energiebedrijven of consumenten. Het gebeurt jaarlijks. Elke maand ontvangt 1/12 e deel van alle klanten van Essent een jaarafrekening. Bij eenderde van die groep wordt de meterstand fysiek aan huis opgenomen, tweederde geeft zelf de meterstanden door. Van de groep waarbij Essent zelf de meter komt opnemen, is ongeveer de helft later dan in de eerste week thuis aangetroffen. Deze groep klanten zal een jaarafrekening over een langere verbruiksperiode hebben ontvangen, omdat in die gevallen de meterstand van een latere datum is. Ik heb wel van Essent begrepen dat zich op dit moment relatief meer incidenten voordoen dan gebruikelijk. Dit heeft te maken met de conversie van een oud naar een nieuw administratief systeem. Dit systeem is eind 2002 ingevoerd waarbij de opnames van een aantal klanten naar voren zijn gehaald. De opnames van 2003 zijn juist iets naar achter verplaatst. Ik heb niet de indruk dat hierdoor sprake is van chaos. Met de inzet van speciale teams lost Essent deze problemen zo snel mogelijk op. In het kader van SPOED! het testprogramma dat de energiesector uitvoert ter voorbereiding op de opening van de consumentenmarkt, worden de administratieve systemen al uitgebreid getest. </antwoord>
      <antwoord nummer="4">De reactie van Essent (die tevens op haar website is te lezen) luidt dat klachten van klanten uitermate serieus worden genomen. Essent wijdt een deel van de klachten uitdrukkelijk aan gebrekkige communicatie. Zij rekent dit zichzelf aan. Elk energiebedrijf is verplicht een adequate klachtenprocedure te hebben. Als een klant niet naar tevredenheid door het energiebedrijf wordt geholpen kan de kleinverbruiker zonodig terecht bij de geschillencommissie openbare nutsbedrijven in Den Haag. Overigens begrijp ik van Essent dat, mochten er betalingsproblemen voortkomen uit de hogere jaarafrekening, Essent waar nodig een betalingregeling met de desbetreffende klant zal treffen. Een Stop-now-order wordt in het Verenigd Koninkrijk gebruikt in het geval van zaken als misleidende reclame en oneerlijke handelspraktijken. Daarvan is in dit geval geen sprake en een discussie hierover in dit verband dus niet relevant. </antwoord>
      <antwoord nummer="5">DTe heeft uitvoerig contact met Essent gehad. Bovenstaande uitleg is daar de weerslag van. Een aanvullend onderzoek acht ik niet noodzakelijk. </antwoord>
      <noten afkomstig="antwoord"/>
   </antwoorden>
</kvr>
