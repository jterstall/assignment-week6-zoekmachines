<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de pneumokokkenvaccinatie. (Ingezonden 15 juli 2003); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18284
</item>
         <item attribuut="Inhoud">Vragen over een versnelde invoering van vaccinatie tegen pneumokokken (DKTPHib).</item>
         <item attribuut="Rubriek">Gezondheidszorg (Ziekten en ziektepreventie)</item>
         <item attribuut="Trefwoorden">Inentingen Ziekten</item>
         <item attribuut="Vindplaats">Kamervragen met antwoord 2002-2003, nr. 1719, Tweede Kamer</item>
         <item attribuut="Vraagnr_bij_indiening">2020314890</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2003-08-15</item>
         <item attribuut="Datum_indiening">2003-07-15</item>
         <item attribuut="Document-id">KVR18284</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3593" allpagenumbers="3593 3594 3595" vetnummer="2020314890" code="0203tkkvr1719" lopendefooter="Tweede Kamer, vergaderjaar 2002–2003, Aanhangsel" filenaam="KVR18284" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1719" onderwerp="" indiendatum="2003-07-15">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-08-15">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Erkent u dat nu, met de invoering van het cocktailvaccin tegen DKTPHib per 1 maart, het aantal prikken tot één is teruggebracht, er ruimte is voor een nieuw vaccin? <voetnoot nummer="1"/>
      </vraag>
      <vraag nummer="2" voetnoot="2">Bent u bereid nu dan ook op de kortst mogelijk termijn met vaccinatie tegen pneumokokken te starten, en hiermee het advies van de Gezondheidsraad geheel op te volgen? <voetnoot nummer="2"/>
      </vraag>
      <vraag nummer="3">Bestaan er naast de geringe kosteneffectiviteit nog medisch inhoudelijke bezwaren tegen deze vaccinatie en/of zijn er vaccinaties die eerder in aanmerking komen als 2e prik? Zo ja, welke? </vraag>
      <vraag nummer="4">Bent u nog steeds voornemens de vaccinatie tegen pneumokokken uit te stellen tot de kosteneffectiviteit gunstig wordt? Zo ja, hoe zwaar weegt voor u dat elk jaar tientallen kinderen sterven of ernstig, blijvend letsel overhouden en 40.000 kinderen minder ernstige aandoeningen krijgen; met andere woorden bij welke kosteneffectiviteit besluit u de vaccinatie wel in te voeren? </vraag>
      <vraag nummer="5">Klopt het dat nieuwe vaccins tegen pneumokokken pas na 2005 ter beschikking zullen komen, en dat het slechts om een geringe verhoging van het beschermingspercentage gaat? Verwacht u dat de vaccinatie daarmee voldoende kosteneffectief zal worden? </vraag>
      <vraag nummer="6">Hoever staat het met de ontwikkeling van een combinatievaccin tegen pneumokokken en meningokokken C? Verwacht u daarmee een voldoende gunstige kosteneffectiviteit? </vraag>
      <vraag nummer="7">Waarom is het 7-valente vaccin tegen pneumokokken zo duur en is de oplossing van het Nederlandse Vaccin Instituut om een halffabrikaat in te kopen, en deze zelf af te werken, op korte termijn uitvoerbaar? </vraag>
      <vraag nummer="8" voetnoot="3">Wat is uw mening over het standaardbeleid van consultatiebureaus om geen actieve voorlichting over pneumokokkenvaccinatie te geven, zodat alleen mensen deze kennis toevallig hebben en de weg weten om hun kind tegen pneumokokken te kunnen beschermen? Erkent u dat hiermee sprake is van een tweedeling? <voetnoot nummer="3"/>
      </vraag>
      <vraag nummer="9">Is het u bekend dat op een aantal consultatiebureaus wel actieve voorlichting wordt gegeven met behulp van voorlichtingsmateriaal van Wyeth, de producent van het 7-valente vaccin? Zo ja, klopt het dat Wyeth zijn campagne met voorlichtingsmateriaal gaat stoppen, omdat het te weinig oplevert waardoor dit materiaal wegvalt voor consultatiebureaus? </vraag>
      <vraag nummer="10">Bent u bereid, zolang het vaccin nog niet in het Rijks Vaccinatie Programma (RVP) zit, een voorlichtingscampagne te starten en alle ouders goede en genuanceerde voorlichting te laten geven over de mogelijkheid van vaccinatie, en denkt u dat consultatiebureauartsen en huisartsen inmiddels voldoende op de hoogte zijn over de veroorzakers en symptomen van meningitis en de mogelijkheid van vaccins? Zo ja, wat gaat u daaraan doen? </vraag>
      <vraag nummer="11">Erkent u dat ook bij goede voorlichting er sprake blijft van een tweedeling, omdat het om een relatief duur vaccin gaat, dat dus niet toegankelijk is voor mensen met lage inkomens? Zo ja, is dat geen extra reden om vaccinatie tegen pneumokokken versneld in te voeren? </vraag>
      <vraag nummer="12">Erkent u het belang van goede monitoring bij invoering van nieuwe vaccins en nieuwe cocktails in het RVP, zeker nu uit Brits onderzoek blijkt dat in de combinatie DKTHib het nieuwe acellulaire kinkhoestvaccin het afweersysteem minder activeert, waardoor Hib-infecties weer toenemen? Zo ja, hoe intensief vindt monitoring plaats in Nederland en bent u van plan het Nederlands Vaccin Instituut een nieuw cellulair kinkhoestvaccin te laten testen? </vraag>
      <noten afkomstig="vraag">
         <noot nummer="1"/>
         <noot nummer="1" datum="2003-07-5" bron="NRC-Handelsblad">NRC-Handelsblad, 5 juli 2003</noot>
         <noot nummer="2" datum="2001-12-31" bron="Algemene vaccinatie tegen meningokokken C en pneumokokken, Gezondheidsraad">Algemene vaccinatie tegen meningokokken C en pneumokokken, Gezondheidsraad, 31 december 2001</noot>
         <noot nummer="3" datum="2003-07-11" bron="Nova">Nova, 11 juli 2003</noot>
      </noten>
   </vragen>
   <antwoorden aantal="5">
      <antwoord nummer="1">Ja, die mogelijkheid bestaat. Voor een subpopulatie wordt nu echter al wel een hepatitis B-vaccinatie gegeven. </antwoord>
      <antwoord nummer="2 t/m 7" voetnoot="1 2">Sinds enkele jaren bestaat er een vaccin tegen pneumokokken. Dit vaccin wordt in Nederland op de markt gebracht door Wyeth Pharamaceuticals BV. De Gezondheidsraad heeft mij begin 2002 geadviseerd dit vaccin in het Rijksvaccinatieprogramma (RVP) op te nemen. Er bestaan volgens de huidige inzichten geen medische bezwaren tegen invoering van het pneumokokkenvaccin in het RVP. Ook zijn er, voor zover nu bekend, geen andere vaccins die aanspraak maken om op korte termijn op de jonge zuigelingenleeftijd in het RVP ingevoerd te worden. Wyeth is de enige fabrikant in de wereld die over een pneumokokkenvaccin beschikt en heeft daardoor een monopoliepositie. De Gezondheidsraad gaf in haar advies aan dat de kosten van de pneumokokkenvaccinaties, in vergelijking met andere preventieprogramma’s, hoog zijn. De verkoopprijs van het vaccin is zo hoog dat volgens mijn Ministerie er geen kosteneffectieve situatie bestaat. Hierin is sinds het advies van de Gezondheidsraad geen verbetering opgetreden. Over de geringe kosteneffectiviteit heb ik uw kamer reeds eerder mededelingen gedaan bij de beantwoording van de Kamervragen van de leden Buijs en Jonker <voetnoot nummer="1"/>en de beantwoording van de Kamervragen van Van Blerck-Woerdman en De Vries. <voetnoot nummer="2"/>De kosteneffectiviteit wordt uitgedrukt in Qaly’s (Quality Adjusted Life Years). Volgens het Gezondheidsraadrapport bedraagt de huidige kosteneffectiviteit 88 500 per Qaly bij een vaccinprijs van </antwoord>
      <antwoord nummer="40">per vaccinatie. Algemeen wordt een maat aangehouden van ongeveer 18 000 voor een primair preventieprogramma, zoals een vaccinatie in het RVP. Ter vergelijking, de vaccinatie tegen meningokokken C in het RVP op 14 maanden bedraagt 2 132 per Qaly. Ik zal daarom het Gezondheidsraadadvies, gezien de geringe kosteneffectiviteit, vooralsnog niet opvolgen. Er zijn drie toekomstige ontwikkelingen ten aanzien van de kosteneffectiviteit die tot een mogelijke opname in het RVP kunnen leiden: a. Het huidige 7-valente pneumokokkenvaccin geeft bescherming tegen 7 veel voorkomende typen pneumokokkenbacteriën. Medio 2005 zal er een verbeterd vaccin beschikbaar zijn, het 9-valente vaccin, dat bescherming geeft tegen 9 typen en gecombineerd aangeboden zal worden met het meningokokken C-vaccin. Dit vaccin is iets effectiever dan het 7-valante vaccin. De kosteneffectiviteit zal hierdoor iets toenemen. b. De producent van het pneumokokkenvaccin, Wyeth, ontwikkelt samen met het Nederlands Vaccin Instituut, een combinatievaccin meningokokken B, meningokokken C en pneumokokken. Het NVI beschikt over de rechten voor Nederland en heeft hiervoor afspraken gemaakt tegen welke, kosteneffectieve prijs, het vaccin opgenomen zal worden in het RVP. Deze structurele oplossing gaat pas op langere termijn in werking. Naar verwachting zal introductie plaatsvinden in 2010. c. Tenslotte is er een derde, tijdelijke oplossing mogelijk, waarmee gezondheidswinst te behalen is op kortere termijn. Het NVI en Wyeth hebben een bijzonder onderhandelingstraject gestart, waarbij de uitkomst mogelijk zou kunnen zijn dat het NVI voor Nederland de beschikking krijgt over een halffabrikaat van het pneumokokkenvaccin. Hierdoor zou een goedkoper vaccin kunnen ontstaan, dat wel kosteneffectief is. De uitslag van deze onderhandelingen is nog niet bekend. Invoering van dit vaccin zou per 1-1-2005 plaats kunnen vinden als de begroting dit toelaat. </antwoord>
      <antwoord nummer="8">In het RVP worden alleen kosten-effectieve vaccinaties opgenomen. Het pneumokokken vaccin is daarom niet opgenomen in het RVP. Ik acht het niet wenselijk dat consultatiebureaus voorlichting geven over maatregelen die niet kosten-effectief zijn. 9, 10 en 11. Nee, ik ben niet bereid een voorlichtingscampagne te starten specifiek gericht op het voorkomen van pneumokokken. VWS is verantwoordelijk voor goede voorlichting over het RVP aan ouders en beroepsbeoefenaren. Alle vaccins die buiten het RVP vallen worden bewust niet actief aangeboden door de overheid. Daarin past dus ook geen voorlichting over het voorkomen van pneumokokken. Voorlichting over specifieke medische handelingen verloopt via de huisarts. Huisartsen en Consultatiebureauartsen worden geacht vanuit hun beroepskennis voldoende op de hoogte te zijn van de veroorzakers en symptomen van meningitis en sepsis. Bij de introductie van het meningokokken C-vaccin in het RVP is een brochure voor «professionals» geschreven met uitgebreide informatie over de meningokokken C-vaccinatie, inclusief een beschrijving van de klinische beelden van de ziekte en de bijwerkingen die deze vaccinatie geeft. Deze brochure is namens de Minister al bij de start van de landelijke campagne aan consultatiebureaus, GGD’en, apothekers, kinderartsen en huisartsen gestuurd. Ik ben er van op de hoogte dat de producent in het verleden informatie heeft verspreid op consultatiebureaus. De Inspectie voor de Gezondheidszorg heeft in het verleden hierover met deze producent overlegd in verband met het (mogelijk) overtreden van de farmaceutische reclameregels. Momenteel overweegt de Inspectie om opnieuw de producent hierop aan te spreken. Ik ben niet op de hoogte van de details van de voorlichtingsstrategie van de producent. Of zij wel of niet voorlichting geeft is geheel ter overweging van de producent zelf. Als er goede redenen (gunstige kosteneffectiviteit en budgettaire mogelijkheden) zijn om het vaccin in te voeren zal dit in combinatie gebeuren met voorlichting. </antwoord>
      <antwoord nummer="12">Intensieve monitoring van effecten en eventuele bijwerkingen vindt plaats via het Rijksinstituut voor Volksgezondheid en Milieu (RIVM). Voor een mogelijke opdracht tot het ontwikkelen van een cellulair kinkhoestvaccin wacht ik het advies af van de Gezondheidsraad over de toekomst van het RVP. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="953" documentjaargang="2001-2002">Aanhangsel Handelingen, nr. 953, vergaderjaar 2001–2002.</noot>
         <noot nummer="2" documenttype="Kamervragen" documentnummer="1066" documentjaargang="2001-2002">Aanhangsel Handelingen, nr. 1066, vergaderjaar 2001–2002.</noot>
      </noten>
   </antwoorden>
</kvr>
