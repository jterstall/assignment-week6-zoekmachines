<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de huiszoeking bij de redactie van het blad Ravage. (Ingezonden 8 mei 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3180
</item>
         <item attribuut="Inhoud">Betreft de handelwijze van de politie en de motieven voor de huiszoeking (claimbrieven over bomaanslag op o.a. BASF en Banque Paribas).</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Staats- en bestuursrecht (Grondrechten) Strafrecht en strafprocesrecht (Dwangmiddelen)</item>
         <item attribuut="Trefwoorden">Dwangmiddelen Privacy Terrorisme</item>
         <item attribuut="Vindplaats">Kamervragen met antwoord 1995-1996, nr. 1220, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1996-05-31</item>
         <item attribuut="Datum_indiening">1996-05-08</item>
         <item attribuut="Document-id">KVR3180</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2481" allpagenumbers="2481 2482" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1220" onderwerp="" indiendatum="1996-05-8">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1996-05-31">
         <antwoorder functie="Minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met een huiszoeking die op 3 mei jl. heeft plaatsgevonden door de politie bij de redactie van het tijdschrift Ravage te Amsterdam? <voetnoot nummer="1"/>
      </vraag>
      <vraag nummer="2">Van welke strafbare feiten wordt de redactie van Ravage verdacht? </vraag>
      <vraag nummer="3">Ziet u overeenkomsten tussen de handelwijze van de politie van 3 mei jl. en de huiszoeking bij de Stichting Opstand te Amsterdam op 28 september 1994? </vraag>
      <vraag nummer="4">Is het vast beleid bij de politie en Openbaar Ministerie om bij een persorgaan dat een claimbrief heeft ontvangen, huiszoeking te doen en apparatuur, administratie en correspondentie in beslag te nemen? </vraag>
      <vraag nummer="5">Zo neen, op grond van welke argumenten is dan wel besloten tot huiszoeking en inbeslagname? </vraag>
      <vraag nummer="6">Wat gaat er gebeuren met de privacy-gegevens waarover de politie door de inbeslagname van de apparatuur, administratie en correspondentie de beschikking heeft gekregen? </vraag>
      <vraag nummer="7">Acht u de handelwijze van de politie toelaatbaar uit oogpunt van proportionaliteit en subsidiariteit, met name gezien de schade toegebracht aan het betreffende persorgaan vanwege de huiszoeking en inbeslagname? </vraag>
      <vraag nummer="8">Hoe verhoudt deze actie van de politie zich tot de journalistieke vrijheid om claimbrieven te publiceren? </vraag>
      <noten afkomstig="vraag">
         <noot nummer="1" datum="1996-05-7" bron="Volkskrant">Volkskrant, 7 mei 1996</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De redactie van Ravage wordt (vooralsnog) niet verdacht van het plegen van strafbare feiten. </antwoord>
      <antwoord nummer="3">Nee. Het betreft hier op zichzelf staande strafrechtelijke onderzoeken. </antwoord>
      <antwoord nummer="4 en 5">Op 10 januari 1996 is een gerechtelijk vooronderzoek (GVO) tegen een voorshands nog niet bij naam aan te duiden verdachte geopend naar aanleiding van de bomaanslag op het gebouw van de Banque Parisbas op 2 januari 1996. Dit GVO is op 17 april 1996 uitgebreid met een mislukte bomaanslag op het gebouw van de toenmalige Bank Credit Lyonnais in de nacht van 16 op 17 oktober 1995 en de bomaanslag op het gebouw van BASF op 16 april 1996, alle te Arnhem gepleegd. Op 2 mei 1996 ontving het Bastionteam, dat de zaken onderzoekt, via De Volkskrant een persbericht van Ravage, waarin onder meer stond vermeld dat de actiegroep «Earth Liberation Front» (ELF) de aanslag op BASF en kennelijk ook de mislukte aanslag op de Bank Credit Lyonnais opeiste. Dit zou staan in een door ELF ondertekende persverklaring, die de redactie van Ravage op 25 april 1996 had ontvangen. Verder bevatte het persbericht van Ravage relevante informatie over ELF. Op 3 mei 1996 heeft overleg plaatsgevonden tussen het politieteam, de officier van justitie en de rechter-commissaris. Alles afwegend, waarbij ook de beginselen van proportionaliteit en subsidiariteit werden meegewogen, werd een huiszoeking wenselijk geacht. De rechtbank Arnhem heeft vervolgens verlof verleend tot het doen van de huiszoeking «mede omvattende inbeslagneming van brieven en bescheiden van welke aard ook». Het primaire doel van de huiszoeking was het achterhalen van de (bij voorkeur) originele persverklaring van ELF, vooral om de herkomst te kunnen vaststellen. Voorts diende te worden gezocht naar een mogelijke relatie tussen ELF en Ravage. Uit het persbericht bleek immers van een vrij grote kennis van de zaken over de achtergronden van ELF. </antwoord>
      <antwoord nummer="6">Tijdens de huiszoeking en later in een briefwisseling met de advocate van Ravage, heeft de rechter-commissaris duidelijke afspraken gemaakt over de teruggave van de inbeslaggenomen voorwerpen. Een deel is op 6 en 9 mei jl. teruggegeven. Bescheiden waarvan werd aangenomen dat ze relevant waren, zijn gekopieerd. De rechter-commissaris zal uiterlijk op 10 juni 1996 beslissen welke informatie relevant is voor het onderzoek. De rest van het gekopieerde materiaal zal worden vernietigd. Aan de politie is opgedragen niets uit dit onderzoek aan andere organisaties over te dragen, tenzij op uitdrukkelijke beslissing daartoe van de rechter-commissaris. Een dergelijke beslissing zal dan in het dossier worden gevoegd. Hiermee is gewaarborgd dat verspreiding buiten het Bastionteam niet plaatsvindt. </antwoord>
      <antwoord nummer="7">Ik acht, gelet op het bovenstaande, het optreden van de politie, uit oogpunt van proportionaliteit en subsidiariteit, toelaatbaar. De vragensteller bedoelt denk ik inderdaad bij «schade» niet de schade die is veroorzaakt door handelingen van de politie (fysieke schade dus). Als dat zo is, dan moet in dit antwoord het optreden onder de paraplu van OM en – beter nog – RC geplaatst worden. </antwoord>
      <antwoord nummer="8">De vrijheid van meningsuiting is geen absoluut recht. Zowel in de nationale wetgeving als in het Europees Verdrag ter bescherming van de Rechten van de mens is voorzien in beperkingen op dit recht. Het optreden van de politie voldeed aan de voorwaarden die het Wetboek van Strafvordering daaraan stelt. Door de rechtbank is verlof verleend voor het doen van huiszoeking en de rechter-commissaris was bij de huiszoeking aanwezig. Ik meen dat in ieder opzicht is voldaan aan de criteria die inperking van het recht op vrijheid van meningsuiting rechtvaardigen. </antwoord>
      <noten afkomstig="antwoord"/>
   </antwoorden>
</kvr>
