<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gesthuizen (SP) aan de staatssecretaris van Economische Zaken over de belangenbehartiging van duizend klanten van KPN bij problemen rond internetbellen. (Ingezonden 8 mei 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28331
</item>
         <item attribuut="Inhoud">Vragen naar aanleiding van bericht (Financieele Dagblad, 5 mei 2007) dat de Consumentenbond is gestopt met haar pogingen om de belangen van duizend KPN-klanten te behartigen bij de problemen bij het internetbellen. Indiener is verbaasd dat de bond de duizend consumenten ieder afzonderlijk hun recht laat halen. Is de bescherming van consumenten in de wet wel afdoende geregeld?</item>
         <item attribuut="Rubriek">Communicatie, media en informatievoorziening (Netwerken) Communicatie, media en informatievoorziening (Telecommunicatie) Consument (Algemeen)</item>
         <item attribuut="Trefwoorden">Consumentenbescherming Internet Telefonie</item>
         <item attribuut="Vindplaats">Kamervragen met antwoord 2006-2007, nr. 1738, Tweede Kamer</item>
         <item attribuut="Vraagnr_bij_indiening">2060714550</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gesthuizen</persoon>
         </item>
         <item attribuut="Datum_reaktie">2007-06-04</item>
         <item attribuut="Datum_indiening">2007-05-08</item>
         <item attribuut="Document-id">KVR28331</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3679" allpagenumbers="3679 3680" vetnummer="2060714550" code="0607tkkvr1738" lopendefooter="Tweede Kamer, vergaderjaar 2006–2007, Aanhangsel" filenaam="KVR28331" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1738" onderwerp="" indiendatum="2007-05-8">
         <vrager partij="SP" oorsprong="parlement">Gesthuizen</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2007-06-4">
         <antwoorder functie="staatssecretaris" ministerie="Economische Zaken">Heemskerk</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Wat is uw reactie op de reden die de Consumentenbond geeft voor de beëindiging van haar pogingen om de belangen van duizend KPN-klanten te behartigen bij de problemen rond internetbellen? <voetnoot nummer="1"/>
      </vraag>
      <vraag nummer="2">Gaat u de Consumentenautoriteit vragen om op te treden, nu 1000 consumenten genoodzaakt zijn om ieder afzonderlijk hun recht te halen? Zo neen, waarom niet? </vraag>
      <vraag nummer="3">Bent u van mening dat de Consumentenautoriteit de belangen van deze groep consumenten kan behartigen? Zo niet, acht u de bescherming van consumenten in de wet dan afdoende geregeld? </vraag>
      <noten afkomstig="vraag">
         <noot nummer="1" datum="2007-05-5" bron="Financieel Dagblad">Financieel Dagblad, 5 mei 2007</noot>
      </noten>
   </vragen>
   <antwoorden aantal="3">
      <antwoord nummer="1">De reden dat de klachten door de Consumentenbond als te verschillend worden bestempeld, waardoor geen verdere juridische (collectieve) acties worden ondernomen, lijkt mij valide. De verwijzing naar de Geschillencommissie Telecommunicatie voor de individuele afhandeling van een geschil, is dan – naast de mogelijkheid om een geschil voor te leggen aan de rechter – het te volgen traject bij geschilbeslechting. KPN geeft desgevraagd aan dat van de genoemde 1000 klachten er nog 50 openstaande klachten zijn, waar nog aandacht aan wordt besteed. Daarnaast heeft KPN haar InternetPlusBellen klanten per brief en via de website geïnformeerd over de problemen en wordt een coulance regeling gehanteerd. Tegen deze achtergrond heb ik begrip voor het standpunt van de Consumentenbond om haar poging voor verdere belangenbehartiging te beëindigen. </antwoord>
      <antwoord nummer="2">De klachten van de genoemde consumenten richten zich voornamelijk tegen de dienstverlening van het internetbellen van KPN. Deze dienstverlening heeft naar de mening van de desbetreffende consumenten niet die kwaliteit die men van deze telefoniedienst had verwacht. De Consumentenautoriteit kan op dit moment niet tegen dergelijke mogelijke inbreuken optreden, omdat geen wettelijke bepaling is geschonden die de Consumentenautoriteit bevoegd is te handhaven. Artikel 17 van boek 7 van het Burgerlijk Wetboek waarin de consument beschermd wordt tegen non-conformiteit, is weliswaar een van de bepalingen die de Consumentenautoriteit kan handhaven, maar deze bepaling heeft slechts betrekking op goederen en niet op dienstverlening. </antwoord>
      <antwoord nummer="3">Wat betreft de bestuursrechtelijke handhaving is er bij inbreuken – waar het hier mogelijk om gaat – op dit moment alleen een rol voor de Consumentenautoriteit weggelegd indien sprake is van misleidende reclame. Bij de beantwoording van vraag 2 is reeds aan de orde gekomen dat de Consumentenautoriteit niet bevoegd is op te treden bij non-conformiteit bij dienstverlening, omdat dit niet onder reikwijdte van artikel 17 van boek 7 van het Burgerlijk Wetboek valt. De Europese Commissie is bezig om een aantal consumentenrichtlijnen te herzien -waaronder de Richtijn Consumentenkoop waarin het beginsel van non-conformiteit is uitgewerkt- en heeft een Groenboek over deze herziening gepubliceerd. Wat betreft de reikwijdte van non-conformiteit dringt de Nederlandse regering in de concept-reactie op dit Groenboek er bij de Commissie op aan om nader te onderzoeken in hoeverre het mogelijk is de Richtlijn Consumentenkoop van toepassing te verklaren op overeenkomsten betreffende de verlening van diensten. De concept-kabinetsreactie op het Groenboek (aangeboden per brief van 31 mei 2007, kenmerk 7063907 – Eerste Kamer – en 7063909 – Tweede Kamer –) wordt op dit moment voorgehangen bij de Eerste en Tweede Kamer. Verder moeten aanbieders hun (kwaliteit-)verplichtingen die zij op grond van het contract hebben nakomen. Indien de aanbieders hierin te kort schieten, kan de consument naar een geschillencommissie of naar de civiele rechter gaan. Tot slot ben ik van mening dat in eerste instantie een aanbieder juiste informatie moet verstrekken over de kwaliteit van de aangeboden telefoniedienst. In die zin is er een voorkeur om de problematiek bij de bron aan te pakken. Zo is in het geval van internetbellen het gewenst dat consumenten vooraf goed geïnformeerd zijn over onderlinge kwaliteitsverschillen en eventuele verschillen ten opzichte van de «traditionele» en door de consument nog het meest gebruikte vaste telefoniedienst. Om deze kwaliteitsverschillen van (internet-)telefonie inzichtelijk te maken, wordt in opdracht van het Ministerie van Economische Zaken door TNO, in samenwerking met de sector, onderzoek verricht naar een adequate meetmethodiek. De uitkomsten van dit onderzoek, dat naar verwachting in juli 2007 zal worden afgerond, zal als basis kunnen dienen voor mogelijke zelfregulering en herziening van de publicatie- en rapportageplicht in de Telecommunicatiewet. </antwoord>
      <noten afkomstig="antwoord"/>
   </antwoorden>
</kvr>
