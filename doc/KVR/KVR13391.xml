<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Steenhoven (GroenLinks) aan de minister van Volkshuisvesting, Ruimtelijke Ordening en Milieubeheer over de Hasco Lakfabrieken. (Ingezonden 25 januari 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13391
</item>
         <item attribuut="Inhoud">Vragen over de weigering van de gemeente Schoonhoven om jegens Hasco Lakfabrieken bestuursdwang toe te passen, (gedeeltelijke) sluiting af te dwingen en de vergunning geheel of gedeeltelijk in te trekken.</item>
         <item attribuut="Rubriek">Milieu (Overig)</item>
         <item attribuut="Trefwoorden">Milieuvergunningen</item>
         <item attribuut="Vindplaats">Kamervragen met antwoord 2000-2001, nr. 936, Tweede Kamer</item>
         <item attribuut="Vraagnr_bij_indiening">2000105310</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Van der Steenhoven</persoon>
         </item>
         <item attribuut="Datum_reaktie">2001-03-27</item>
         <item attribuut="Datum_indiening">2001-01-25</item>
         <item attribuut="Document-id">KVR13391</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1947" allpagenumbers="1947 1948" vetnummer="2000105310" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13391" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="936" onderwerp="" indiendatum="2001-01-25">
         <vrager partij="GroenLinks" oorsprong="parlement">Van der Steenhoven</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2001-03-27">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Welke betekenis heeft het bezwaar dat de regionaal inspecteur milieuhygiëne Zuid-West heeft gemaakt tegen de weigering van de gemeente Schoonhoven om gevolg te geven aan zijn verzoeken inzake Hasco Lakfabrieken om bestuursdwang toe te passen, bepaalde delen van de inrichting te sluiten en om de vergunning geheel of gedeeltelijk in te trekken? Wat betekent deze stap materieel voor de gemeente? Wat zijn de procedurele vervolgstappen in vervolg op het bezwaar van de inspecteur? <voetnoot nummer="1"/>
      </vraag>
      <vraag nummer="2">Is het waar er op 19 januari jl. een gesprek heeft plaatsgevonden tussen de regionale inspecteur en de burgemeester, de (vrijwillige) brandweer en de Milieudienst Midden-Holland? Wat was de inhoud van het gesprek? Wat waren de uitkomsten van het gesprek? Welke consequenties verbindt u respectievelijk de gemeente Schoonhoven aan de uitkomsten van dit gesprek? </vraag>
      <vraag nummer="3">Kunt u een volledig overzicht geven van de mogelijkheden die uw ministerie heeft in dergelijke gevallen waar een gemeente weigert adequaat te handelen? Over welke bevoegdheden beschikt u? </vraag>
      <vraag nummer="4">Op welke manier kan u (gedeeltelijke) sluiting van Hasco afdwingen, indien de gemeente Schoonhoven geen gevolg geeft aan de aanbeveling van uw inspectie? </vraag>
      <vraag nummer="5">Welke maatregelen bent u van plan om u voornemen, de veiligheid ter plaatse de hoogste prioriteit te geven, in de praktijk om te zetten? </vraag>
      <noten afkomstig="vraag">
         <noot nummer="1">Zie ook Aanhangsel Handelingen nr. 554, vergaderjaar 2000–2001</noot>
      </noten>
   </vragen>
   <antwoorden aantal="5">
      <antwoord nummer="1">De betekenis van het bezwaar van de inspecteur is, dat naar zijn oordeel op basis van de in opdracht van Hasco Lakfabrieken B.V. uitgevoerde kwantitatieve risicoanalyse niet kon worden vastgesteld dat bij het bedrijf sprake zou zijn van een aanvaardbaar risiconiveau. Dit oordeel heeft hij mede gebaseerd op de bevindingen van het door hem terzake geraadpleegde RIVM. Deze bevindingen zijn dat de analyse een aantal onduidelijkheden en onjuistheden bevat. In vervolg op zijn bezwaarschrift, dat als een inleidend bezwaarschrift kan worden aangemerkt, heeft de inspecteur de gemeente Schoonhoven om nadere informatie verzocht. Inmiddels is deze informatie verkregen. Deze behelst dat het risiconiveau bij Hasco Lakfabrieken B.V., vestiging Scheepmakershaven te Schoonhoven thans, na inmiddels door het bedrijf genomen aanvullende maatregelen, aanvaardbaar zou zijn. Na verificatie hiervan is de inspecteur deze mening ook toegedaan. Door het bedrijf zal één dezer dagen een aanvraag voor een uitbreidings-/wijzigingsvergunning bij de gemeente worden ingediend. Deze aanvraag is bedoeld om de na de getroffen maatregelen ontstane situatie in overeenstemming te brengen met de vergunning. Afhankelijk van deze aanvraag zal de inspecteur zijn bezwaar al dan niet intrekken. </antwoord>
      <antwoord nummer="2">Op 19 januari jl. heeft een gesprek plaatsgevonden tussen de inspecteur en de burgemeester en de verantwoordelijke wethouder van de gemeente Schoonhoven. Hierbij waren de (vrijwillige) brandweer en de Milieudienst Midden-Holland niet aanwezig. Het initiatief tot het gesprek was genomen door de inspecteur, omdat deze de behoefte gevoelde zijn bezwaarschrift mondeling toe te lichten. De toelichting leidt niet tot andere conclusies dan het bezwaarschrift zelf. </antwoord>
      <antwoord nummer="3">In het kader van het toezicht op de uitvoering door andere overheden van de milieuwetgeving kan de inspecteur Milieuhygiëne, gelijk eenieder, op grond van artikel 18.14 van de Wet milieubeheer, het bevoegd gezag verzoeken bestuursrechtelijke maatregelen te treffen door bijvoorbeeld die onderdelen van de inrichting te sluiten die niet in overeenstemming zijn met de vigerende vergunning. Ook kan hij het bevoegd gezag verzoeken de vergunning geheel of gedeeltelijk in te trekken. In geval het bevoegd gezag geen gevolg geeft aan dit verzoek, kan hij een bezwaarschrift indienen. Tegen een negatieve beslissing op dit bezwaarschrift kan hij vervolgens in beroep gaan bij de afdeling Rechtspraak van de Raad van State. Ook kan hij de voorzitter van die afdeling verzoeken om vooruitlopende op de uitspraak op het bezwaarschrift of het beroep een voorlopige voorziening te treffen. Naast dit bestuursrechtelijke spoor, kan ook het strafrechtelijke spoor gevolgd worden. De inspecteur kan de officier van justitie in kennis stellen van de geconstateerde overtreding en bevorderen dat hiervan proces-verbaal wordt opgesteld. Het is aan deze vervolgens om te beslissen of tot strafvervolging wordt overgegaan. Voor wat de bevoegdheid van de minister van VROM betreft zij gewezen op artikel 8.27 van de Wet milieubeheer. Ingevolge dit artikel kan de minister van VROM, indien dat in het algemeen belang geboden is, aan het bevoegd gezag een bindende aanwijzing geven terzake van het nemen van een besluit over een aanvraag om een vergunning of een reeds verleende vergunning. Over het voornemen tot het geven van een aanwijzing pleegt hij overleg met het betrokken bevoegd gezag. Ook deelt hij het voornemen, onder vermelding van de redenen daarvoor, mee aan de Staten-Generaal. </antwoord>
      <antwoord nummer="4">In de Wet milieubeheer zelf is niets geregeld voor het geval het bevoegd gezag een hem gegeven bindende aanwijzing niet zou wensen uit te voeren. Daarvoor gelden wel de algemene taakverwaarlozingsregelingen van de Gemeentewet en de Provinciewet. De in artikel 8.27 van de Wet milieubeheer geregelde bindende aanwijzing van de minister aan het bevoegd gezag kent nog een andere beperking: de aanwijzing kan geen betrekking hebben op het doen nemen van bestuursrechtelijke handhavingsbesluiten, zoals de uitoefening van bestuursdwang, het opleggen van een last onder dwangsom of het intrekken van een vergunning bij wijze van sanctie. Voor het door het bevoegd gezag doen treffen van bestuursrechtelijke handhavingsmaatregelen staat de hierboven al aangegeven weg open van een handhavingsverzoek aan het bevoegd gezag als bedoeld in artikel 18.14 van de Wet milieubeheer. Op grond van artikel 18.16 van de Wet milieubeheer dient het bevoegd gezag binnen vier weken een besluit over zo’n handhavingsverzoek te nemen. Het uitblijven van een besluit op het verzoek wordt aangemerkt als een weigering om een handhavingsbesluit te nemen, waartegen bezwaar en beroep kan worden ingesteld zoals hierboven ook is aangegeven. Daarbij kan de voorzitter van de afdeling Rechtspraak om een voorlopige voorziening worden gevraagd. Theoretisch kan de situatie zich voordoen dat het bevoegd gezag een handhavingsbesluit op verzoek van de inspecteur Milieuhygiëne of de minister van VROM neemt, maar dit niet ten uitvoer brengt. Hierboven is het bestaan van de algemene taakverwaarlozingsregelingen (in artikel 124 van de Gemeentewet en artikel 121 Provinciewet) vermeld. Deze komen er kort gezegd op neer dat wanneer burgemeester en wethouders of gedeputeerde staten door de wet gevorderde besluiten niet of niet naar behoren nemen, gedeputeerde staten, respectievelijk de minister van BZK daarin voorzien namens en op kosten van het gemeentelijk bestuur, resp. het provinciaal bestuur. Tenzij het een spoedeisende situatie betreft, moet het betrokken bestuur in de gelegenheid worden gesteld de betreffende besluiten alsnog te nemen binnen de daarvoor aangegeven termijn. Deze regelingen worden hoogst zelden toegepast. Hoewel er dus een aantal mogelijkheden ter beschikking is om het betrokken bevoegd gezag te bewegen tot adequaat handelen, zijn de beperkingen daarin voor mij aanleiding om in de binnenkort aan de Staten-Generaal aan te bieden Discussienota over de toekomst van de milieuwetgeving het voorstel te doen om de bevoegdheden van de minister van VROM op dit punt te versterken. </antwoord>
      <antwoord nummer="5">Door de inspecteur Milieuhygiëne van mijn ministerie zal, indien nodig, een aanvullend bezwaarschrift worden ingediend met nadere motivering en/of aanvullende gronden. Afhankelijk van de beslissingen van de gemeente op dit bezwaarschrift, zal de inspecteur hiertegen in beroep gaan bij de Raad van State. Tevens zal de inspecteur, indien nodig, de voorzitter van de afdeling Rechtspraak van de Raad van State verzoeken om een voorlopige voorziening te treffen teneinde de veiligheid ter plaatse zo optimaal mogelijk te borgen. </antwoord>
      <noten afkomstig="antwoord"/>
   </antwoorden>
</kvr>
