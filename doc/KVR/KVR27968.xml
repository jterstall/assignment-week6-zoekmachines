<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister van Volkshuisvesting, Ruimtelijke Ordening en Milieubeheer over de gescheiden inzameling van plastic verpakkingen. (Ingezonden 3 april 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27968
</item>
         <item attribuut="Inhoud">In twintig gemeenten loopt een proef met het inzamelen van plastic verpakkingen. Vragen over de relatie met de taakstelling in het Besluit verpakkingen, over de verwerking van het ingezamelde plastic en over de uitbreiding van de afvalverbrandingscapaciteit.</item>
         <item attribuut="Rubriek">Consument (Verpakkingen) Milieu (Afvalverwerking) Milieu (Recycling)</item>
         <item attribuut="Trefwoorden">Afvalverwerking Recycling Verpakkingen</item>
         <item attribuut="Vindplaats">Kamervragen met antwoord 2006-2007, nr. 1400, Tweede Kamer</item>
         <item attribuut="Vraagnr_bij_indiening">2060711350</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2007-05-02</item>
         <item attribuut="Datum_indiening">2007-04-03</item>
         <item attribuut="Document-id">KVR27968</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2977" allpagenumbers="2977 2978 2979" vetnummer="2060711350" code="0607tkkvr1400" lopendefooter="Tweede Kamer, vergaderjaar 2006–2007, Aanhangsel" filenaam="KVR27968" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1400" onderwerp="" indiendatum="2007-04-3">
         <vrager partij="SP" oorsprong="parlement">Poppe</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-05-2">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u bekend met de proef van Nedvang in 20 gemeenten voor het inzamelen van plastic verpakkingen? <voetnoot nummer="1"/>
      </vraag>
      <vraag nummer="2" voetnoot="1">Welke relatie heeft deze proef met het Besluit verpakkingen? Hoe verhouden zich de in de media <voetnoot nummer="1"/>genoemde percentages te scheiden plastic flesjes en overig afval tot de verplichtingen van dit Besluit? Kunt u tevens uiteenzetten wat de met de proef beoogde inzamelpercentages bijdragen aan de totaal in Nederland volgens het Besluit verpakkingen 2007 in te zamelen hoeveelheden kleine en grote kunststof-drankverpakkingen en her te gebruiken overige kunststofverpakkingen? </vraag>
      <vraag nummer="3">Verwacht u dat op basis van deze proef de taakstellingen uit het Besluit verpakkingen in 2007 gehaald zullen worden? Zo ja, waarop is die verwachting gebaseerd? Zo neen, welke maatregelen treft u ter stimulering van het bereiken van de taakstellingen en welke ter handhaving en sanctionering van de taakstellingen? </vraag>
      <vraag nummer="4">Welke consequenties heeft het gezamenlijk inzamelen van drankverpakkingen en overig plastic afval voor de kwaliteit van het materiaal voor recycling en hergebruik? Welke toepassing krijgt het secundaire materiaal? In welke mate wordt een hoogwaardige toepassing belemmerd door de menging van deze twee stromen? Wat is het milieurendement van deze toepassingen in verhouding tot het apart inzamelen van deze twee fracties en verbranding? </vraag>
      <vraag nummer="5">Wat is de beoogde verwerkingswijze van de gescheiden ingezamelde plastic verpakkingen? Waar en door wie vindt die verwerking plaats? </vraag>
      <vraag nummer="6">Welke consequenties heeft het scheiden van de totale fractie kunststoffen uit het huishoudelijk afval voor de calorische waarde van ter verbranding aangeboden afval en de beoogde percentages uit het Besluit verpakkingen? </vraag>
      <vraag nummer="7">Welk percentage (in gewicht en volume) van het huishoudelijk restafval bestaat uit plastic drinkflesjes en welk percentage bestaat uit overige plastic verpakkingen? Hoeveel ton en hoeveel kuub restafval zal minder worden aangeboden wanneer 55% van de drinkflesjes en 27% van de overige kunststof verpakkingen zullen worden gescheiden? En hoeveel als ook aan de taakstelling van 95% grote drinkflessen wordt voldaan? </vraag>
      <vraag nummer="8">Welke invloed heeft het realiseren van de beoogde reducties uit het Besluit verpakkingen op de in het Landelijk Afvalbeheerplan geformuleerde behoefte aan extra megatonnen verbrandingscapaciteit voor afval uit Nederland en op het aandeel te storten afval? </vraag>
      <vraag nummer="9">Kunt u een actueel overzicht van alle plannen voor bouw van afvalverbrandingsinstallaties aan de Kamer zenden en per installatie aangeven in welke fase van ontwikkeling deze zich bevindt? Zal het gescheiden inzamelen van flesjes en overige plastic verpakkingen bij uitbreiding van de verbrandingscapaciteit niet kunnen leiden tot overcapaciteit bij verbrandingsovens en tot import van brandbaar afval uit het buitenland? </vraag>
      <noten afkomstig="vraag">
         <noot nummer="1" datum="2007-03-27" bron="De Gooi- en Eemlander">De Gooi-en Eemlander, 27 maart 2007</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Deze proeven hangen samen met de in het Besluit beheer verpakkingen en papier en karton opgenomen verplichting om tenminste 55% van de kunststof drankenverpakkingen van 5 deciliter of minder en van de grotere kunststof drankenverpakkingen minstens 95% gescheiden in te nemen en als materiaal te hergebruiken en van overige kunststofverpakkingen tenminste 27% als materiaal her te gebruiken. Het in het artikel genoemde percentage van 55 komt overeen met het voorschrift uit genoemd Besluit. De proef beoogt het vaststellen van inzamelsystemen en -methoden waarmee op een goede manier in heel Nederland invulling kan worden gegeven aan de inzameling van de diverse soorten kunststof drankenverpakkingen. Tevens wordt beoogd met de proeven een beter inzicht te krijgen in de totale kosten van kunststofinzameling en -verwerking. Het betreft een proef waarvan naar verwachting de bijdrage aan de totale inzameling in verhouding staat tot wat op grond van de vereiste percentages mag worden verwacht gerelateerd aan de bevolkingsomvang in de gemeenten waar de proeven plaatsvinden. </antwoord>
      <antwoord nummer="3">Ik verwacht dat op basis van deze proef de taakstellingen uit het Besluit verpakkingen binnen afzienbare tijd gehaald zullen worden. Immers het doel is juist vanuit deze proeven meer precies te kunnen vaststellen welk inzamelmethoden de beste resultaten opleveren en hoeveel geld daarvoor nodig is. Het bedrijfsleven heeft vervolgens de verplichting om de in het Besluit genoemde percentages daadwerkelijk te halen. In een recent gesprek heeft het bedrijfsleven expliciet aangegeven te verwachten de in het Besluit genoemde resultaten te zullen halen. Wanneer achteraf zou blijken dat dat niet het geval is, kan handhavend worden opgetreden. </antwoord>
      <antwoord nummer="4">In de proefnemingen in de twintig gemeenten zal onder meer gelet worden op de consequenties van het gezamenlijk inzamelen van drankverpakkingen en overig plastic afval voor de kwaliteit van het materiaal dat voor recycling vrijkomt. Het doel van de inzameling is overigens geen producthergebruik. Ik verwacht niet dat het gezamenlijk inzamelen leidt tot veel kwaliteitsverlies, er is hoogstens een extra schoonmaakstap nodig. De gezamenlijke inzameling van meerdere soorten kunststof flessen en flacons zonder ander afval, is iets heel anders dan het gemengd inzamelen van afval en daarna het afscheiden van kunststoffracties. Die laatste methode leidt naar verachting wel tot kwaliteitsverlies. De toepassing van het secundaire materiaal is verder een zaak van Nedvang. Ik verwacht dat het materiaal ondermeer zal worden ingezet voor de productie van nieuwe flessen en andere hoogwaardige kunststof producten. Zoals aangegeven moet uit de proeven blijken in welke mate kwaliteitsverlies optreedt als gevolg van menging, maar mijn verwachting is dat dat wel mee zal vallen. Het milieurendement van deze toepassingen is uiteraard hoger dan het apart inzamelen van deze twee fracties om ze daarna te verbranden evenals het verbranden van de fracties al dan niet gemengd met andere fracties. </antwoord>
      <antwoord nummer="5">De beoogde verwerkingswijze van de gescheiden ingezamelde plastic verpakkingen is materiaalhergebruik. Het is een zaak van Nedvang om te bepalen waar en door welk bedrijf de ingezamelde verpakkingen zullen worden verwerkt. </antwoord>
      <antwoord nummer="6">Uit onderzoek naar de samenstelling van huishoudelijk restafval blijkt dat ongeveer 19% (driejaarlijks voortschrijdend gemiddelde van de jaren 2004, 2005 en 2006) bestaat uit kunststoffen. Het volledig scheiden van deze kunststoffractie leidt in theorie tot een afname van ongeveer 670 kton (situatie 2005) te verbranden afval. Voor het totale pakket ter verbranding aangeboden afval leidt dit tot een afname van de calorische waarde van 10 GJ/ton naar 8 GJ/ton. </antwoord>
      <antwoord nummer="7" voetnoot="3 3">Onderzoek naar de samenstelling van huishoudelijk restafval in 2006 heeft aangetoond dat 16% van het restafval bestaat uit kunststofverpakkingen en 2,8% uit kunststofafval, niet zijnde verpakkingen. Tezamen vormen deze twee deelstromen de bij Vraag 6 aangegeven 19%. In de meting over 2006 is voor het eerst gekeken naar specifiek de aanwezigheid van kunststofflesjes in het restafval. Inzoomend op drinkflesjes, dan bestaat in totaal 0,6% van het huishoudelijk restafval uit kunststof flessen (0,24% (ofwel 8,6 kton) met een inhoud groter dan 5 deciliter en 0,37% (ofwel 13,2 kton) met een inhoud kleiner of gelijk aan 5 deciliter). Het aandeel overige kunststofverpakkingen komt daarmee op 15,4% (ofwel 548,6 kton). Bij het scheiden van de (kleine) drinkflesjes met 55% zal de hoeveelheid huishoudelijk restafval afnemen met 7,3 kton. Het gescheiden inzamelen van 27% van het overig kunststofverpakkingsafval leidt tot een afname van het huishoudelijk restafval van 148 kton. De scheiding van 95% van de grote drinkflesjes komt overeen met 8,2 kton minder restafval. Alle drie de fracties tezamen geeft derhalve een reductie van het huishoudelijk restafval van 163,5 kton. Het gewicht van kunststofafval (zoals dat voorkomt in huishoudelijk restafval) is ongeveer 50 kg per m <voetnoot nummer="3"/>. De 163,5 kton zou daarmee overeenkomen met 3.270.000 m <voetnoot nummer="3"/>afval. </antwoord>
      <antwoord nummer="8" voetnoot="3">In het Landelijk afvalbeheerplan (LAP) is aangegeven dat in de periode 2000–2012 het jaarlijks aanbod aan brandbaar niet-gevaarlijk restafval stijgt naar ongeveer 9 Mton in 2012. Uitgaande van de in 2000 beschikbare verbrandingscapaciteit van ongeveer 5 Mton, geeft het LAP aan dat er in de genoemde periode voor ongeveer 4 Mton verwerkingscapaciteit voor brandbaar restafval bij moet komen. De voorkeur gaat uit naar het inzetten van het overschot aan brandbaar restafval als brandstof in elektriciteitscentrales, cementovens en nieuwe specifieke verbrandingsinstallaties. Maar het bijbouwen van «gewone» afvalverbrandingscapaciteit wordt niet uitgesloten. Voor de ontwikkelingen daarin zie het antwoord op vraag 9. In het antwoord op vraag 7 is aangegeven dat de beoogde reductie uit het Besluit leid tot 164 kton minder huishoudelijk restafval, met een volume van ongeveer 3,3 miljoen m <voetnoot nummer="3"/>. Dit komt overeen met ongeveer 4% van het totaal overschot aan brandbaar restafval en 6% van de momenteel beschikbare restcapaciteit voor storten. Dit is dus maar een beperkte invloed. </antwoord>
      <antwoord nummer="9" voetnoot="1">Voor het gevraagde overzicht verwijs ik u naar de bijlage die is opgesteld door de Vereniging Afvalbedrijven <voetnoot nummer="1"/>. Zoals bij vraag 7 aangegeven leidt het volledig behalen van de taakstellingen voor kunststoffen uit het Besluit tot een afname van het huishoudelijk restafval van ongeveer 164 kton. De verwachting is niet dat daarmee een overcapaciteit bij verbrandingsovens of een extra invoer van brandbaar afval uit het buitenland gaat ontstaan. Zeker als gerealiseerd wordt dat in 2006 nog ruim 2.000 kton brandbaar afval in Nederland met ontheffing gestort is. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
