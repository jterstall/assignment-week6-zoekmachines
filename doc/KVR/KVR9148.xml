<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister van Buitenlandse Zaken over de situatie in Turkije. (Ingezonden 30 maart 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9148
</item>
         <item attribuut="Inhoud">Vragen over het weigeren van toegang tot Dyarbakir van buitenlandse delegaties en media door de Turkse autoriteiten en over het politie-optreden tijdens de Newroz-viering.</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Mensenrechten Turkije</item>
         <item attribuut="Vindplaats">Kamervragen met antwoord 1998-1999, nr. 1173, Tweede Kamer</item>
         <item attribuut="Vraagnr_bij_indiening">2989910470</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">1999-04-14</item>
         <item attribuut="Datum_indiening">1999-03-30</item>
         <item attribuut="Document-id">KVR9148</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2403" allpagenumbers="2403 2404" vetnummer="2989910470" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9148" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1173" onderwerp="" indiendatum="1999-03-30">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="1999-04-14">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hoe beoordeelt u de handelwijze van de Turkse autoriteiten om in het weekend van 20 en 21 maart jl. alle buitenlandse delegaties en media – inclusief de delegatie waarvan ik zelf deel uitmaakte – de toegang tot Dyarbakir te weigeren? </vraag>
      <vraag nummer="2">Bent u bereid bij de Turkse autoriteiten te protesteren tegen de beperking van de bewegingsvrijheid van buitenlandse delegaties? </vraag>
      <vraag nummer="3">Beschikt u over informatie over de situatie in Diyarbakir afgelopen weekend en hebt u mogelijkheden om nadere informatie hierover te verkrijgen? </vraag>
      <vraag nummer="4">In Istanbul ben ik getuige geweest van bruut politie-optreden tijdens de Newroz-viering waarbij op grote schaal vuurwapens zijn gebruikt en waarbij gericht met scherp is geschoten door de politie. Zijn deze gebeurtenissen aanleiding voor u de wapenexporten vanuit Nederland naar Turkije te heroverwegen? </vraag>
      <vraag nummer="5">Is de Nederlandse regering bereid naar aanleiding van bovenstaande gebeurtenissen een officieel protest in te dienen bij Turkije vanwege de voortgaande schending van mensenrechten? Bent u bereid te onderzoeken welke mogelijkheden Nederland heeft als partij bij het Europese Verdrag voor de Rechten van de mens om een klacht in te dienen bij het Europese Hof voor de Rechten van de mens? Zo neen, waarom niet? </vraag>
      <vraag nummer="6">Informele waarnemers wordt het werken in Turkije haast onmogelijk gemaakt door de autoriteiten. Bent u bereid initiatieven te nemen, bijv. in OVSE-verband, om officiële waarnemers naar Turkije te sturen om: 1) de situatie in Diyarbakir te beoordelen en 2) de voorbereidingen van de) verkiezingen te monitoren? </vraag>
      <vraag nummer="7">Bent u bereid deze vragen zo spoedig mogelijk te beantwoorden? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1 en 2">Uiteraard kan worden betreurd dat buitenlandse delegaties tijdens hun verblijf in Turkije zijn geconfronteerd met belemmeringen. Het Koerdisch Nieuwjaar («Newroz») heeft in het verleden diverse malen aanleiding gegeven tot ongeregeldheden daar te lande, met name in het Zuid-Oosten. Na de arrestatie van PKK-leider Abdullah Öcalan werd blijkbaar dit jaar een intensivering van ongeregeldheden verwacht en hebben de Turkse autoriteiten in dat licht speciale maatregelen getroffen om de openbare orde te bewaren. Voor een protest zie ik onvoldoende aanleiding. </antwoord>
      <antwoord nummer="3">Uit alhier ontvangen berichten kan worden afgeleid dat zich in Diyarbakir inderdaad, evenals elders in Turkije, ongeregeldheden hebben voorgedaan. </antwoord>
      <antwoord nummer="4">Aanvragen voor wapenexportvergunningen worden per geval getoetst aan het wapenexportbeleid en de Europese Gedragscode voor de wapenexport, met inachtneming van de aard van het goed en de situatie van het moment. Eén van de afwijzingsgronden betreft het risico dat het te exporteren goed zou kunnen worden aangewend voor interne repressie of andere vormen van schending van de mensenrechten. Vanzelfsprekend worden ook aanvragen voor uitvoer naar Turkije op deze wijze getoetst. </antwoord>
      <antwoord nummer="5">De regering volgt de gebeurtenissen in Turkije op de voet, met name wanneer mensenrechten in het geding kunnen zijn. In het onderhavige geval is niet gebleken van schending van mensenrechten die voldoende grond biedt voor een klacht. </antwoord>
      <antwoord nummer="6">Turkije heeft zich in de afgelopen jaren met grote regelmaat bereid getoond om buitenlandse missies ook tot het Zuid-Oosten van het land toe te laten. Zo heeft een missie van de Parlementaire Assemblee van de OVSE het land zowel in 1995 als in 1997 kunnen bezoeken. In dat licht zie ik geen aanleiding aan te dringen op een speciale OVSE-missie. Waarneming van verkiezingen vanwege de OVSE is weliswaar niet ongebruikelijk maar is afhankelijk van een uitnodiging door het betreffende land. Tot op het moment van schrijven van deze beantwoording was van Turkse zijde een dergelijke uitnodiging door de OVSE (het «Office for Democratic Institutions and Human Rights – ODIHR») niet ontvangen. </antwoord>
      <antwoord nummer="7">Ja. </antwoord>
      <noten afkomstig="antwoord"/>
   </antwoorden>
</kvr>
