<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Geluk (VVD) aan de minister van Landbouw, Natuurbeheer en Visserij over de talloze controle- en certificeringsystemen in de land- en tuinbouw. (Ingezonden 17 mei 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11999
</item>
         <item attribuut="Rubriek">Consument (Keurmerken) Landbouw (Algemeen)</item>
         <item attribuut="Trefwoorden">Certificatie Landbouw</item>
         <item attribuut="Vindplaats">Kamervragen met antwoord 1999-2000, nr. 1543, Tweede Kamer</item>
         <item attribuut="Vraagnr_bij_indiening">2990011120</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="VVD">Geluk</persoon>
         </item>
         <item attribuut="Datum_reaktie">2000-07-10</item>
         <item attribuut="Datum_indiening">2000-05-17</item>
         <item attribuut="Document-id">KVR11999</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3501" allpagenumbers="3501 3502" vetnummer="2990011120" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11999" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1543" onderwerp="" indiendatum="2000-05-17">
         <vrager partij="VVD" oorsprong="parlement">Geluk</vrager>
         <vraagt-aan>de minister van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2000-07-10">
         <antwoorder functie="minister" ministerie="Landbouw, Natuurbeheer en Visserij">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Heeft u al eens een analyse gemaakt van de hoeveelheid controle- en certificeringsystemen die in de land- en tuinbouw functioneren of eventueel op korte termijn in werking treden? Zo niet, bent u bereid dit te doen? </vraag>
      <vraag nummer="2">Betreft het hier een uitzonderlijk hoog aantal systemen? </vraag>
      <vraag nummer="3">Deelt u de mening dat het doel van bovengenoemde systemen, transparantie en veiligheid voor de consument bieden, door de enorme wildgroei juist wordt verhinderd waarmee de consument niet is gediend? </vraag>
      <vraag nummer="4">Vindt u het voor elke afzonderlijke boer of tuinder geen enorme last om administratie te moeten voeren, al dan niet verplicht, voor onder andere Minas, gewasbeschermingsmiddelengebruik, Lozingenbesluit, Arbodiensten, CBS-meitellingen, braaklegregelingen, dierregistratiesystemen, mestafzetsystemen, productafzetsystemen, enz, terwijl deze regering toe wil naar minder last- en regelgeving? </vraag>
      <vraag nummer="5">Staat juist deze grote administratieve last met bijbehorende kosten voor de boer en tuinder de integratie van dergelijke systemen niet in de weg? </vraag>
      <vraag nummer="6">Vindt u het een taak voor de overheid om meer sturing aan te brengen in het woud van registratie- en controlesystemen? </vraag>
      <vraag nummer="7">Vindt u het daarbij wenselijk om systemen met elkaar te integreren door toepassing van moderne elektronische communicatietechnieken? </vraag>
      <vraag nummer="8">Bent u bereid hiertoe samen met het bedrijfsleven op korte termijn actie te nemen in alle sectoren die dit betreft? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">In 1997 en 1998 heeft het Informatie en Kenniscentrum Landbouw (huidige naam Expertisecentrum Landbouw, onderdeel van LNV) een drietal inventarisaties uitgevoerd van de toen bestaande certificatiesystemen in de verschillende sectoren. Per sector was er slechts een beperkt aantal certificatiesystemen aanwezig waarbij de producent zich kan of moet aansluiten. Dit najaar komen nieuwe gegevens beschikbaar uit een inventarisatie die het Expertisecentrum uitvoert naar kwaliteitssystemen op het gebied van voedselveiligheid. Ik heb niet de indruk dat er de laatste jaren sprake is geweest van een aanzienlijke toename van het aantal systemen. Daarnaast bestaat er een aantal controlesystemen, met name verband houdend met wetgeving op het terrein van milieu en diergezondheid, waarover een goed inzicht bestaat. </antwoord>
      <antwoord nummer="2">Ik ben van mening dat het aantal systemen, de complexiteit van de moderne agrarische productie in aanmerking genomen, niet uitzonderlijk groot is. </antwoord>
      <antwoord nummer="3">In dit verband is van belang om onderscheid te maken tussen controle op de naleving van wetgeving en certificering ten behoeve van de markt. De huidige wetgeving en controle bieden onder meer goede garanties voor de voedselveiligheid en productkwaliteit. Van verwarring is op dit gebied geen sprake. De consument wordt daarnaast wel geconfronteerd met een aantal keuren en claims waaraan certificatiesystemen ten grondslag kunnen liggen. Dit betreft bijvoorbeeld keuren zoals EKO en AMK die garanties bieden met betrekking tot de wijze van produceren. Over het standpunt ten aanzien van wildgroei op dit gebied is de Kamer bij brief van 22 september 1999 (Kamerstuk 1999-2000, 26 800 XIV, nr. 5H) geïnformeerd. </antwoord>
      <antwoord nummer="4">Ik heb in eerder overleg met de Kamer aangegeven dat ik van mening ben dat vergeleken met andere sectoren de landbouw sterk gereglementeerd is (Kamerstuk 1999-2000, 27 127, nr. 65). Dit brengt een hoge administratieve lastendruk met zich mee. Ik heb daarbij aangegeven dat dit op korte termijn nauwelijks kan worden veranderd, maar dat ik het wel zeer wenselijk acht op middellange termijn een vermindering van administratieve lasten te realiseren. </antwoord>
      <antwoord nummer="5">Ik ben van mening dat de administratieve last en de bijbehorende kosten de integratie van systemen juist zal bevorderen. </antwoord>
      <antwoord nummer="6">Het streven van de overheid is erop gericht om de last die regelgeving en controle met zich meebrengt zo beperkt mogelijk te houden. Als er mogelijkheden zijn om de lastendruk in de agrarische sector te verminderen, bijvoorbeeld door de integratie van systemen, zal ik die zeker benutten. </antwoord>
      <antwoord nummer="7">De ondernemer is erbij gebaat dezelfde gegevens zoveel mogelijk eenmalig te registreren voor meerdere doeleinden. Hierbij is de integratie van systemen een belangrijke randvoorwaarde. De toepassing van elektronische communicatietechnieken kan een goede bijdrage leveren aan een verlichting van de administratieve lasten. Echter voor integratie van systemen is ook afstemming van de systematiek en de gebruikte criteria en normen noodzakelijk. Daarom is integratie soms minder gemakkelijk dan dat het op eerste oog lijkt, en vergt deze veel tijd en inspanning. </antwoord>
      <antwoord nummer="8">Gerichte actie vanuit de overheid naar alle agrarische sectoren, met het doel om systemen met elkaar te integreren middels moderne elektronische communicatietechnieken, wordt op korte termijn niet overwogen. Vermindering van de lastendruk is voor mij een voortdurend aandachtspunt. Waar de sectoren zelf actief worden met het integreren van informatiesystemen en het omkeren van informatiestromen van bedrijf naar overheden en andere gebruikers mag van de overheid een actieve en positieve opstelling worden verwacht. Zo zal in de toekomstige AMvB-glastuinbouw de registratie van de doelvoorschriften aansluiten op de registratie in de bestaande certificatiesystemen voor de markt. Daarnaast wordt gewerkt aan een fiscaal stimuleringsbeleid voor voorlopers. Middels certificatie zal worden vastgesteld of voldaan wordt aan de eisen. Hierbij wordt eveneens beoogd aansluiting te bewerkstelligen met de marktsystemen. </antwoord>
      <noten afkomstig="antwoord"/>
   </antwoorden>
</kvr>
