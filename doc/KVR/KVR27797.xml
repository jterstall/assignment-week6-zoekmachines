<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Aptroot (VVD) aan de staatssecretaris van Economische Zaken over internationaal mobiel bellen. (Ingezonden 22 maart 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27797
</item>
         <item attribuut="Inhoud">Vragen over de Nederlandse inzet tijdens de informele Telecom-raad te Hannover, 15 maart 2007. Vragensteller heeft vernomen dat, mede naar aanleiding van die bijeenkomst, besloten is een maximumtarief voor internationaal mobiel bellen vast te stellen. Wat is er precies afgesproken en wanneer gaat de nieuwe tariefmaatregel in? Is het juist dat de huidige tarieven zo'n vijf maal de kostprijs bedragen en zijn in dat licht de nieuwe maximumtarieven niet ook te hoog?</item>
         <item attribuut="Rubriek">Communicatie, media en informatievoorziening (Telecommunicatie) Consument (Consumentenprijzen)</item>
         <item attribuut="Trefwoorden">Mobiele telefonie Prijzen</item>
         <item attribuut="Vindplaats">Kamervragen met antwoord 2006-2007, nr. 1244, Tweede Kamer</item>
         <item attribuut="Vraagnr_bij_indiening">2060710110</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Aptroot</persoon>
         </item>
         <item attribuut="Datum_reaktie">2007-04-10</item>
         <item attribuut="Datum_indiening">2007-03-22</item>
         <item attribuut="Document-id">KVR27797</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2639" allpagenumbers="2639 2640" vetnummer="2060710110" code="0607tkkvr1244" lopendefooter="Tweede Kamer, vergaderjaar 2006–2007, Aanhangsel" filenaam="KVR27797" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1244" onderwerp="" indiendatum="2007-03-22">
         <vrager partij="VVD" oorsprong="parlement">Aptroot</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2007-04-10">
         <antwoorder functie="staatssecretaris" ministerie="Economische Zaken">Heemskerk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat was uw inzet op de informele telecomraad te Hannover op 15 maart jl.? <voetnoot nummer="1"/>
      </vraag>
      <vraag nummer="2">Waarom is uw inzet niet van tevoren aan de vaste kamercommissie voor Economische Zaken voorgelegd? </vraag>
      <vraag nummer="3">Wat is afgesproken over de tarieven voor internationaal mobiel bellen? </vraag>
      <vraag nummer="4">Wanneer gaat de tariefmaatregel in? Kan dit op korte termijn? </vraag>
      <vraag nummer="5">Is berekend wat de kosten per minuut voor de telecombedrijven zijn? Is op basis van kostprijs c.q. redelijke winst een berekening van het maximumtarief gemaakt? Zo ja, kunt u Kamer de berekeningen geven? </vraag>
      <vraag nummer="6">Klopt het dat, de huidige tarieven 5 keer de kostprijs bedragen? </vraag>
      <vraag nummer="7">Indien de huidige tarieven een veelvoud van de kostprijs zijn, zijn dan de genoemde maximumtarieven niet veel te hoog? </vraag>
      <noten afkomstig="vraag">
         <noot nummer="1">Volgens berichten in diverse media hebben de ministers belast met telecommunicatie donderdag 15 maart in Hannover vergaderd. Mede naar aanleiding van deze bijeenkomst heeft volgens de berichten. EU-commissaris Reding besloten een maximumtarief voor internationaal mobiel bellen vast te stellen. Er worden bedragen van € 0,59, € 0,50 en € 0,40 per minuut genoemd</noot>
      </noten>
   </vragen>
   <antwoorden aantal="7">
      <antwoord nummer="1">Ter gelegenheid van de officiële opening van de ICT-beurs CeBIT zijn de Europese ministers voor telecommunicatie uitgenodigd voor een korte informele bijeenkomst in Hannover. Tijdens de lunch was er gelegenheid om van gedachten te wisselen over roaming. Voor de goede orde wil ik opmerken dat er strikt genomen geen sprake is geweest van een informele Telecomraad. Tijdens de gedachtewisseling heb ik aangegeven dat Nederland er veel belang aan hecht dat de regelgeving inzake roaming op korte termijn moet worden afgerond, met name met het oog op het belang daarvan voor de Europese consument. Het standpunt dat ik heb verwoord is met u besproken tijdens het algemeen overleg op 7 december 2006 met de Vaste Kamercommissie voor Economische Zaken en de Vaste commissie voor Europese Zaken ter voorbereiding van de Telecomraad van 11 december 2006. Mijn wens om tot een spoedige afronding van de voorgestelde regelgeving te komen werd gedeeld door de aanwezige bewindspersonen. De huidige voorzitter van de EU, Duitsland, streeft er naar om overeenstemming over het roamingdossier te bereiken tijdens de eerstvolgende Raad van Telecomministers die op 7 juni 2007 zal plaatsvinden. Ook in het Europees Parlement moet nog definitieve besluitvorming plaatsvinden. </antwoord>
      <antwoord nummer="2">Het Nederlandse standpunt inzake roaming is besproken tijdens het AO op 7 december 2006 met de Vaste Kamercommissie voor Economische Zaken ter voorbereiding van de Telecomraad van 11 december 2006. Dit standpunt is ongewijzigd. </antwoord>
      <antwoord nummer="3">Er heeft slechts een gedachtewisseling plaatsgevonden en er zijn geen afspraken gemaakt over de tarieven voor internationaal bellen. De berichtgeving in de media suggereert ten onrechte dat EU-commissaris Reding mede naar aanleiding van deze informele ministerbijeenkomst heeft besloten om een bepaald maximumtarief voor internationaal mobiel bellen in te stellen. Commissaris Reding heeft in juli 2006 het initiatief genomen met een voorstel voor een verordening om de roamingtarieven aan een maximum te binden. Dit ontwerp is thans onderwerp van discussie in de Raadswerkgroep van de Telecomraad. Ook vinden er discussies plaats in het Europees Parlement. De discussies richten zich met name op de te maken keuzes ten aanzien van de systematiek en de hoogte van het maximumtarief. </antwoord>
      <antwoord nummer="4">Dit is afhankelijk van de besluitvorming in de Raad van Telecomministers en in het Europees Parlement. Zie ook het antwoord op vraag 1. </antwoord>
      <antwoord nummer="5" voetnoot="1">In juli 2006 heeft de Europese Commissie een systematiek voorgesteld voor het bepalen van de maximumtarieven voor roaming. Uitgangspunt voor deze systematiek is het Europees gemiddelde van de door de nationale toezichthouders gereguleerde tarieven voor de afwikkeling van nationale mobiele gesprekken. De Europese Commissie heeft bij de vaststelling van de voorgestelde maximumtarieven rekening gehouden met de extra kosten zoals de kosten van signalering, transmissiekosten en administratiekosten van een gesprek in het buitenland. Over de toegepaste methodiek heeft overleg plaatsgevonden met de Europese Regulators Group. Verder heeft het onderzoeksinstituut Copenhagen Economics in opdracht van het Europees Parlement de maximum tarieven die door de Europese Commissie zijn voorgesteld getoetst. Ik kan mij vinden in de methodiek zoals die door de Europese Commissie is toegepast. De methodiek die de Commissie heeft toegepast is te vinden in bijlage I en II van het door de Commissie ingediende voorstel van 12 juli 2006, en is beschikbaar op de website van DGINFOSOC. <voetnoot nummer="1"/>Over de hoogte van de tarieven wordt thans nog overleg gevoerd in de Raadswerkgroep van de Telecomraad. </antwoord>
      <antwoord nummer="6">Zie antwoord op vraag 5. </antwoord>
      <antwoord nummer="7">Inzet van Nederland is het streven naar een zo gunstig mogelijke prijs voor de consument. </antwoord>
      <noten afkomstig="antwoord">
         <noot nummer="1" weblink="http://ec.europa.eu/information_society/ activities/roaming/roaming_regulation/index_en.htm">http://ec.europa.eu/information_society/ activities/roaming/roaming_regulation/index_en.htm</noot>
      </noten>
   </antwoorden>
</kvr>
