<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dezentjé Hamming en Van Egerschot (beiden VVD) aan de staatssecretaris van Financiën over de overdrachtsbelasting. (Ingezonden 3 maart 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25240
</item>
         <item attribuut="Inhoud">Vragen naar aanleiding van het proefschrift 'De verkrijging van aandelen in de overdrachtsbelasting' van dr. Y.E. Gassler. In het proefschrift worden 74 onduidelijkheden en onevenwichtigheden in de overdrachtsbelasting gesignaleerd, zoals de onevenwichtigheid met betrekking tot de afwijkende toepasbaarheid van de vrijstellingen voor de overdrachtsbelasting bij indirecte verkrijging van vastgoed (verkrijging van aandelen in een vastgoed lichaam) ten opzichte van de rechtstreekse verkrijging van vastgoed.</item>
         <item attribuut="Rubriek">Belastingen (Overig)</item>
         <item attribuut="Trefwoorden">Overdrachtsbelasting</item>
         <item attribuut="Vindplaats">Kamervragen met antwoord 2005-2006, nr. 1159, Tweede Kamer</item>
         <item attribuut="Vraagnr_bij_indiening">2050609060</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Dezentjé Hamming</persoon>
            <persoon partij="VVD">Van Egerschot</persoon>
         </item>
         <item attribuut="Datum_reaktie">2006-03-30</item>
         <item attribuut="Datum_indiening">2006-03-03</item>
         <item attribuut="Document-id">KVR25240</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2465" allpagenumbers="2465 2466" vetnummer="2050609060" code="0506tkkvr1159" lopendefooter="Tweede Kamer, vergaderjaar 2005–2006, Aanhangsel" filenaam="KVR25240" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1159" onderwerp="" indiendatum="2006-03-3">
         <vrager partij="VVD" oorsprong="parlement">Dezentjé Hamming</vrager>
         <vrager partij="VVD" oorsprong="parlement">Van Egerschot</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2006-03-30">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Kent u het op 22 februari 2006 door dr. Y.E. Gassler verdedigde proefschrift, getiteld: «De verkrijging van aandelen in de overdrachtsbelasting»? </vraag>
      <vraag nummer="2">Deelt u de bevindingen van genoemd proefschrift waarin 74 onduidelijkheden en onevenwichtigheden in de overdrachtsbelasting worden gesignaleerd? Zo neen, waarom niet? </vraag>
      <vraag nummer="3">Kunt u een reactie geven op de onevenwichtigheid met betrekking tot de afwijkende toepasbaarheid van de vrijstellingen voor de overdrachtsbelasting bij indirecte verkrijging van vastgoed – dat wil zeggen middels de verkrijging van aandelen in een vastgoed lichaam – ten opzichte van de rechtstreekse verkrijging van vastgoed? </vraag>
      <vraag nummer="4">Wat is uw reactie op de mogelijkheid om het tijdstip van verkrijging van vastgoed – en daarmee de verschuldigdheid van overdrachtsbelasting – te beïnvloeden middels het verlenen van een koopoptie, het aangaan van een koopovereenkomst onder opschortende voorwaarde of het verkrijgen van het uitsluitend recht op levering (o.a. door het feitelijk oprekken of inkorten van de referentieperiode, de zesmaandstermijn of de sanctieperiode van drie jaar in de vrijstellingensfeer)? </vraag>
      <vraag nummer="5">Wat is uw oordeel over de mogelijkheden om overdrachtsbelasting te ontgaan bij verkrijging van aandelen in een vastgoedlichaam als gevolg van de beperkte consolidatieplicht? </vraag>
      <vraag nummer="6">Deelt u de mening dat er een dubbeltelling van belangen kan ontstaan als gevolg van onjuist geformuleerde samenloopregelingen waardoor bij verkrijging van aandelen in een vastgoedlichaam eerder overdrachtsbelasting is verschuldigd dan bij het opstellen van de wetswijziging in 2000 de bedoeling was? </vraag>
      <vraag nummer="7">Kunt u aangeven wat de financiële gevolgen van de in het proefschrift geconstateerde onevenwichtigheden voor de schatkist zijn? </vraag>
      <vraag nummer="8">Deelt u de conclusie dat het voor een meer evenwichtige heffing van overdrachtsbelasting noodzakelijk is wetswijzigingen in de Wet op Belastingen van Rechtsverkeer aan te brengen? Zo neen, waarom niet? Zo ja, op welke termijn is een wetsvoorstel tot wijziging van de Wet op Belastingen van Rechtsverkeer te verwachten? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Nee. Ik heb zoals altijd grote bewondering voor de volharding en ijver waarmee promovendi vanuit een vraagstelling onderzoek doen op een bepaald gebied. De heer Gassler heeft op minutieuze wijze onderzoek gedaan naar de heffing van overdrachtsbelasting ter zake van de verkrijging van aandelen in vastgoedlichamen (artikel 4 van de Wet op belastingen van rechtsverkeer). Uitgaande van de veronderstelling dat de wetgever datgene wat economisch gelijk is, gelijk wil behandelen, concludeert hij dat de wet op het gebied van aandelenoverdrachten 74 onduidelijkheden en onevenwichtigheden heeft. Wat daarvan ook zij, hij is daarbij voorbij gegaan aan de andere uitgangspunten van de wetgever om de regelgeving uitvoerbaar, handhaafbaar en controleerbaar te houden. Bij wetgeving gericht op het voorkomen van ontgaansconstructies komt daar nog het niet te verwaarlozen aspect van voorkoming van overkill bij. Juist met het oog op deze uitgangspunten zijn in de wettekst ter zake van de zogenoemde verdachte vastgoedvennootschappen van stond af aan diverse voorwaarden gesteld waaraan voldaan moet zijn voordat aan de belastbaarheid van de indirecte verkrijging van onroerend goed wordt toegekomen, zoals de bezitseis, de doeleis en de belangeis. De wetgever heeft de belastbaarheid van de middellijke verkrijging van onroerende zaken uitdrukkelijk willen beperken tot gevallen waarin het aannemelijk geacht moet worden dat het de koper van de aandelen in feite te doen is om de verkrijging van de door die aandelen vertegenwoordigde onroerende zaak. Ook bij de wetswijziging in 2000 waarbij artikel 4 van de Wet op belastingen van rechtsverkeer is aangepast om de constructies voor belastingontwijking door middel van aandelenoverdrachten verder tegen te gaan, is steeds een afweging gemaakt tussen (absolute) effectiviteit enerzijds en uitvoerbaarheid, handhaafbaarheid en overkill anderzijds. </antwoord>
      <antwoord nummer="3">Zoals de heer Gassler constateert zijn alle vrijstellingen die gelden wanneer de verkrijger aan bepaalde kwalificaties voldoet, op gelijke wijze van toepassing bij zowel directe als indirecte verkrijgingen. Dit ligt anders bij vrijstellingen die niet puur gebonden zijn aan de persoon van de verkrijger maar veeleer aan het object van de verkrijging. Hierbij kan bijvoorbeeld gedacht worden aan een aantal vrijstellingen in de sfeer van de landbouw die gekoppeld zijn aan de functie van de onroerende zaak (bedrijfsgebouw), ligging van de landerijen (naburigheid) of de bestemming ervan (EHS-gebied). Deze kwalificaties gaan niet op voor aandelen in een vastgoedlichaam. Het al dan niet toepassen van de vrijstelling is in deze gevallen zodanig verbonden aan de kwalificaties van de onroerende zaak dat toepassing daarvan bij indirecte verkrijging van de onroerende zaak door middel van aandelen in een vennootschap waarvan de onroerende zaak deel uitmaakt, minder voor de hand ligt. Een algemene uitspraak over de vraag of alle vrijstellingen zowel voor directe als indirecte verkrijgingen zouden moeten gelden is overigens niet mogelijk. Een en ander dient, zoals thans het geval is, per vrijstelling te worden beoordeeld. Naast doel en strekking kunnen ook andere aspecten een rol spelen bij de beoordeling. Als voorbeeld kan hierbij genoemd worden de vrijstelling, opgenomen in art. 15, eerste lid, onderdeel a, welke geldt bij samenloop van omzet- en overdrachtsbelasting. Aangezien aandelen voor de heffing van omzetbelasting op geheel andere wijze in de heffing worden betrokken dan onroerende zaken, past een volledige gelijkstelling van aandelentransacties met transacties van onroerende zaken hierbij niet. Wetstechnisch zijn er ook haken en ogen verbonden aan een volledige gelijkstelling. Een volledige doorkijk kan slechts plaatsvinden indien het vastgoedlichaam geen andere onroerende zaken bezit dan die welke in aanmerking komen voor een vrijstelling. Maar dan rijst de vraag waarom niet eenvoudigweg de onroerende zaak wordt gekocht in plaats van de aandelen. </antwoord>
      <antwoord nummer="4">De heffing van overdrachtsbelasting sluit aan bij feitelijke gebeurtenissen. Of het tijdstip van de verkrijging van vastgoed wordt beïnvloed door de genoemde handelingen hangt af van het antwoord op de vraag of er bij die handeling wel of niet sprake is van een economische-eigendomsoverdracht. </antwoord>
      <antwoord nummer="5">De keuze voor een beperkte consolidatieplicht bij deelneming van geringe omvang is ingegeven uit doelmatigheidsoverwegingen en ter beperking van administratieve lasten. </antwoord>
      <antwoord nummer="6">Ja, er kunnen inderdaad dubbeltellingen optreden waar dit niet bedoeld is. Ik ben voornemens voorstellen voor te bereiden om de wet op dit punt aan te passen </antwoord>
      <antwoord nummer="7">De in het proefschrift geconstateerde onevenwichtigheden en onduidelijkheden zijn van zeer specifieke aard (zie ook antwoord op vraag 8) en vergen nadere, diepgaande bestudering. Tevens zullen de nodige veronderstellingen nodig zijn voor concrete berekeningen. De budgettaire gevolgen zijn daarom niet aan te geven. </antwoord>
      <antwoord nummer="8">Op dit moment is een wijziging van de Wet op belastingen van rechtsverkeer voorbereid op het terrein van de regeling van de onroerende-zaaklichamen. Deze wijzigingen houden verband met het wetsvoorstel tot vaststelling van titel 7.13 (vennootschap) van het Burgerlijk Wetboek (kamerstukken 28 746) en de reparatie van de gevolgen van het arrest van de Hoge Raad van 15 oktober 2004 inzake een onroerende-zaaklichaam zonder rechtspersoonlijkheid. Dit wetsvoorstel heeft prioriteit vanwege de samenhang met de wijziging van het Burgerlijk Wetboek, welk wetsvoorstel uw Kamer reeds is gepasseerd en thans ter behandeling in de Eerste Kamer voorligt. Het proefschrift van de heer Gassler roert een scala van punten aan op het terrein van aandelenoverdrachten van vastgoedlichamen. Uit de antwoorden op voorgaande vragen is af te leiden dat ik niet zonder meer in alle gevallen zijn conclusie deel dat het voor een meer evenwichtige heffing van overdrachtsbelasting noodzakelijk is wetswijzigingen in de Wet op belastingen van rechtsverkeer aan te brengen. Wel zie ik, zoals ik bijvoorbeeld in mijn antwoord op vraag 6 zei, op een enkel onderdeel aanleiding tot aanpassing van de wet over te gaan. Veel van de genoemde onevenwichtigheden en onduidelijkheden zijn van zeer specifieke aard en vergen diepgaande bestudering. </antwoord>
      <noten afkomstig="antwoord"/>
   </antwoorden>
</kvr>
