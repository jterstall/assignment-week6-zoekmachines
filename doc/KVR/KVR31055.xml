<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="13">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister van Volkshuisvesting, Ruimtelijke Ordening en Milieubeheer en de staatssecretaris van Verkeer en Waterstaat over bouwplannen in het Zwartendijkgebied bij Kampen. (Ingezonden 5 februari 2008);Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31055
</item>
         <item attribuut="Inhoud">Vragen naar aanleiding bericht (De Stentor, 18 januari 2008) over een hevige publieke discussie in Kampen over het behoud van het natuur- en cultuurlandschap Zwartendijkgebied ten westen van de N50, waar de gemeente Kampen een nieuwbouwwijk plant. Indiener wil weten waarom gekozen wordt voor een dure 'blauwe bypass' (bevaarbare route) in plaats van een 'groene bypass' (natuurroute) en of de woningen dienen ter financiering van de blauwe bypass. Indiener vindt het vreemd dat woningen plant in natuurgebied en buitengebied, terwijl genoeg binnenstedelijke ruimte aanwezig is.</item>
         <item attribuut="Rubriek">Bouw (Woningbouw) Natuur (Natuurmonumenten)</item>
         <item attribuut="Trefwoorden">Natuurbescherming Woningbouw</item>
         <item attribuut="Vindplaats">Kamervragen met antwoord 2007-2008, nr. 1491, Tweede Kamer</item>
         <item attribuut="Vraagnr_bij_indiening">2070810400</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2008-02-28</item>
         <item attribuut="Datum_indiening">2008-02-05</item>
         <item attribuut="Document-id">KVR31055</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3191" allpagenumbers="3191 3192 3193" vetnummer="2070810400" code="0708tkkvr1491" lopendefooter="Tweede Kamer, vergaderjaar 2007–2008, Aanhangsel" filenaam="KVR31055" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1491" onderwerp="" indiendatum="2008-02-5">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer en de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2008-02-28">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder>de staatssecretaris van Verkeer en Waterstaat</mede-antwoorder>
      </antwoorddata>
   </meta>
   <vragen aantal="13">
      <vraag nummer="1">Bent u ermee bekend dat in Kampen een hevige publieke discussie woedt over het behoud van het Zwartendijkgebied, het kwetsbare natuur- en cultuurlandschap ten westen van de N50, en dat in korte tijd 9.000 handtekeningen zijn verzameld tegen een nieuwbouwwijk op die plek? 1 en 2 </vraag>
      <vraag nummer="2" voetnoot="3">Is het waar dat een zogenaamde «groene» bypass (niet bevaarbaar) 100 miljoen euro goedkoper is dan de «blauwe» bypass (bevaarbaar) die de regio wil, dus 200 miljoen euro? <voetnoot nummer="3"/>
      </vraag>
      <vraag nummer="3">Wat is de financiële relatie tussen de bouw van woningen in het Zwartendijkgebied en de «blauwe bypass»? Hoeveel geld moeten de woningen genereren voor de aanleg van de blauwe bypass? </vraag>
      <vraag nummer="4">Wordt in de milieueffectrapportage (MER), die de regio opstelt, de aanleg van een groene bypass zonder woningbouw als volwaardig alternatief meegenomen? Zo neen, wilt u ervoor zorgen dat dit alsnog gebeurt? </vraag>
      <vraag nummer="5" voetnoot="3">Bent u ervan op de hoogte dat de projectgroep IJsseldelta-Zuid er van uit gaat dat het rijk zo’n 2/3 van de kosten van het project IJsseldelta-Zuid op zich zal nemen, zijnde 200 miljoen euro, wanneer uitgegaan wordt van de blauwe bypass? <voetnoot nummer="3"/>
      </vraag>
      <vraag nummer="6">Zijn er afspraken gemaakt over een kostenverdeling tussen rijk en regio? Zo ja, welke afspraken? Zo neen, wanneer worden hierover afspraken gemaakt en wat is daarbij uw inzet? </vraag>
      <vraag nummer="7">Vindt u het zinvol om 100 miljoen euro meer te besteden aan een blauwe bypass? Zo ja, waarom? </vraag>
      <vraag nummer="8">Deelt u de visie dat woningbouw in het Zwartendijkgebied ongewenst is vanwege de grote landschappelijke waarde van het gebied? Zo neen, waarom niet? Zo ja, welke stappen gaat u hiertegen ondernemen? </vraag>
      <vraag nummer="9" voetnoot="4">Bent u ervan op de hoogte dat de gemeente Kampen nu al bezig is met realisatie van 2650 woningen op uitbreidingslocaties <voetnoot nummer="4"/>en dat maar enkele tientallen woningen binnen bestaand bebouwd gebied worden gebouwd, terwijl er binnenstedelijk nog volop ruimte is voor inbreiding, met name op delen van het industrieterrein Spoorlanden en de omgeving van het huidige station, alsmede op delen van het industrieterrein Haatland? </vraag>
      <vraag nummer="10" voetnoot="5">Deelt u de visie dat de gemeente handelt in strijd met de Nota Ruimte, die vereist dat verdichtingsmogelijkheden in bestaand bebouwd gebied optimaal moeten worden benut? <voetnoot nummer="5"/>Zo neen, waarom niet? </vraag>
      <vraag nummer="11" voetnoot="6">Wat is de stand van zaken van de toetsing van nut en noodzaak van het project IJsseldelta-Zuid door het Rijk? <voetnoot nummer="6"/>Wanneer komen de resultaten hiervan naar de Kamer? </vraag>
      <vraag nummer="12">Wordt bij de nut-en-noodzaak-toets ook rekening gehouden met het Beleidskader IJsselmeer, aangezien het waterpeil van het IJsselmeer grote invloed heeft op het waterpeil in de IJssel? Zo ja, hoe? Zo neen, waarom niet? </vraag>
      <vraag nummer="13">Bent u bereid deze vragen te beantwoorden vóór 14 februari aanstaande, wanneer de gemeenteraad van Kampen vergadert over de Structuurvisie Kampen 2030? </vraag>
      <noten afkomstig="vraag">
         <noot nummer="1">De Stentor, 18 januari 2008 http://www.destentor.nl/kampen/2486178/Kampenaar-kijkt-met-passie-de-toekomst-in.ece</noot>
         <noot nummer="2" weblink="http://www.destentor.nl/kampen/2479928/Rel-over-bouw-bij-dijk.ece">http://www.destentor.nl/kampen/2479928/Rel-over-bouw-bij-dijk.ece</noot>
         <noot nummer="3" datum="2007-11-13" bron="De Stentor">De Stentor, 13 november 2007, http://www.destentor.nl/kampen/2150714/Projectgroep-weet-niets-van-bedragen.ece</noot>
         <noot nummer="4" titel="Bisschopsmijter">In de wijk Onderdijks (aangelegd vanaf 2002) staan nu zo’n 300 woningen en daar komen er nog 1100 bij; in de «Bisschopsmijter»/het nieuwe stationsgebied gaan 800 woningen verrijzen; in IJsselmuiden (wijk Oosterholt) zijn net 200 woningen opgeleverd en zullen nog 250 nieuwe woningen worden gebouwd</noot>
         <noot nummer="5">Nota Ruimte paragraaf 2.3.2.4</noot>
         <noot nummer="6">Zoals aangegeven in MIRT 2008</noot>
      </noten>
   </vragen>
   <antwoorden aantal="13">
      <antwoord nummer="1">Ja. </antwoord>
      <antwoord nummer="2">Volgens het Masterplan IJsseldelta-Zuid (raming 2006) is een groene bypass € 86 miljoen goedkoper dan een bevaarbare blauwe bypass. De kosten van een groene bypass zijn in het masterplan geraamd op € 193 miljoen. Een dergelijke bypass omvat onder meer hoge dijken, een afsluiting naar het Vossemeer en een verborgen niet-reguleerbare overlaat bij de IJssel. In het masterplan is vanuit de optiek van ruimtelijke kwaliteit en ecologie gekozen voor een watervoerende bypass met meer peildynamiek en lagere dijken. Daarbij is uitgegaan van een beweegbare hoogwaterkering ter hoogte van de Roggebotsluis en een beweegbare inlaat vanuit de IJssel. De meerkosten daarvan zijn geraamd op ca. € 72 miljoen inclusief inrichting van natuur. De bevaarbaarheid is een extra aspect dat volgens dezelfde raming ca. € 14 miljoen extra zal kosten. </antwoord>
      <antwoord nummer="3">De woningen die gepland worden in het gebied tussen de Hanzelijn en de geplande bypass ten westen van de Zwartendijk zullen in redelijkheid moeten bijdragen aan de totale gebiedsontwikkeling. De precieze bedragen zijn in dit stadium nog niet bekend. </antwoord>
      <antwoord nummer="4">In de MER worden verschillende varianten uitgewerkt. In alle gevallen wordt er van uitgegaan dat er woningbouw nodig is. Als woningbouwalternatieven worden meegenomen: een uitleglocatie bij IJsselmuiden-Oost (in het nationaal landschap), een locatie aan de westkant van Kampen ten noorden van de Hanzelijn en de locatie ten zuiden (in de oksel) van de Hanzelijn bij de geplande bypass. De groene bypass wordt als één van de varianten voor de bypass meegenomen. Het rijk (VROM, LNV en V&amp;W) is medeondertekenaar van de (bestuurlijke) intentieovereenkomst (d.d. 18 januari 2007) over de gebiedsontwikkeling IJsseldelta-Zuid, waarbij woningbouw een van de te integreren elementen is. In het kader van de maatschappelijke kostenbatenanalyse bij de verkenning voor het Nota Ruimtebudget wordt een groene bypass met woningbouw elders als alternatief meegenomen. Dit acht ik voldoende. </antwoord>
      <antwoord nummer="5">Niet de projectgroep maar de bij het project betrokken regionale partners hebben deze verdeling van de kosten in gedachten. </antwoord>
      <antwoord nummer="6">Neen. In het najaar 2008 moet er o.a. in voldoende mate zicht zijn op de financiering van de bypass, opdat er door mij en de staatssecretaris van V&amp;W tijdig een omwisselbesluit in het kader van de PKB Ruimte voor de rivier genomen zou kunnen worden. Dan zal ook de financiële inzet van het rijk duidelijk worden. Met het omwisselbesluit kan de bypass in de plaats treden van de thans in het basispakket van de PKB opgenomen zomerbedverlaging Beneden-IJssel. </antwoord>
      <antwoord nummer="7">Vanuit het gezichtspunt van duurzaamheid en ruimtelijke kwaliteit is het wenselijk dat gezocht wordt naar een bypass in een vorm die waterveiligheid voor de lange termijn in zich heeft, en daarbij zowel kansen biedt voor (nieuwe) natuur als voor een aantrekkelijk woonmilieu inclusief kansen voor recreatie. Een watervoerende bypass met een dynamisch peil lijkt in dit opzicht het meeste perspectief te bieden. De precieze vorm en de daarmee samenhangende kosten worden op dit moment onderzocht en zullen nader uitgewerkt moeten worden in latere fasen. Pas als de provincie Overijssel mij een compleet voorstel voorlegt zal ik hierover een standpunt innemen. </antwoord>
      <antwoord nummer="8">Het Zwartendijkgebied heeft zeker landschappelijk waarde. Maar dit geldt ook voor de alternatieve locaties voor woningbouw, zoals bij IJsselmuiden in het nationaal landschap. Op dit moment wordt de laatste hand gelegd aan de MER waarin een drietal locaties wordt vergeleken (zie ook vraag 4). De Hanzelijn wordt op dit moment aangelegd, inclusief een station aan de zuidwestkant van Kampen, en doorsnijdt (deels op hoogte) het zuidelijk gedeelte van het Zwartendijkgebied. </antwoord>
      <antwoord nummer="9">Het is mij bekend dat de gemeente Kampen bezig is met de realisatie van ca. 2650 woningen op uitbreidingslocaties. Echter men is ook bezig met de realisatie van ruim 1400 woningen op verspreide inbreidingslocaties binnen bestaand bebouwd gebied, met een zwaartepunt in IJsselmuiden. Ook in de toekomst zal ingezet blijven worden op inbreiding. Ik heb begrepen dat er ook gedacht wordt om delen van het industrieterrein Spoorlanden en de omgeving van het huidige station daarbij te betrekken. Het industrieterrein Haatland waar o.a. cat. 5 industrie een plek vindt is een herstructureringslocatie waarvoor subsidie van het rijk (Economische Zaken) is beschikbaar gesteld en wordt niet beschouwd als geschikte woningbouwlocatie. </antwoord>
      <antwoord nummer="10">Neen. Zie antwoord op vraag 9. Overigens is de inbreidingsinspanning van de gemeente Kampen afgestemd met de provincie Overijssel en past deze binnen de kaders van het vigerende streekplan van de provincie Overijssel. Het rijk zal de dit jaar nog geplande omgevingsvisie van de provincie ook op deze aspecten toetsen aan het rijksbeleid. </antwoord>
      <antwoord nummer="11">Bij de selectie van projecten voor de verkenning in het kader van het Nota Ruimtebudget is het bovenlocale belang van het project IJsseldelta-Zuid als één van de 23 projecten vastgesteld. De in het MIRT 2008 genoemde bepaling van nut en noodzaak heeft betrekking op de eventuele bijdrage van het rijk uit het Nota Ruimtebudget aan IJsseldelta-Zuid. Daartoe loopt inmiddels een maatschappelijke kostenbatenanalyse (MKBA). In 2008 zal besloten worden over toelating tot een volgende (business case) fase. De Tweede Kamer wordt over de voortgang van de 23 projecten dit voorjaar bij brief geïnformeerd. Daarnaast wordt de Kamer op de hoogte gehouden via de voortgangsrapportages over de PKB Ruimte voor de rivier. De communicatie over de inzet van Nota Ruimtebudgetmiddelen loopt via de jaarrapportage van het MIRT. </antwoord>
      <antwoord nummer="12">Het Beleidskader IJsselmeer is nog in ontwikkeling. In de PKB Ruimte voor de Rivier is voor de lange termijn voorzien in een hoogwatergeul bij Kampen. Daarbij is rekening gehouden met een peilstijging op het IJsselmeer. </antwoord>
      <antwoord nummer="13">Beantwoording vóór 14 februari is helaas niet mogelijk gebleken. Zie datum beantwoordingsbrief. </antwoord>
      <noten afkomstig="antwoord"/>
   </antwoorden>
</kvr>
