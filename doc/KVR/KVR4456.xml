<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de deskundigheid van artsen die voor de arbodiensten werken. (Ingezonden 17 februari 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4456
</item>
         <item attribuut="Inhoud">Vragen betreffen met name de gevolgen voor de begeleiding van zieke werknemers en de certificering van arbodiensten.</item>
         <item attribuut="Rubriek">Arbeid (Arbeidsomstandigheden) Gezondheidszorg (Medische beroepen)</item>
         <item attribuut="Trefwoorden">Artsen Bedrijfsgezondheidszorg Certificatie</item>
         <item attribuut="Vindplaats">Kamervragen met antwoord 1996-1997, nr. 771, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-03-04</item>
         <item attribuut="Datum_indiening">1997-02-17</item>
         <item attribuut="Document-id">KVR4456</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1577" allpagenumbers="1577 1578" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="771" onderwerp="" indiendatum="1997-02-17">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-03-4">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht, dat volgens de Landelijke Huisartsen Vereniging de arbodiensten vaak met slechts één gekwalificeerde bedrijfsarts en voor de rest met gewone artsen werken? <voetnoot nummer="1"/>
      </vraag>
      <vraag nummer="2">Erkent u de juistheid van de inhoud van dit bericht? </vraag>
      <vraag nummer="3">Onderschrijft u het standpunt van de LHV, dat hierdoor de begeleiding van zieke werknemers in gevaar komt, althans op zijn minst te wensen overlaat? </vraag>
      <vraag nummer="4">Acht u artsen zonder voldoende deskundigheid op het terrein van de bedrijfsgeneeskunde in staat tegenwicht te bieden aan de druk die werkgevers – blijkens b.v. de TNO-enquête uit 1996 – op de bedrijfsartsen uitoefenen om werknemers zo snel mogelijk aan het werk te sturen? </vraag>
      <vraag nummer="5">Wordt in het kader van de certificering van arbodiensten nog steeds ervan uitgegaan, dat er slechts één arts gekwalificeerd behoeft te zijn als bedrijfsarts? Acht u dit nog steeds verantwoord gelet op het bovenstaande? Verdient het geen aanbeveling dat alle bij een arbodienst werkzame artsen gekwalificeerd zijn op het terrein van de bedrijfsgeneeskunde? Zo neen, waarom niet? </vraag>
      <vraag nummer="6">Zijn inmiddels alle arbodiensten gecertificeerd? Zo neen, wie ziet dan toe op de kwaliteit van de bij die diensten werkzame artsen? </vraag>
      <vraag nummer="7" voetnoot="2">Ligt de ontoereikende deskundigheid van de bedrijfsartsen van de arbodiensten niet mede ten grondslag aan de recent bekend geworden gebrekkige samenwerking tussen de huisartsen en de bedrijfsartsen? <voetnoot nummer="2"/>
      </vraag>
      <vraag nummer="8">Vormt het bovenstaande voor u aanleiding nadere maatregelen te treffen, en zo ja, aan welke maatregelen denkt u? Zo neen, om welke reden niet? LHV = Landelijke Huisartsen Vereniging </vraag>
      <noten afkomstig="vraag">
         <noot nummer="1" datum="1997-02-14" bron="Radio 1 Journaal">Radio 1 Journaal, 14 februari 1997</noot>
         <noot nummer="2" datum="1997-02-12" bron="De Volkskrant">De Volkskrant, 12 februari 1997</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Nee. Zie ook het antwoord op vraag 5. </antwoord>
      <antwoord nummer="3">Ja, indien het bericht juist zou zijn. </antwoord>
      <antwoord nummer="4">Ik kan deze vraag niet zonder meer ontkennend of bevestigend beantwoorden. Indien een andere arts onder effectieve supervisie van de bedrijfsarts werkt kan deze heel wel in staat zijn om het werk naar behoren te doen. Zie het antwoord op vraag 5. Ik neem overigens nadrukkelijk afstand van de in de vraag besloten opvatting dat uit de genoemde enquête blijkt dat de werkgevers druk op de bedrijfsartsen uitoefenen om werknemers zo snel mogelijk aan het werk te sturen. Die enquête liet slechts zien dat een aantal bedrijfsartsen bezorgd was over hun onafhankelijkheid als gevolg van Wulb. Dit betekent allerminst dat deze bedrijfsartsen ook toegeven aan eventuele onoorbare druk van sommige werkgevers. Onafhankelijkheid is een strikte eis bij de certificatie van arbodiensten. Ook het medisch tuchtrecht en het professioneel statuut van de Branche Organisatie Arbodiensten en de Nederlandse Vereniging voor Arbeids- en Bedrijfsgeneeskunde zien op de onafhankelijkheid toe. Bij brief van 14 februari 1997 heb ik, mede namens de minister van VWS, de Tweede Kamer uitvoerig geïnformeerd over de waarborgen die er zijn voor de onafhankelijkheid van de arbodiensten. </antwoord>
      <antwoord nummer="5">De aanwezigheid van één van elk der vier vereiste geregistreerde kerndeskundigen, waaronder een bedrijfsarts, is minimumeis voor het kunnen verkrijgen van een certificaat arbodienst. Deze eis wordt in de eerste fase van het certificatieproces getoetst. Vervolgens eist de Arbeidsomstandighedenwet echter dat aantal en beschikbaarheid van de deskundigen voldoende moeten zijn om de diensten naar behoren te kunnen vervullen. Dat wil zeggen dat de beschikbaarheid van deskundigen in overeenstemming moet zijn met omvang en aard van de verzorgde bedrijven en werknemers. De wet sluit niet uit dat de arbodiensten andere deskundigen in dienst hebben. In dat geval moeten organisatie en werkwijze van de dienst zodanig zijn ingericht dat de kerndeskundige effectief verantwoordelijkheid draagt voor het werk van deze andere deskundigen. Dit beperkt in de praktijk de mogelijkheid om, wat de verzuimbegeleiding betreft, anderen dan in het register van kerndeskundigen opgenomen artsen bij de uitvoering van deze taak te betrekken. Op deze gronden is het vrijwel uitgesloten dat een grote arbodienst met slechts één geregistreerde arts en verder andere artsen, zoals huisartsen, een groot aantal werknemers zodanig naar behoren kan verzorgen dat de dienst voldoet aan de strikte voorwaarden waaraan bij certificatie getoetst wordt door het projectbureau certificatie arbodiensten. De juistheid van hetgeen ik hiervoor heb gesteld over de bij en krachtens de arbeidsomstandighedenwet gestelde eisen wordt bevestigd door de ervaringen die in dit opzicht bij de certificatie van arbodiensten zijn opgedaan. Er is mij een geval bekend van een aanvrage voor een certificaat van een dienst die wilde werken met niet meer dan één bedrijfsarts als supervisor en verder met een landelijk dekkend netwerk van huisartsen. Deze aanvrage heb ik in de tweede fase van de certificatieprocedure (kwaliteitssysteem) afgewezen omdat in deze verhouding de vereiste kwaliteit ook op papier niet gegarandeerd kon worden. Aan een andere dienst met een relatief gering aantal geregistreerde artsen is het certificaat niet verleend op grond van falen in de derde fase van de certificatieprocedure (de toets op behoorlijke dienstverlening in de praktijk). De certificatieprocedure bevat voorts een jaarlijkse hercontrole. Daarmee is halverwege 1996 gestart. Tot dusverre is bij die controles niet gebleken dat er grond is voor zorg aangaande de inzet van niet geregistreerde artsen buiten reële supervisie van een wel geregistreerde arts. In het algemeen gaat het om artsen die de voor opname in het register vereiste opleiding volgen en slechts op kleine schaal om regionale aanvullingen van de organisatie van de dienst door middel van contracten met huisartsen. De certificatieprocedure staat er borg voor dat waar er wel reden is voor zulke zorg, dit ofwel zal leiden tot verbeteringen bij de betrokken dienst ofwel tot intrekken van het certificaat. Ik acht het, gegeven de waarborgen die de certificatieprocedure biedt, niet aanbevelenswaardig om te bepalen dat uitsluitend artsen die in het betreffende register zijn opgenomen, bij een arbodienst werkzaam mogen zijn. Ik acht dit niet wenselijk omdat daarmee de opleidingsmogelijkheid feitelijk zou worden afgesloten en omdat gebleken is dat, bij voldoende informatie, instructie, toezicht en begeleiding door de gekwalificeerde arts, andere artsen heel wel in staat zijn om een deel van dienstverlening van de arbodienst naar behoren te vervullen. </antwoord>
      <antwoord nummer="6">De eerste ronde van certificatieprocedures is goeddeels voltooid. Er zijn nog enkele tientallen procedures lopende, waarvan een groot deel interne diensten betreft. De markt voor externe arbodiensten is thans vrijwel geheel bezet met gecertificeerde diensten. Ook het merendeel van de werkgevers voor wie dat nog niet verplicht is, is al aangesloten bij een gecertificeerde dienst. Voor niet gecertificeerde diensten zal na 1 januari 1998, wanneer alle werkgevers bij een gecertificeerde dienst moeten zijn aangesloten, geen plaats meer zijn. Voorzover deze diensten thans in de certificatieprocedure verkeren, is er vandaaruit toezicht. </antwoord>
      <antwoord nummer="7 en 8">Ik heb mij samen met de minister van VWS bereid verklaard mee te werken aan een actieprogramma om de samenwerking tussen huisartsen en bedrijfsartsen te verbeteren. Ook de beide beroepsverenigingen, de LHV en de NVAB (Nederlandse vereniging voor Arbeids- en Bedrijfsgeneeskunde) hebben zich daar achter geschaard. Zij zullen daartoe voorstellen doen. Ik zal mij over een en ander ook verstaan met het bestuur van de KNMG. </antwoord>
      <noten afkomstig="antwoord"/>
   </antwoorden>
</kvr>
