<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Feenstra (PvdA) aan de minister van Volkshuisvesting, Ruimtelijke Ordening en Milieubeheer over sluiting van Sellafield als opwerkingsinstallatie. (Ingezonden 30 maart 2000); Antwoord</item>
         <item attribuut="Bestand">30Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11654
</item>
         <item attribuut="Inhoud">Vragen naar aanleiding van berichten in NRC Handelsblad van 27 maart j.l. over gevolgen van de (mogelijke) sluiting van Sellafield (Engeland) als nucleaire opwerkingsinstallatie.</item>
         <item attribuut="Rubriek">Energie, water en grondstoffen (Kernenergie)</item>
         <item attribuut="Trefwoorden">Groot-Brittannië Radioactiviteit</item>
         <item attribuut="Vindplaats">Kamervragen met antwoord 1999-2000, nr. 1243, Tweede Kamer</item>
         <item attribuut="Vraagnr_bij_indiening">2990009150</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Feenstra</persoon>
         </item>
         <item attribuut="Datum_reaktie">2000-05-11</item>
         <item attribuut="Datum_indiening">2000-03-30</item>
         <item attribuut="Document-id">KVR11654</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2787" allpagenumbers="2787 2788" vetnummer="2990009150" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11654" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1243" onderwerp="" indiendatum="2000-03-30">
         <vrager partij="PvdA" oorsprong="parlement">Feenstra</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-05-11">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder>de ministers van Economische Zaken, van Verkeer en Waterstaat en van Buitenlandse Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht <voetnoot nummer="1"/>dat de Britse regering overweegt, na protesten van zowel de Ierse als de Deense regering, Sellafield als opwerkingsinstallatie buiten gebruik te stellen en in de toekomst alleen als opslagplaats voor kernafval te gebruiken? </vraag>
      <vraag nummer="2">Hebben Japan, Duitsland en Zwitserland lopende contracten met Britsh Nuclear Fuels (BNFL) bevroren dan wel opgezegd, en, zo ja, wat zijn daartoe de juridische mogelijkheden en wat zijn hiervan de financiële consequenties? </vraag>
      <vraag nummer="3">Zijn de Ierse en Deense bezwaren gebaseerd op schending van het internationale zeeverdrag? Bepleiten genoemde twee landen op een Europese conferentie in juni te Kopenhagen de opwerkingswerkzaamheden te beëindigen? Hoe beoordeelt de regering deze bezwaren en overweegt de Nederlandse regering zich bij dit pleidooi aan te sluiten? </vraag>
      <vraag nummer="4">Heeft de genoemde heroverweging van de Britse regering ook consequenties voor de verzending van radioactief afval voor opwerkingsdoelen vanuit Nederland? </vraag>
      <noten afkomstig="vraag">
         <noot nummer="1">NRC Handelsblad, maandag 27 maart jl</noot>
      </noten>
   </vragen>
   <antwoorden aantal="4">
      <antwoord nummer="1">Ja. Ik heb tevens kennis genomen van uitspraken van de Britse minister van Energie (Helen Liddell) tijdens een vergadering van de Britse parlementaire commissie voor Trade and Industry op 3 april jl. waarin deze persberichten worden tegengesproken en gesteld wordt dat de Engelse positie met betrekking tot BNFL en opwerking tot op dat moment ongewijzigd is gebleven. In een gesprek met mijn collega Michael Meacher op 15 april jl. heeft deze dit bevestigd. </antwoord>
      <antwoord nummer="2">De berichten omtrent opschorting van toestemming tot invoer van MOX-leveranties zijn mij bekend. Deze opwerkingscontracten betreffen overigens private overeenkomsten tussen exploitanten van kerncentrales en BNFL. Met betrekking tot de Nederlandse opwerkingscontracten alsmede de bestuurlijke en juridische mogelijkheden van beleidswijziging verwijs ik U naar hetgeen daarover vermeld is in de notitie «Nut en noodzaak», aangeboden aan de Tweede Kamer bij brief van 25 juni 1997 van de Minister van EZ (TK 1996–1997, 25 422. nr. 1). Daarin werd geconcludeerd dat het onder de huidige wet- en regelgeving ontbreekt aan middelen om partijen te dwingen de huidige praktijk van opwerking te beëindigen. Zoals in het Algemeen overleg van 19 januari 2000 (verslag: TK 1999–2000, 25 422, nr. 9 ) door de Minister van EZ is meegedeeld zou met de beëindiging van de opwerkingscontracten in totaal een bedrag van 425 – 625 miljoen gulden gemoeid zijn. </antwoord>
      <antwoord nummer="3">De bezwaren zijn formeel gezien niet gebaseerd op schending van het OSPAR verdrag. In het kader van dat verdrag is in juli 1998 met betrekking tot radioactieve stoffen besloten vervuiling van het maritieme gebied te voorkomen door middel van een progressieve en substantiële reductie van de lozingen. Het uiteindelijk doel is te komen tot concentraties in het milieu die dicht liggen bij het achtergrondniveau voor wat betreft natuurlijk voorkomende radioactieve stoffen en dicht bij nul voor wat betreft kunstmatige radioactieve stoffen. Ierland en Denemarken hebben aangegeven tijdens het vooroverleg van de «Heads of Delegation» (16 – 18 mei 2000) voor de jaarlijkse vergadering van de OSPAR Commissie, die in juni 2000 in Denemarken zal plaatsvinden, met een voorstel te komen om opwerkingsactiviteiten in het OSPAR conventiegebied met onmiddellijke ingang stop te zetten. Of dit voorstel ook zal worden ingebracht tijdens de OSPAR Commissievergadering is op dit moment niet bekend. Ik acht het thans nog prematuur om een definitief oordeel te geven over de Deense en Ierse bezwaren. Tenslotte wijs ik op het overleg met de Tweede Kamer (Iaatstelijk tijdens het Algemeen Overleg van 19 januari 2000 als genoemd in antwoord 1) met betrekking tot de opwerking en de daarbij door de regering getrokken conclusie dat er geen zwaarwegende en dringende redenen zijn om het huidige beleid van de E-sector, dat uitgaat van opwerking, te doen wijzigen. </antwoord>
      <antwoord nummer="4">Voor een antwoord op deze vraag verwijs ik tevens naar hetgeen ik bij brief van 31 maart 2000 aan de Vaste Commissie voor Volkshuisvesting Ruimtelijke Ordening en Milieubeheer daaromtrent heb bericht. Daarin heb ik onder meer meegedeeld dat ik aan mijn Britse collega heb gevraagd mij te berichten in hoeverre het verantwoord is om in de gegeven omstandigheden gebruikte splijtstof voor opwerking naar Sellafield te verzenden. Mijn collega Michael Meacher heeft mij mondeling bericht dat de Britse regering verzending van gebruikte splijtstof voor verwerking in Sellafield verantwoord acht. Nadere schriftelijke bevestiging is mij in het vooruitzicht gesteld. Hervatting van transporten is naar mijn mening alleen mogelijk indien deze op verantwoorde wijze in Sellafield in ontvangst en opslag genomen kunnen worden. </antwoord>
      <noten afkomstig="antwoord"/>
   </antwoorden>
</kvr>
