<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vreeman (PvdA) over melding van beroepsziekten. (Ingezonden 1 november 1996); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4005
</item>
         <item attribuut="Inhoud">Betreft de registratie van beroepsziekten in Nederland en in Europees verband, de resultaten van het pilot-project landelijke registratie en melding van beroepsziekten bij het Nederlands Centrum voor Beroepsziekten, en de voortzetting van het project in 1996-1997.</item>
         <item attribuut="Rubriek">Arbeid (Arbeidsomstandigheden) Arbeid (Werknemers) Gezondheidszorg (Ziekten en ziektepreventie)</item>
         <item attribuut="Trefwoorden">Arbeidsomstandigheden Werknemers Ziekten</item>
         <item attribuut="Vindplaats">Kamervragen met antwoord 1996-1997, nr. 334, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Vreeman</persoon>
         </item>
         <item attribuut="Datum_reaktie">1996-11-25</item>
         <item attribuut="Datum_indiening">1996-11-01</item>
         <item attribuut="Document-id">KVR4005</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="687" allpagenumbers="687 688 689" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="334" onderwerp="" indiendatum="1996-11-1">
         <vrager partij="PvdA" oorsprong="parlement">Vreeman</vrager>
         <vraagt-aan/>
      </vraagdata>
      <antwoorddata antwoorddatum="1996-11-25">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Deelt u de mening, dat de bijna 6 miljoen werknemers in Nederland een goede registratie en melding van beroepsziekten verdienen? Is dit niet tevens wenselijk uit het oogpunt van preventie, uit een oogpunt van kostenbesparing en met het oog op de signaalfunctie van melding en registratie? </vraag>
      <vraag nummer="2">Hoe wilt u het monitoren van beroepsziekten in Nederland vormgeven? </vraag>
      <vraag nummer="3">Hoe zal de Nederlandse bijdrage in de komende europese harmonisatie van beroepsziektestatistieken vormgegeven worden? </vraag>
      <vraag nummer="4">Bent u tevreden over de resultaten van het pilot-project landelijke registratie en melding van beroepsziekten bij het Nederlands Centrum voor Beroepsziekten? </vraag>
      <vraag nummer="5">Deelt u de mening, dat het Nederlands Centrum voor Beroepsziekten met bovengenoemde activiteiten een belangrijke bijdrage levert aan de deskundigheidsbevordering van de bedrijfsartsen? </vraag>
      <vraag nummer="6">Wilt u dat het Nederlands Centrum voor Beroepsziekten in 1996–1997 verder gaat met bovengenoemde activiteiten? Zo ja, welk bedrag wil uw departement bijdragen aan de noodzakelijke verdere ontwikkeling van een monitorsysteem respectievelijk aan de instandhouding daarvan? Zo neen, waarom niet? Op welke termijn denkt u uw beslissing gestalte te geven? </vraag>
      <vraag nummer="7">Zullen de arbodiensten bij de voortzetting van dit project betrokken worden? Zo ja, hoe? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">De Arbeidsomstandighedenwet beoogt werkgevers en werknemers op ondernemingsniveau aan te zetten tot het bevorderen van gezonde arbeidsomstandigheden. Het treffen van maatregelen ter voorkoming van beroepsziekten vloeit daar direct uit voort. Een landelijke registratie van gesignaleerde beroepsziekten is onmiskenbaar een belangrijk instrument voor preventie. Onder de voorwaarde dat deze voldoende volledig en betrouwbaar is, biedt het de mogelijkheid om specifieke risico’s te onderkennen en daarop zo mogelijk in te spelen met preventieve maatregelen. Belangrijke barrie`re voor zo’n registratie is dat in het Nederlandse stelsel van ziekte- en arbeidsongeschiktheidsverzekeringen – overigens bewust – geen onderscheid wordt gemaakt naar de oorzaak van arbeidsongeschiktheid. Daarmee ontbreekt in Nederland, in tegenstelling tot andere Europese landen, een uitvoeringsproces waarin systematisch de arbeidsgebondenheid van ziekte of arbeidsongeschiktheid wordt beoordeeld in het licht van mogelijke verzekeringsaanspraken. Na 1 januari 1998 hebben alle werknemers toegang tot arbozorg. Bedrijfsartsen kunnen in principe alle gevallen van beroepsziekten op het spoor komen (via periodiek arbeidsgezondheidskundig onderzoek of via het arbeidsgezondheidskundig spreekuur). Een goede risico-inventarisatie biedt daarbij houvast. Werknemers en werkgevers mogen van hun arbodienst verwachten, dat door het professioneel handelen van bedrijfsartsen een goed inzicht ontstaat in arbeidsgebonden oorzaken van arbeidsongeschiktheid. Van arbodiensten mag worden verwacht dat zij er voor zorgen over voldoende kennis en vaardigheden te beschikken om bekende beroepsziekten vast te stellen en nieuwe bedreigingen voor de gezondheid op te sporen in de aan hun zorg toevertrouwde werknemerspopulatie. Een goede registratie van beroepsziekten is daarbij een belangrijk hulpmiddel. Ook het gegeven dat de kosten van ziekteverzuim en arbeidsuitval meer direct drukken op de bedrijfsvoering zal bij werkgevers de vraag naar advies over op preventie gerichte interventiemogelijkheden voeden. Alhoewel de nadruk in de praktijk van arbodiensten nu nog sterk ligt op verzuimbegeleiding ben ik er van overtuigd dat door de inrichting van de arbozorg tegen de achtergrond van de WULBZ en straks PEMBA de preventie meer aandacht zal krijgen. In dat kader zal, zo is mijn overtuiging, ook de aandacht voor registratie en melding van beroepsziekten op ondernemingsniveau toenemen. Ik deel uw mening dat melding en registratie van beroepsziekten een belangrijk instrument is om in de praktijk invulling te geven aan preventie, kostenbesparing en signalering van knelpunten in het evenwicht tussen de belasting uit de arbeidsomgeving en het verwerkingsvermogen van de werknemer. </antwoord>
      <antwoord nummer="2">De praktijk van melding en registratie van beroepsziekten wijst uit dat een wettelijke verplichting voor werkgevers niet zonder meer tot resultaat leidt. Als op ondernemingsniveau niet duidelijk is wat de toegevoegde waarde van melding en registratie van beroepsziekten voor de bedrijfsvoering is, komt er niets van terecht. In vervolg op hetgeen ik bij vraag 1 schetste verwacht ik dat het monitoren van beroepsziekten via het netwerk van bedrijfsarten en arbodiensten in de toekomst tot een betrouwbaar inzicht in spreiding en voorkomen van beroepsziekten zal leiden. Registratie kan mijns inziens alleen gestalte krijgen met medewerking van bedrijfsartsen, omdat het vaststellen van een beroepsziekte een professioneel-medische beoordeling vergt. De thans beschikbare gegevens – beschikbaar gekomen op grond van een wettelijke meldingsverplichting voor de werkgever bij de Arbeidsinspectie – zeggen meer over het meldingsgedrag van werkgevers dan over spreiding en voorkomen van beroepsziekten in Nederland. Ik zie het dan ook als een verantwoordelijkheid van bedrijfsartsen en arbodiensten om aan de melding en registratie van beroepsziekten vorm te geven. Signalering en geaggregeerde gegevens van beroepsziekten zijn immers van belang voor hun dienstverlening en in het kader van het kwaliteitsbeleid van arbodiensten en BOA. De signalering en registratie van beroepsziekten maakt ook onderdeel uit van het certificatieschema bij de certificering van arbodiensten. Voor het ministerie is inzicht in spreiding en voorkomen van beroepsziekten en signalen over bijzondere gevallen van beroepsziekte of nieuwe beroepsziekten relevante beleidsinformatie. Vanuit die invalshoek is het ministerie geı¨nteresseerd in het afnemen van informatie over beroepsziekten, zij het dat er sprake moet zijn van een redelijke prijs kwaliteitsverhouding bij het verkrijgen van deze informatie. </antwoord>
      <antwoord nummer="3">De Commissie van de Europese Unie heeft het initiatief genomen om te proberen in samenwerking met de lidstaten te komen tot een Europese statistiek van beroepsziekten. Omdat de definities van beroepsziekten, de vormgeving en de uitvoeringspraktijk van sociale verzekeringen en de arbeidsomstandigheden in de verschillende lidstaten nogal uiteenlopen, wordt thans door een werkgroep van deskundigen gewerkt aan de ontwikkeling van een methodologie om de gegevens over beroepsziekten uit de lidstaten onderling te kunnen vergelijken. Vanuit het ministerie van SZW wordt aan deze werkzaamheden deelgenomen. Een concreet vooruitzicht op een Europese statistiek is nog niet aanwezig. Overigens heeft de Commissie onlangs in een mededeling aan de Raad van Ministers meegedeeld dat de lidstaten zich naar behoren inspannen de Aanbeveling betreffende de goedkeuring van een Europese Lijst van Beroepsziekten uit 1990 – waarin onder andere de aanbeveling tot het opzetten van een systeem voor het verzamelen van epidemiologische gegevens over beroepsziekten is verwoord – tot uitvoering te brengen. </antwoord>
      <antwoord nummer="4">Ten behoeve van het in vraag 3 aan de orde gestelde EU-project is aan het Nederlands Centrum voor Beroepsziekten door het ministerie van SZW de opdracht verleend een registratie bij te houden voor een 31-tal beroepsziekten van de Europese Lijst van Beroepsziekten gedurende een jaar – van april 1995 tot april 1996 –. Deze opdracht heb ik vervolgens verlengd tot 1 januari 1997. Het project had een beperkte opzet. Er hebben zo’n 100 bedrijfsartsen aan deelgenomen en de te registreren beroepsziekten zijn beperkt gebleven tot de genoemde 31 beroepsziekten. Vanuit het doel – een bijdrage leveren aan de methodologie-ontwikkeling op Europees niveau – acht ik het project geslaagd. Wat betreft een landelijke melding en registratie van beroepsziekten stel ik vast dat het nog aan de noodzakelijke voorwaarden ontbreekt om te komen tot een goede statistiek voor het vaststellen van spreiding en voorkomen van beroepsziekten. Zoals uit de beantwoording van eerdere vragen blijkt, acht ik de arbodiensten hiervoor in eerste instantie verantwoordelijk. Voorwaarde voor een betrouwbare monitoring is dat beroepsziekten nagenoeg volledig worden gemeld. Dat veronderstelt een bereidheid van de betrokken bedrijfsartsen en derhalve van de arbodiensten, die hen daartoe in staat moeten stellen. De BOA onderkent dit en wil een landelijke registratie bevorderen. Ook particuliere verzekeraars zijn, in het licht van een toenemend beroep op de aansprakelijkheidsverzekering voor bedrijven in verband met beroepsziekten, zeer geı¨nteresseerd in gegevens over beroepsziekten. Het is naar mijn mening dan ook te verwachten dat op termijn de omstandigheden zodanig verbeterd zullen zijn dat het voor het NCvB mogelijk wordt om aan de vraag van arbodiensten, verzekeraars en overheid naar een landelijke statistiek van beroepsziekten te voldoen. </antwoord>
      <antwoord nummer="5">Ja. </antwoord>
      <antwoord nummer="6">Zoals ook in de beantwoording van de voorgaande vragen reeds aangegeven hecht ik aan een voorziening als het Nederlands Centrum voor Beroepsziekten. Daarbij gaat het met name om verspreiding van kennis en kunde van beroepsziekten. Het Nederlands Centrum voor Beroepsziekten speelt ook een belangrijke rol in het versterken van de diagnostiek van beroepsziekten, in het bijzonder in het geval van het organisch psychosyndroom (OPS – een aandoening van het centraal zenuwstelsel door blootstelling aan oplosmiddelen). In het kader van de herorie¨ntatie op het arbobeleid bereid ik een nadere stellingname voor ten aanzien van de infrastructuur voor arbozorg. In dat kader wordt ook aandacht besteed aan de verhouding van de overheid tot het Nederlands Centrum voor Beroepsziekten. Vooruitlopend op een meer definitieve inrichting en bekostiging van de infrastructuur, die volgend jaar zijn beslag zal krijgen, ben ik bereid het Nederlands Centrum voor Beroepsziekten voor 1997 een subsidie toe te kennen van maximaal 150 000 gulden om de continuı¨teit van de dienstverlening door het NCvB te waarborgen. </antwoord>
      <antwoord nummer="7">Zoals aangegeven acht ik het in eerste instantie een verantwoordelijkheid van de bedrijfsartsen en hun beroepsverenigingen en van de arbodiensten en hun brancheorganisatie om de landelijke registratie van beroepsziekten vorm te geven. Ook verzekeraars en overheid hebben interesse voor een dergelijk produkt. Ik heb er alle vertrouwen in dat dit op termijn zal lukken. Zo heeft het in de vragen 3 en 4 besproken project ook in de Nederlandse context bijgedragen aan een groter draagvlak voor registratie van beroepsziekten. Vooral het ontwikkelen van registratierichtlijnen heeft een verderreikend uitstralingseffect. </antwoord>
      <noten afkomstig="antwoord"/>
   </antwoorden>
</kvr>
