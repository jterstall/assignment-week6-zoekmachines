<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Poppe en Jansen (beiden SP) aan de minister van Volkshuisvesting, Ruimtelijke Ordening en Milieubeheer en de staatsecretaris van Verkeer en Waterstaat over de uitstoot van broeikasgassen door zeeschepen. (Ingezonden 12 oktober 2007);Antwoord</item>
         <item attribuut="Bestand">73Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30487
</item>
         <item attribuut="Rubriek">Milieu (Luchtverontreiniging) Verkeer, vervoer en waterstaat (Schepen) Verkeer, vervoer en waterstaat (Zeescheepvaart)</item>
         <item attribuut="Trefwoorden">Luchtverontreiniging Schepen Zeescheepvaart</item>
         <item attribuut="Vindplaats">Kamervragen met antwoord 2007-2008, nr. 966, Tweede Kamer</item>
         <item attribuut="Vraagnr_bij_indiening">2070802320</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe Jansen</persoon>
         </item>
         <item attribuut="Datum_reaktie">2008-01-02</item>
         <item attribuut="Datum_indiening">2007-10-12</item>
         <item attribuut="Document-id">KVR30487</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2059" allpagenumbers="2059 2060 2061 2062" vetnummer="2070802320" code="0708tkkvr966" lopendefooter="Tweede Kamer, vergaderjaar 2007–2008, Aanhangsel" filenaam="KVR30487" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="966" onderwerp="" indiendatum="2007-10-12">
         <vrager partij="SP" oorsprong="parlement">Poppe Jansen</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer en de staatsecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2008-01-2">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder>de staatssecretaris van Verkeer en Waterstaat, zie ook Aanhangsel Handelingen nr</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Welke impact op het Nederlandse klimaatbeleid heeft de constatering dat de uitstoot van de broeikasgassen door zeeschepen 50% hoger is dan tot op heden is aangenomen? <voetnoot nummer="1"/>
      </vraag>
      <vraag nummer="2" voetnoot="2">Welke maatregelen zult u treffen om de werkelijke uitstoot door zeeschepen mee te wegen in de rekenmodellen voor CO <voetnoot nummer="2"/>uitstoot en emissie? Welke maatregelen gaat u nemen om de uitstoot van broeikasgassen door zeeschepen te beperken? </vraag>
      <vraag nummer="3">Klopt de bewering dat investeringen in de zeescheepvaart de meest kosteneffectieve manier zijn om broeikasgasemissie te beperken? Kunt u aangeven welk budget er nu besteed wordt aan emissiereductie in de zeescheepvaart en hoe dit zich verhoudt tot de totale uitgave hiervoor? </vraag>
      <vraag nummer="4">Klopt het dat er noch mondiaal noch Europees noch nationaal eisen aan de zeescheepvaartbranche zijn gesteld in het kader van emissie van broeikasgassen, roet, zwavel en fijnstof? Zo neen, welke eisen zijn dan wel gesteld en hoe verhouden deze zich tot de luchtvaart en het wegtransport? </vraag>
      <vraag nummer="5">Welke eisen zijn mondiaal, Europees en nationaal gesteld aan de samenstelling van brandstoffen, de bunker, de blending en de blendingsmiddelen voor bunkerolie voor zeeschepen in relatie tot de emissie? Welke gevolgen heeft dit voor de Nederlandse raffinaderijen en bunkerbedrijven die zelf blenden? </vraag>
      <vraag nummer="6">Kunt u aangeven hoe groot het verschil in brandstofverbruik en de emissies is tussen beladen schepen en lege schepen per netto tonnage? </vraag>
      <vraag nummer="7" voetnoot="1">Klopt de bewering dat de zeescheepvaartroutes op de Noordzee, welke 25 mijl uit de kust liggen, grote hoeveelheden vervuiling produceren die zich tot 1000 mijl ver kan verspreiden <voetnoot nummer="1"/>? Welke bijdrage heeft de vervuiling afkomstig van deze routes op de totaalbalans van luchtkwaliteit in Nederland? Onder wiens verantwoordelijkheid vallen die zeescheepvaartroutes en de daarvan afkomstige vervuiling? </vraag>
      <vraag nummer="8">Welke impact op het beleid ten aanzien van luchtkwaliteit heeft de constatering dat de uitstoot door zeeschepen 50% hoger is dan tot op heden is aangenomen? Welk aandeel heeft de emissie door zeeschepen in de luchtvervuiling in de grote Nederlandse havens, de omliggende steden en de kustgebieden? </vraag>
      <vraag nummer="9">Zijn herzieningen nodig van berekeningen, rekenmodellen en het Nationaal Samenwerkingsprogramma Luchtkwaliteit? </vraag>
      <vraag nummer="10">Zijn er maatregelen noodzakelijk ten aanzien van de kwaliteit van (geblende) scheepsbrandstoffen? </vraag>
      <noten afkomstig="vraag">
         <noot nummer="1" titel="far more damaging than flying">The independent: Shipping pollution «far more damaging than flying» By Daniel Howden, 10 October 2007</noot>
      </noten>
   </vragen>
   <antwoorden aantal="10">
      <antwoord nummer="1" voetnoot="2 2 2 1 2">De bron van het artikel in The Independent van 10 oktober 2007 is een rapport van de internationale associatie van onafhankelijke tankerreders Intertanko. Dit rapport is voor discussie ingebracht bij een «Cross Government/Industry Scientific Group of Experts» van de Internationale Maritieme Organisatie IMO. Deze groep brengt de effecten in kaart van mogelijke maatregelen om de zwaveldioxide-uitstoot door de zeevaart te beperken. Medio december 2007 rapporteert deze groep aan de Marine Environment Protection Committee (MEPC) van IMO. De CO <voetnoot nummer="2"/>-uitstoot door de zeevaart kan middels verschillende uitgangspunten en modellen worden berekend: bottom-up of top-down, bepaalde tonnage-klassen wel of niet meerekenen, militaire schepen wel of niet meerekenen, de basisjaren kunnen verschillen, etc. Ook is de beschikbaarheid en de kwaliteit van de (regionale) data waarop berekeningen worden gebaseerd zeer verschillend. Als gevolg hiervan zijn de uitkomsten onderling lastig te vergelijken en circuleren er in de literatuur uiteenlopende getallen. Het recente Intertanko-rapport over een 50% hogere CO <voetnoot nummer="2"/>-uitstoot moet in deze context worden geplaatst. Wat betreft het aandeel van de zeevaart in de mondiale CO <voetnoot nummer="2"/>-uitstoot hanteren de meeste bronnen 2 tot 4%. De MEPC heeft tijdens haar 56-ste zitting (juli 2007) besloten om een nieuw rapport op te laten stellen over de uitstoot van broeikasgassen door de zeevaart. Het zal een update worden van een IMO-studie uit 2000 <voetnoot nummer="1"/>. Nederland levert hieraan een financiële bijdrage. In het rapport zullen de meest recente cijfers over CO <voetnoot nummer="2"/>-uitstoot worden opgenomen. Ook de bijdrage van Intertanko kan hierin een plaats krijgen. Het nieuw IMO-rapport kan nuttig zijn, maar deze studie mag geen reden worden om het nemen van reductiemaatregelen uit te stellen, mede gezien de hoge groeiprognoses van de mondiale zeevaart. In IMO krijgt het onderwerp klimaatverandering veel aandacht. Nederland heeft tijdens de laatste vergadering van MEPC (juli 2007) nadrukkelijk geïntervenieerd en aangegeven meer en sneller voortgang willen te maken. </antwoord>
      <antwoord nummer="2" voetnoot="2 2 2 2">Wat betreft de berekening van de werkelijke uitstoot van CO <voetnoot nummer="2"/>: zie het antwoord op vraag 1. Ter verdere toelichting: in Nederland wordt over de opname van de CO <voetnoot nummer="2"/>-uitstoot door zeevaart in de zgn. Emissieregistratie een besluit genomen door de Taakgroep Verkeer en Vervoer van de Nationale Emissieregistratie. Deze cijfers komen in de Milieubalans en worden conform het VN-Klimaatverdrag (UNFCCC) en Kyoto Protocol gerapporteerd aan UNFCCC. In de laatste rapportage van Nederland aan UNFCCC is gerapporteerd dat in 2004 de CO <voetnoot nummer="2"/>-emissies van de in Nederland verkochte bunkerbrandstoffen voor de internationale zeescheepvaart 46,8 Mton bedroegen <voetnoot nummer="2"/>. Het voortouw voor het nemen van maatregelen om de broeikasgasemissies van de zeevaart te beperken ligt bij de IMO. Bij brief van 18 september 2007 (22 112 nr. 565) is de Kamer door de Staatssecretaris van Verkeer en Waterstaat geïnformeerd over de stand van zaken met betrekking tot de uitvoering van deze taak door de IMO. Hieruit blijkt dat er tot op dat moment geen inhoudelijke discussie over maatregelen is gevoerd. De daarin genoemde correspondentiegroep waarvan Nederland co-voorzitter is, is inmiddels met haar werkzaamheden gestart. Op de volgende vergadering van de MEPC van maart/april 2008 zullen de resultaten worden besproken. Nederland zal als co-voorzitter al het nodige doen om de noodzakelijke vooruitgang te boeken. Daarnaast steunt Nederland de voorbereiding door de Europese Commissie van een regionale Europese aanpak voor het geval de noodzakelijke voortgang in IMO-kader niet op korte termijn wordt geboekt. Voorts zullen Nederland en de EU er in Bali voor pleiten de uitstoot van broeikasgassen door de internationale zeescheepvaart te laten vallen onder een post-2012 klimaatbeleid. </antwoord>
      <antwoord nummer="3" voetnoot="3">Het Milieu en Natuurplanbureau heeft recent een rapport <voetnoot nummer="3"/>gepubliceerd over de effectiviteit van internationale emissiemaatregelen bij de zeescheepvaart op de Noordzee voor de Nederlandse luchtkwaliteit. Dit rapport ging over luchtkwaliteit, over de uitstoot van de zwaveldioxide, stikstofoxide en fijn stof en niet over broeikasgasemissies. Overigens concludeert MNP wel dat wat betreft SO x , NO x en fijn stof verschillende internationale emissiemaatregelen bij de zeevaart kosteneffectiever zijn dan bepaalde maatregelen op het land. Om de uitstoot van broeikasgassen door zeeschepen terug te dringen kiest de regering voor het nemen van internationale maatregelen, bij voorkeur in IMO-verband en niet voor het beschikbaar stellen van overheidsbudget. In internationaal verband wordt thans onderzocht welke maatregelen (kosten)effectief zijn. Mede gelet op de uitkomst daarvan zal Nederland zijn internationale beleidsinzet preciseren. Wel verwijs ik naar de recent ingestelde Subsidieregeling Maritieme Innovatie door het Ministerie van Verkeer en Waterstaat. Deze is gericht op het bereiken van belangrijke technologische doorbraken op het terrein van duurzame en veilige zeevaart en logistieke efficiency. </antwoord>
      <antwoord nummer="4" voetnoot="2 2 4">Noch in Nederland, noch in de EU, noch internationaal (in de IMO) worden eisen gesteld aan uitstoot van broeikasgassen door de internationale zeescheepvaart. Emissies van de internationale luchtvaart en scheepvaart vallen niet onder de Kyoto-doelstellingen; artikel 2.2 van het Kyoto Protocol stelt dat reductie moet worden nagestreefd via ICAO en IMO. Er zijn wel internationale afspraken gemaakt ter voorkoming van luchtverontreiniging door zeeschepen. Zo zijn er internationale eisen aan het zwavelgehalte van scheepsbrandstof en daarmee aan de uitstoot van zwaveldioxde en fijn stof door zeeschepen. Marpol Bijlage VI stelt wereldwijd een maximum van 4,5 procent zwavel (45.000 parts per million, ppm). Voor de zgn. zwavelbeheersings-gebieden (SO x Emission Control Area’s, «SECA’s») geldt een maximum van 1,5 procent (15.000 ppm). Er zijn twee zeeën ingesteld als «SECA»: de Oostzee (sinds 19 mei 2006) en de Noordzee (sinds 11 augustus 2007). Marpol Bijlage VI bevat ook normen voor de uitstoot van stikstofoxiden (NOx) door zeeschepen gebouwd na 1 januari 2000. Deze normen bestaan niet uit één vast getal, maar stellen de toegestane NO x -uitstoot afhankelijk van het toerental van de motor en lopen van 9,8 tot 17,0 gram per opgewekte kilowattuur. Op dit moment wordt in IMO onderhandeld over aanscherping van deze normen. In april 2008 neemt de IMO een besluit over aanscherping van de eisen in Marpol Bijlage VI voor uitstoot van zwaveldioxide, stikstofoxide en fijn stof. De Kamer is op 18 september 2007 per brief (22112 nr. 565) hiervan op de hoogte gebracht. In aanvulling op deze IMO-regelgeving geldt binnen de EU de zgn. Zwavelrichtlijn (Richtlijn 2005/33/EC van 6 juli 2005 welke een amendering is van Richtlijn 1999/32/EC). Deze neemt de regelgeving met betrekking tot de SECA’s uit Bijlage VI over. Hier bovenop eist de Zwavelrichtlijn ook dat het zwavelgehalte van passagiersschepen varend in geregelde diensten van of naar EU-havens maximum 1,5 procent bedraagt en dat schepen liggend aan de kade in EU-havens vanaf 1 januari 2010 stoken op brandstof van maximaal 0,1 % zwavel (1000 ppm). Internationale luchtvaart kent geen CO <voetnoot nummer="2"/>emissie-eisen. Wel wordt op dit moment in het Europees Parlement en de Raad een richtlijnvoorstel besproken om de luchtvaart bij het Europese CO <voetnoot nummer="2"/>-emissiehandelssysteem aan te laten sluiten <voetnoot nummer="4"/>. De internationale luchtvaart kent wel eisen voor de uitstoot van NO x , CO, HC en zwarte rook van straalmotoren. Deze zijn vanwege de aard van deze motoren en de verschillende testmethodes echter niet één op één te vergelijken met de emissie-eisen in andere vervoerssectoren. Voor fijn stof zijn er nog geen normen, wel schattingsformules gebaseerd op de testresultaten voor zwarte rook. Op dit moment wordt in ICAO-verband bezien of fijnstofemissies van vliegtuigmotoren beter gedefinieerd en gekwantificeerd kunnen worden. Voor het transport over de weg bepaalt Richtlijn 2003/17 tot wijziging van Richtlijn 98/70 het zwavelgehalte voor benzine en diesel. Sinds 1 januari 2005 bestaat de Europese limiet voor benzine en diesel voor personenauto’s, lichte truck’s en zware voertuigen, deze is 50 ppm. Uiterlijk met ingang van 1 januari 2009 dient het zwavelgehalte in EU-lidstaten maximaal 10 ppm te zijn, maar in de praktijk wordt deze waarde nu al geleverd. De norm voor het wegtransport voor CO, HC, NO x en kleine deeltjes (fijn stof) is weergegeven in onderstaande tabel. CO HC NOx Deeltjes Euro 3 (2000) 2,1 0,66 5,0 0,10 of 0,13 Euro 4 (2005) 1,5 0,46 3,5 0,02 Euro 5 (2008) 1,5 0,46 2,0 0,02 in: g/kWh </antwoord>
      <antwoord nummer="5">De eisen aan de kwaliteit van scheepsbrandstoffen zijn mondiaal vastgelegd in Marpol Bijlage VI, voor EU-landen in de Zwavelrichtlijn en voor Nederland in het Besluit voorkoming verontreiniging door schepen (BVVS) van 11 december 2006 en het Besluit zwavelgehalte brandstoffen van 8 januari 2007. In beide Besluiten is alleen de mondiale en EU-regelgeving in Nederlandse regelgeving vastgelegd; zij kennen geen zgn. «nationale kop». Zie verder het antwoord op vraag 4. De produkten van de Nederlandse raffinaderijen en bunkerbedrijven, ook de bedrijven die zelf blenden, dienen te voldoen aan de eisen zoals verwoord in bovengenoemde Besluiten. Naast de bovengenoemde publieke wet- en regelgeving bestaan er ook industriële, private normen en standaarden, bijvoorbeeld de ISO-normen voor brandstofkwaliteit van zeeschepen (ISO 8217). </antwoord>
      <antwoord nummer="6">Een leeg schip vaart grofweg zo’n 1.5 knoop (ca 2,8 km/h) harder dan een geladen schip. Het verschil in brandstofverbruik wordt ruw geschat op 5 á 10% per afgelegde mijl. Dit verschil is niet groter omdat lege schepen «onder ballast varen» (d.w.z. zij nemen ballastwater in om redenen van stabiliteit) en hetzelfde vermogen ter beschikking houden. </antwoord>
      <antwoord nummer="7" voetnoot="5">De gestelde bewering in het eerste deel van de vraag is correct. De stoffen die zeeschepen uitstoten kunnen zich, afhankelijk van de aard van deze stoffen, over heel kleine tot heel grote afstand verspreiden. Een voorbeeld: fijn stof. De samenstellende deeltjes van fijn stof hebben afhankelijk van hun grootte een atmosferische verblijfstijd in de orde van enkele minuten tot enkele weken. Zij kunnen zich, afhankelijk van de windsnelheid en andere klimatologische omstandigheden, over afstanden tot enige duizenden kilometers verplaatsen. De deeltjes met een diameter tot 10 µm (het zgn. PM10) verplaatsen zich enkele meters tot enkele tientallen kilometers ver. De zéér kleine deeltjes met een diameter van 2,5 µm of minder (PM2,5), zijn veel lichter en kunnen zich honderden tot enkele duizenden kilometers verplaatsen. Het fijnstofprobleem in Nederland wordt deels veroorzaakt door bronnen en achtergrondconcentraties in Nederland zelf, maar voor een groot gedeelte ook door bronnen die verder af kunnen liggen, zoals emissies uit Duitsland, Belgie en de Noordzee. Indien een aanscherping van Marpol Bijlage VI achterwege blijft, zal de bijdrage van de zeevaart op de Noordzee aan de stikstofoxiden-concentratie in de Nederlandse lucht toenemen van 8% in 2005 naar 17% in 2020. Voor dezelfde periode zal de bijdrage aan de fijnstof-concentratie toenemen van 4% naar 5% <voetnoot nummer="5"/>. De verantwoordelijkheden met betrekking tot de internationale zeescheepvaartroutes worden in hun algemeenheid geregeld in het VN Zeerechtverdrag (United Nations Convention on the Law of the Sea, UNCLOS). In dit Zeerechtverdrag bevindt zich geen bepaling die expliciet verwijst naar luchtvervuiling. Op de zeevaartroutes geldt, zoals overal buiten de territoriale wateren, de internationale regelgeving van de IMO. De handhaving van die regelgeving in de zeevaartroutes is mede een verantwoordelijkheid van de betrokken kuststaat. </antwoord>
      <antwoord nummer="8" voetnoot="2">Wat betreft de berekening van de CO <voetnoot nummer="2"/>-uitstoot: zie het antwoord op vraag 1. Een veronderstelde grotere mondiale uitstoot van broeikasgassen door de zeevaart betekent niet automatisch ook een evenredige lokale stijging in uitstoot en concentraties van de luchtverontreinigende stoffen SO x , NO x en fijn stof. Ten aanzien van laatstgenoemde richt ik mij op de cijfers van MNP, zoals hierboven weergegeven (zie het antwoord op vraag 7). Het beleid ten aanzien van luchtkwaliteit is behalve op concentratieberekeningen ook gebaseerd op actuele concentratiemetingen. Door de Milieudienst Rijnmond (DCMR) is in opdracht van het Havenbedrijf Rotterdam N.V. het aandeel van de emissies van de scheepvaart aan de lokale luchtkwaliteit in het Rijnmondgebied bepaald. In onderstaande figuren is de bijdrage aan de lokale concentratie (gemiddelden) weergegeven. Per specifiek meetpunt kan de bijdrage afwijken van dit gemiddelde, afhankelijk van de afstand tot de vaarwegen. Deze cijfers omtrent de uitstoot van de luchtverontreinigende stoffen geven alle reden tot het nemen van maatregelen. Gezien de internationale aard van de zeevaart zijn mondiale afspraken het eerste aangrijpingspunt voor beleid. Nederland is daarom erg actief in de IMO bij de onderhandelingen over de aanscherping van Marpol Bijlage VI. In april 2008 zal de besluitvorming hieromtrent plaatsvinden. Daarnaast is Nederland voorstander van een Europese aanpak of een regionale aanpak met Noordwest Europese landen zoals Frankrijk, België en Duitsland. Bij deze aanpak is het Kabinet voorstander van een systeem van havenheffingen (port charges) die differentiëren naar milieukenmerken van het schip; dit heffingensysteem zou het gebruik van de schoonste beschikbare technieken moeten stimuleren en het gebruik van meest vervuilende technieken moeten ontmoedigen, en zou voorts een mogelijkheid moeten omvatten om de meest vervuilende schepen te weren. </antwoord>
      <antwoord nummer="9" voetnoot="6">In maart 2007 is door TNO een studie gepubliceerd over de zgn. emissiefactoren van zeeschepen <voetnoot nummer="6"/>. De in dit onderzoek gemeten emissiefactoren voor fijn stof van de grote type zeeschepen blijken lager te zijn dan de tot dusver gebruikte emissiefactoren. Naar aanleiding van dit rapport zal de Taakgroep Verkeer van de Nationale Emissieregistratie beslissen over eventuele aanpassing van de emissiefactoren waarop de Nationale Emissieregistratie is gebaseerd. Aandachtspunt daarbij is de vergelijking tussen de nieuwe TNO-meettechniek en de tot nu toe gehanteerde technieken. De actuele inzichten over de bijdrage van de zeescheepvaart aan de luchtkwaliteit geven geen aanleiding tot een herziening van het in voorbereiding zijnde NSL. </antwoord>
      <antwoord nummer="10">De regering is voorstander van aanscherping van de eisen voor scheepsbrandstoffen. Vandaar dat Nederland in de internationale onderhandelingen sterk inzet op aanscherping van Marpol Bijlage VI. Zie ook de antwoorden op vraag 4 en 5. Overigens is recent door het Havenbedrijf Rotterdam met 11 maritieme dienstverleners die actief zijn in de Rotterdamse haven een intentieverklaring ondertekend gericht op het gebruik van zwavelvrije brandstof in hun schepen. Door dit initiatief wordt ook een marktvraag naar schone brandstoffen gestimuleerd. </antwoord>
      <noten afkomstig="antwoord">
         <noot nummer="1" titel="Study of Greenhouse Gas Emissions from Ships">Marintek: «Study of Greenhouse Gas Emissions from Ships», report delivered to the International Maritime Organization by Marintek in partnership with DNV, Econ Centre for Economic Analysis and Carnegie Mellon University, Trondheim, Norway, march 2000; http://unfccc.int/files/methods_and_science/ emissions_from_intl_t ransport/application/pdf/imoghgmain.pdf</noot>
         <noot nummer="2">MNP report 500080001/2006 Greenhouse Gas Emissions in the Netherlands 1990–2004, National Inventory Report 2006</noot>
         <noot nummer="3" titel="Effectiveness of international emission control measures for North Sea shipping on Dutch air quality">Hammingh, P. et al.: «Effectiveness of international emission control measures for North Sea shipping on Dutch air quality», Netherlands Environmental Assessment Agency (MNP report 500092004/2007), 2007</noot>
         <noot nummer="4" datum="2006-12-20" bron="Amendering van Richtlijn 2003/87/EC, COM(2006) 818 final, interinstitutional file 2006/0304 (COD)">Amendering van Richtlijn 2003/87/EC, COM(2006) 818 final, interinstitutional file 2006/0304 (COD), 20 december 2006</noot>
         <noot nummer="5" titel="Effectiveness of international emission control measures for North Sea shipping on Dutch air quality">Hammingh, P. et al.: «Effectiveness of international emission control measures for North Sea shipping on Dutch air quality», Netherlands Environmental Assessment Agency (MNP report 500092004/2007), 2007</noot>
         <noot nummer="6" titel="Assessment of emissions of PM and NOx on sea going vessels by field measurement">Duyzer, J.: «Assessment of emissions of PM and NOx on sea going vessels by field measurement», TNO-rapport 2006-A-R0341/B, maart 2007. Beschikbaar op: http://www.tno.nl/groep.cfm?context= markten&amp;content=publicatie&amp;laag1= 186&amp;laag2=1&amp;item_id=179</noot>
      </noten>
   </antwoorden>
</kvr>
