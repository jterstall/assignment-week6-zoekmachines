<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schimmel (D66) aan de minister van Sociale Zaken en Werkgelegenheid over onevenredige premiehoogtes. (Ingezonden 28 oktober 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8173
</item>
         <item attribuut="Inhoud">Betreft het NRC-artikel "Werknemers betalen teveel premies".</item>
         <item attribuut="Rubriek">Sociale zekerheid (Sociale verzekeringspremies)</item>
         <item attribuut="Trefwoorden">Sociale verzekeringspremies</item>
         <item attribuut="Vindplaats">Kamervragen met antwoord 1998-1999, nr. 320, Tweede Kamer</item>
         <item attribuut="Vraagnr_bij_indiening">2989902310</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="D66">Schimmel</persoon>
         </item>
         <item attribuut="Datum_reaktie">1998-11-13</item>
         <item attribuut="Datum_indiening">1998-10-28</item>
         <item attribuut="Document-id">KVR8173</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="651" allpagenumbers="651 652" vetnummer="2989902310" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8173" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="320" onderwerp="" indiendatum="1998-10-28">
         <vrager partij="D66" oorsprong="parlement">Schimmel</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="1998-11-13">
         <antwoorder functie="minister" ministerie="Sociale Zaken en Werkgelegenheid">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het artikel «Werknemers betalen teveel premies»? <voetnoot nummer="1"/>
      </vraag>
      <vraag nummer="2">Klopt het dat fondsen die gevoed worden door werknemerspremies volgend jaar een overschot zullen kennen, en dat fondsen die afhankelijk zijn van werkgeverspremies volgend jaar met tekorten zullen kampen? </vraag>
      <vraag nummer="3">Deelt u de mening van de vakcentrale MHP dat werknemers te veel en werkgevers te weinig aan sociale premies betalen? </vraag>
      <vraag nummer="4">Deelt u de mening van de vakcentrale MHP dat de uiteenlopende vermogenspositie van de sociale fondsen leidt tot «ongelijke gevalsbehandeling»? </vraag>
      <vraag nummer="5">Is het waar dat het AOW-fonds volgend jaar een overschot van bijna 3 miljard zal hebben? Zo ja, waar wordt dat geld aan besteed? </vraag>
      <vraag nummer="6">Is het noodzakelijk om in het licht van de constateringen uit bovengenoemd artikel de AOW-premie te herzien? </vraag>
      <noten afkomstig="vraag">
         <noot nummer="1" datum="1998-10-24" bron="NRC">NRC, 24 oktober 1998</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het is juist dat het AOW-fonds volgend jaar een vermogensoverschot zal hebben en dat er bij de zorgfondsen (AWBZ/ZFW) sprake is van tekorten. Het betreft echter een partiële beschouwing van enkele fondsen. De vermogensposities bij de desbetreffende fondsen moeten in een breder kader worden geplaatst. Onderstaand zal een en ander worden toegelicht. De zorgfondsen (AWBZ/ZFW) zullen naar verwachting volgend jaar inderdaad nog met tekorten kampen, maar deze zullen substantieel zijn gereduceerd ten opzichte van 1998. Het kabinet zal de vermogenstekorten bij de centrale fondsen in de komende twee jaar (1999 en 2000) wegwerken. De tekorten worden afgedekt door de desbetreffende premies boven kostendekkend niveau vast te stellen. Dit is verwerkt in de premiestelling voor werkgevers en werknemers en de hoogte van de overhevelingstoeslag voor 1999. De Minister van Financiën heeft overigens op 26 oktober jl. vragen van het Kamerlid Balkenende over de vermogenstekorten bij de zorgfondsen beantwoord. De geconstateerde vermogensopbouw bij het AOW-fonds vanaf 1998 is ontstaan door de wet inkomensmaatregelen 1998. In deze wet is de inkomensondersteuning voor ouderen met een aanvullend pensioen vorm gegeven door een verschuiving aan te brengen binnen het tarief eerste schijf; de AOW-premie is in dit kader verhoogd met 1,75% en het belastingtarief eerste schijf is verlaagd met 1,75%. Deze maatregel leidde tot een inkomensverbetering voor ouderen met een aanvullend pensioen. Zoals in de memorie van toelichting bij genoemde wet is toegelicht leverde deze maatregel voor het AOW-fonds een voordeel op van 4,2 miljard (3,8 miljard extra premieopbrengst en lagere uitgaven van 0,35 miljard wegens de netto-nettokoppeling). Dit voordeel kon voor 3,15 miljard worden teruggesluisd naar de begroting via het terugtrekken van de toen aanwezige rijksbijdrage. De exploitatie van het AOW-fonds vertoont derhalve in 1998 en 1999 een overschot van ongeveer 1 miljard. Hiertegenover staat een tekort bij het rijk van vergelijkbare omvang. Bij handhaving van deze overschot- en tekortsituatie worden het EMU-tekort en de EMU-schuld niet beïnvloed. Voor het AOW-fonds afzonderlijk is sprake van een vermogensopbouw van ongeveer 1 miljard vanaf 1998 resulterend in een cumulatief bedrag van 2,2 miljard ultimo 1999. In de Sociale Nota 1999 is hierop ingegaan op pagina 123 en in bijlage 8.3 op pagina 139. </antwoord>
      <antwoord nummer="3">Het kabinet deelt de mening van de vakcentrale MHP niet. De MHP trekt conclusies op basis van een te partiële analyse van enkele fondsen, waarbij de samenhang met belastingmaatregelen uit het oog is verloren. Hierover kan – mede op basis van het antwoord op vraag 2 – het volgende worden opgemerkt. De werkgevers en werknemers zullen in 1999 en 2000 tijdelijke extra premies bijdragen om de tekorten bij de zorgfondsen weg te nemen. De werkgevers betalen dus volgend jaar niet te weinig aan deze fondsen. De verhoogde premieopbrengst AOW hangt samen met de wet inkomensmaatregelen 1998. Tegenover het verhoogde AOW-premietarief staat voor werknemers een verlaagd belastingtarief in de eerste schijf. Om het EMU-tekort en de EMU-schuld niet te belasten is de overschot- en tekortsituatie bij het AOW-fonds respectievelijk het rijk in 1998 en 1999 gecontinueerd. </antwoord>
      <antwoord nummer="4">Er geen sprake is van een «ongelijke gevalsbehandeling» indien de door de MHP geconstateerde ontwikkelingen in een breder kader worden geplaatst. In de antwoorden op voorgaande vragen is dit bredere kader aangegeven. </antwoord>
      <antwoord nummer="5">Zoals is opgemerkt is in de Sociale Nota een vermogensoverschot (feitelijk vermogen versus normvermogen) geraamd van 2,2 miljard ultimo 1999. In de oktobernota van de SVB is dit overschot berekend op bijna 3 miljard. Dit ramingsverschil kan worden verklaard door een lager normvermogen ultimo 1999, lagere AOW-uitgaven in 1998 en 1999 en een gunstiger startpositie van het vermogen ultimo 1997 in de SVB-ramingen ten opzichte van de Sociale Nota 1999. In de Najaarsbrief aan de Tweede Kamer zullen de geactualiseerde inzichten op basis van de SVB-informatie worden aangegeven voorzover het de uitvoering van de begroting 1998 betreft. Op de korte termijn wordt het overschot niet besteed. Overschotten worden in het kader van het geïntegreerd middelenbeheer uitgeleend aan de Minister van Financiën (voor tekorten geldt het omgekeerde). Partieel bezien kan het beroep van het rijk op de kapitaalmarkt daardoor navenant kleiner zijn. Zodra in de toekomst de gemaximeerde AOW-premie niet geheel voldoende zal zijn om de uitgaven op te vangen komt dit overschot tot besteding in de vorm van uit te betalen AOW-uitkeringen. </antwoord>
      <antwoord nummer="6">In het licht van de antwoorden op voorgaande vragen is het niet noodzakelijk de in de MEV voorziene AOW-premie voor 1999 te herzien. </antwoord>
      <noten afkomstig="antwoord"/>
   </antwoorden>
</kvr>
