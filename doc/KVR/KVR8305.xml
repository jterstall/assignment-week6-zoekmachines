<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het Poppe (SP) aan de ministers van Volkshuisvesting, Ruimtelijke Ordening en Milieubeheer en van Landbouw, Natuurbeheer en Visserij over milieuvergunningen voor varkens- en pluimveestallen. (Ingezonden 3 november 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8305
</item>
         <item attribuut="Inhoud">Vragen naar aanleiding van het artikel 'Ongebreidelde invasie pluimvee en varkens bedreigt provincie Groningen' in het Agrarisch Dagblad van 30 oktober 1998.</item>
         <item attribuut="Rubriek">Milieu (Overig) Veeteelt (Intensieve veehouderij) Veeteelt (Pluimvee) Veeteelt (Varkens)</item>
         <item attribuut="Trefwoorden">Intensieve veehouderij Milieuvergunningen Pluimvee Varkens</item>
         <item attribuut="Vindplaats">Kamervragen met antwoord 1998-1999, nr. 433, Tweede Kamer</item>
         <item attribuut="Vraagnr_bij_indiening">2989902610</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1998-12-04</item>
         <item attribuut="Datum_indiening">1998-11-03</item>
         <item attribuut="Document-id">KVR8305</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="883" allpagenumbers="883 884" vetnummer="2989902610" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8305" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="433" onderwerp="" indiendatum="1998-11-3">
         <vrager partij="SP" oorsprong="parlement">Poppe</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="1998-12-4">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder>de minister van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kunt u de feitelijke informatie met betrekking tot aangevraagde milieuvergunningen bevestigen in het artikel «Ongebreidelde invasie pluimvee en varkens bedreigt provincie Groningen»? <voetnoot nummer="1"/>
      </vraag>
      <vraag nummer="2">Passen de reeds verleende vergunningen in de doelstellingen van uw beleid, met inbegrip van de herstructurering varkenssector? </vraag>
      <vraag nummer="3">Onderschrijft u de stelling van Milieu Federatie Groningen en de vereniging Groningen Tegen Bio-industrie dat veel gemeenten nog te soepel omgaan met de afgifte van milieuvergunningen voor de bio-industrie? </vraag>
      <vraag nummer="4">Onderschrijft u de uitspraak in genoemd artikel dat de wildgroei van aanvragen voor extra pluimveestallen in de hand wordt gewerkt doordat boeren nog rechten willen opbouwen vóórdat de minister van Landbouw het aantal kippen in Nederland limiteert of vermindert? Zo neen, waarom niet? Zo ja; bent u bereid om deze «last-minute» aanvragen een halt toe te roepen? </vraag>
      <vraag nummer="5">Hoe is de stand van zaken met betrekking tot het informatiesysteem van de Raad van State, op basis waarvan de status van milieuvergunningen waartegen beroep loopt eenvoudig kan worden nagegaan? </vraag>
      <noten afkomstig="vraag">
         <noot nummer="2"/>
         <noot nummer="1" datum="1998-10-30" bron="Agrarisch Dagblad">Agrarisch Dagblad, 30 oktober 1998</noot>
         <noot nummer="2" documenttype="Kamervragen" documentnummer="163">Aanhangsel Handelingen, nr. 163, vergaderjaar 1997–1998 antwoord op vraag 1.</noot>
      </noten>
   </vragen>
   <antwoorden aantal="5">
      <antwoord nummer="1">Navraag bij de regionale inspectie milieuhygiëne, de regio directie LNV-Noord en de provincie Groningen leert dat de in het artikel genoemde aangevraagde milieuvergunningen kloppen. </antwoord>
      <antwoord nummer="2">Invulling van de verleende milieuvergunningen zijn mogelijk indien ook overigens wordt voldaan aan de wetgeving met betrekking tot de varkenshouderij, waaronder de Wet herstructurering varkenshouderij (Whv). Ingevolge deze wet zijn varkensrechten nodig om varkens te kunnen houden. Deze varkensrechten moeten van een ander bedrijf worden verworven, dat na de overdracht van de varkensrechten de varkensstapel dienovereenkomstig moet terugbrengen. Aangezien de varkensrechten bij overgang worden gekort is er niet alleen sprake van een verplaatsing van de mestproductie van het ene naar het andere bedrijf, maar vindt er landelijk gezien ook een afname van de mestproductie plaats. De ondernemer in Groningen kan de rechten verwerven in het niet-concentratiegebied, waarin ook zijn bedrijf zich bevindt. Ook kan hij, indien hij beschikt over voldoende grond, de varkensrechten in het concentratiegebied verwerven, namelijk tot maximaal 15 varkenseenheden per hectare. In beide situaties vindt een korting van het varkensrecht bij overgang plaats. In de tweede situatie is door de koppeling met grond bovendien verzekerd dat de varkens op basis van grondgebondenheid zullen worden gehouden en dat de door de varkens geproduceerde mest binnen de geldende bemestingsnormen geheel of grotendeels op het eigen land kan worden gebruikt. Hiermee verwacht ik dat een aanzienlijk deel van de milieuvergunningen, die voor 10 juli 1997 reeds in behandeling waren, niet meer ingevuld zullen worden. </antwoord>
      <antwoord nummer="3">Gemeenten hanteren de bestaande wet- en regelgeving ten aanzien van de vergunningverlening voor veehouderijbedrijven. Eén van de kaders voor vestiging en uitbreiding van bedrijven is het bestemmingsplan. Omdat een aantal bestemmingsplannen nog de mogelijkheid bood voor massale en grootschalige vestiging en uitbreiding van bedrijven, moesten gemeenten de milieu- en bouwvergunningen in behandeling nemen. Om aan deze ongewenste invasie een einde te maken is, in overleg met regionale VROM-inspecties, aan de betrokkenen duidelijk gemaakt op welke wijze aanpassingen van de bestemmingsplannen kunnen plaatsvinden. Inmiddels hebben Gedeputeerde Staten van Groningen het ontwerp voor de gedeeltelijke herziening van het streekplan intensieve veehouderij vastgesteld. </antwoord>
      <antwoord nummer="4">Uit cijfers van het CBS blijkt inderdaad dat de pluimveestapel de laatste jaren opmerkelijk is toegenomen. Op grond van de verleende bouwvergunningen en aangevraagde milieuvergunningen lijkt deze toename zich de komende jaren door te zetten, met name in de zogenaamde akkerbouwgebieden. Deze ontwikkeling is de reden geweest om de omvang van de pluimveestapel te bevriezen door de invoering van een stelsel van pluimveerechten, zoals in de brief aan de Tweede Kamer van 6 november jl. is uiteengezet. In het wetsvoorstel waarmee het stelsel van pluimveerechten zal worden vormgegeven wordt de hoogte van het pluimveerecht gebaseerd op het gemiddelde aantal kippen dat op het bedrijf aanwezig was in 1995, 1996 of 1997. Daarbij wordt rekening gehouden met uitbreiding of omschakeling binnen het op het bedrijf rustende mestproductierecht, vóór zover deze plaatsvindt op basis van een milieuvergunning die is verleend na 1993 en 6 november 1998. </antwoord>
      <antwoord nummer="5">De Raad van State berichtte mij dat de programmatuur voor het informatiesysteem waarmee de bedoelde informatie gegeven kan worden in september 1998 is opgeleverd. De Raad van State is op dit moment bezig met een testfase. In de eerste helft van 1999 wordt het nieuwe informatiesysteem ingevoerd. </antwoord>
      <noten afkomstig="antwoord"/>
   </antwoorden>
</kvr>
