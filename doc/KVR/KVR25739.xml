<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Smits (PvdA) aan de staatssecretaris van Volksgezondheid, Welzijn en Sport over het terugbrengen van het aantal uren thuiszorg door een thuiszorginstelling. (Ingezonden 8 mei 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25739
</item>
         <item attribuut="Inhoud">De thuiszorginstelling Zuid-Zorg in Veldhoven geeft minder zorg dan het aantal geïndiceerde en toekende uren, omdat er minder zorg beschikbaar is en het bschikbare aantal uren moet worden verdeeld.</item>
         <item attribuut="Rubriek">Gezondheidszorg (Maatschappelijke gezondheidszorg)</item>
         <item attribuut="Trefwoorden">Thuiszorg</item>
         <item attribuut="Vindplaats">Kamervragen met antwoord 2005-2006, nr. 1588, Tweede Kamer</item>
         <item attribuut="Vraagnr_bij_indiening">2050612980</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Smits</persoon>
         </item>
         <item attribuut="Datum_reaktie">2006-06-01</item>
         <item attribuut="Datum_indiening">2006-05-08</item>
         <item attribuut="Document-id">KVR25739</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3389" allpagenumbers="3389 3390" vetnummer="2050612980" code="0506tkkvr1588" lopendefooter="Tweede Kamer, vergaderjaar 2005–2006, Aanhangsel" filenaam="KVR25739" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1588" onderwerp="" indiendatum="2006-05-8">
         <vrager partij="PvdA" oorsprong="parlement">Smits</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-06-1">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de brief <voetnoot nummer="1"/>die thuiszorginstelling Zuid-Zorg in Veldhoven stuurt aan cliënten over het terugbrengen van het aantal uren thuiszorg omdat er minder zorg beschikbaar is en het beschikbare aantal uren moet worden verdeeld? </vraag>
      <vraag nummer="2">Acht u het juist dat een thuiszorginstelling minder zorg verleent dan het aantal geïndiceerde en toegekende uren thuiszorg, met als argument dat er niet meer productie kon worden afgesproken? </vraag>
      <vraag nummer="3">Welke rechten hebben thuiszorgcliënten in zulke gevallen? Moeten zij accepteren dat de thuiszorginstelling niet levert waar ze volgens indicatie en toewijzing recht op hebben, of kunnen zij actie ondernemen om te voorkomen dat deze maatregel eenzijdig wordt opgelegd? Zo ja, welke actie? </vraag>
      <vraag nummer="4">Klopt de veronderstelling dat deze situatie bij de zorgaanbieder een gevolg is van de nieuwe marktwerking in de AWBZ waarbij zorgaanbieders van jaar tot jaar wisselende contracten krijgen aangeboden en ook cliënten de kans lopen dat zij van jaar tot jaar moeten wisselen van zorgaanbieder? </vraag>
      <vraag nummer="5">Welke verantwoordelijkheid heeft het zorgkantoor om te zorgen dat cliënten een zekere mate van continuïteit en zekerheid krijgen bij de zorg die door zorgaanbieders aan hen verleend wordt? </vraag>
      <vraag nummer="6">Wie is verantwoordelijk voor de controle bij thuiszorgaanbieders? Wie grijpt in bij een vermoeden van slecht management en ondoelmatig gebruik van gelden gedurende de looptijd van de contracten met zorgkantoren? </vraag>
      <noten afkomstig="vraag">
         <noot nummer="1">Brief thuiszorginstelling</noot>
      </noten>
   </vragen>
   <antwoorden aantal="6">
      <antwoord nummer="1">Via het zorgkantoor heb ik een afschrift ontvangen van de brief, die Zuid-Zorg aan haar cliënten heeft gestuurd. </antwoord>
      <antwoord nummer="2">Neen, ik acht dit niet correct. Zorgaanbieders maken met hun klanten binnen de bandbreedte van de klasse van het indicatiebesluit een afspraak over het aantal te leveren uren zorg. Deze zorgomvang wordt bepaald op grond van de zorgvraag en de specifieke omstandigheden van de cliëntsituatie. Het zorgkantoor stelt zich op het standpunt dat verminderen van het aantal uren te leveren zorg enkel mogelijk is binnen de bandbreedte van het indicatiebesluit, mits de zorgvraag dit toelaat en met expliciete instemming van de klant. Het zorgkantoor heeft, naar aanleiding van de brief, over dit standpunt met Zuid-Zorg gesproken en er zijn geen misverstanden over het hierboven gestelde. Daar de huidige brief van Zuid-Zorg bij de klant mogelijk misverstanden oproept heeft Zuid-Zorg toegezegd bovengenoemde handelswijze via een aanvullende brief aan haar klanten te communiceren. </antwoord>
      <antwoord nummer="3">Klanten hebben recht op het krijgen van de geïndiceerde zorg als een zorgaanbieder hun in zorg neemt. Zij hebben te allen tijde de mogelijkheid een klacht in te dienen bij de zorgaanbieder en/of het zorgkantoor. Een eenzijdige maatregel om de geïndiceerde hulp te verminderen is dan ook niet op zijn plaats. In het onderhavige geval heeft het zorgkantoor de verantwoordelijkheid bij misverstanden, als in onderhavige kwestie aan de orde is, in gesprek te gaan met de zorgaanbieder. Daarnaast heeft het zorgkantoor een signalerende functie. </antwoord>
      <antwoord nummer="4">De zorgkantoren hebben binnen de regionale contracteerruimte de opdracht om doelmatig zorg (goede prijs-kwaliteitverhouding) in te kopen en daarbij rekening te houden met de zorgcontinuïteit. Dat betekent dat de positie van bestaande klanten wordt geborgd en dat voorkomen wordt dat klanten gedwongen worden te kiezen voor een andere zorgaanbieder. Dit neemt niet weg dat er nog wel ruimte is voor een bepaalde mate van herverdeling van budgettaire ruimte want niet alleen is er de normale uitstroom van het aantal klanten, maar er is jaarlijks ook een groeiruimte. </antwoord>
      <antwoord nummer="5">Het zorgkantoor dient binnen het regionale budget zorg bij aanbieders in te kopen op een zodanige wijze dat aan de geïndiceerde vraag kan worden voldaan. Er geldt geen contracteerplicht in de extramurale zorg. Zorgkantoren richten hun zorginkoopbeleid erop, dat klanten niet worden verplicht over te stappen naar een andere zorgaanbieder. Ik acht dit een goede zaak. In bijzondere omstandigheden – bijvoorbeeld geen contract meer krijgen of faillissement – kan het echter wel voorkomen dat klanten naar een andere zorgaanbieder moeten overstappen, maar in dit geval is van bijzondere omstandigheden geen sprake. </antwoord>
      <antwoord nummer="6">De Raden van Bestuur van zorgaanbieders zijn verantwoordelijk voor het beleid van de instelling. De Raden van Toezicht zien daarop toe. Zorgkantoren dienen de zorg doelmatig in te kopen. Het zorgkantoor heeft een signalerende functie om bij situaties waarin hierover twijfel ontstaat met de zorgaanbieder in overleg te treden. Ook in deze casus heeft het zorgkantoor aktie ondernomen. Het College van Toezicht, dat op gaat in de Zorg Autoriteit ziet daarop toe. De Inspectie voor de Gezondheidszorg heeft een toetsende rol op de kwaliteit van zorg. </antwoord>
      <noten afkomstig="antwoord"/>
   </antwoorden>
</kvr>
