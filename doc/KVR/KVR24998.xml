<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Huizinga-Heringa (ChristenUnie) aan de minister voor Vreemdelingenzaken en Integratie over een Syrisch onderzoek naar de identiteit van Syrische asielzoekers in Nederland. (Ingezonden 17 februari 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24998
</item>
         <item attribuut="Inhoud">Vragen naar aanleiding van bericht in Nederlands Dagblad van 15 februari 2006, dat een Syrische overheidsdelegatie in Nederland verblijft teneinde de identiteit van een groot aantal (uitgeprocedeerde) Syrische asielzoekers vast te stellen. Het zou vooral gaan om asielzoekers met een christelijke achtergrond.</item>
         <item attribuut="Rubriek">Staats- en bestuursrecht (Grondrechten) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Mensenrechten Syrië Vluchtelingen Vreemdelingen</item>
         <item attribuut="Vindplaats">Kamervragen met antwoord 2005-2006, nr. 951, Tweede Kamer</item>
         <item attribuut="Vraagnr_bij_indiening">2050608270</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="ChristenUnie">Huizinga-Heringa</persoon>
         </item>
         <item attribuut="Datum_reaktie">2006-02-23</item>
         <item attribuut="Datum_indiening">2006-02-17</item>
         <item attribuut="Document-id">KVR24998</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2015" allpagenumbers="2015 2016" vetnummer="2050608270" code="0506tkkvr951" lopendefooter="Tweede Kamer, vergaderjaar 2005–2006, Aanhangsel" filenaam="KVR24998" issn-nummer="ISSN 0921 - 7398" uitgever="SduUitgevers ’s-Gravenhage 2006"/>
      <vraagdata vraagnummer="951" onderwerp="" indiendatum="2006-02-17">
         <vrager partij="ChristenUnie" oorsprong="parlement">Huizinga-Heringa</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2006-02-23">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Is het waar dat op dit moment een Syrische overheidsdelegatie in Nederland verblijft teneinde de identiteit van een groot aantal (uitgeprocedeerde) Syrische asielzoekers vast te stellen? <voetnoot nummer="1"/>Zo ja, op welke wijze wordt verzekerd dat de Syrische autoriteiten niet op de hoogte worden gesteld van de asielaanvragen van betrokkenen? </vraag>
      <vraag nummer="2">Is het waar dat tot op heden kennelijk alleen asielzoekers met een christelijke achtergrond blijken te zijn opgeroepen in deze actie ter vaststelling van de identiteit en dus bijvoorbeeld geen statenloze Palestijnen of Koerden uit het Noordoosten van Syrië? Zo ja, hoe verklaart udat? </vraag>
      <vraag nummer="3">Kunt u verzekeren dat de omstandigheid dat kennelijk alleen of vooral asielzoekers met een christelijke achtergrond zijn opgeroepen niets te maken heeft met het bestaan van een lijst met namen van Syrische christenen waarvan een exemplaar is aangeboden aan de toenmalige minister voor Vreemdelingenzaken en Integratie in het voorjaar van 2003 en waarop een aanvulling is gekomen welke aan de minister is gezonden in het najaar van 2003? Kunt u verzekeren dat op deze wijze geen vertrouwelijke asielgegevens ter kennis van de Syrische autoriteiten zijn of worden gebracht? </vraag>
      <noten afkomstig="vraag">
         <noot nummer="2"/>
         <noot nummer="1" datum="2006-02-15" bron="Nederlands Dagblad">Nederlands Dagblad, 15 februari 2006</noot>
         <noot nummer="2">Nadere gegevens over deze lijst zijn op vertrouwelijke basis verkrijgbaar</noot>
      </noten>
   </vragen>
   <antwoorden aantal="3">
      <antwoord nummer="1">Er verblijft op dit moment inderdaad een Syrische overheidsdelegatie in Nederland om de identiteit en nationaliteit van in Nederland verblijvende vermoedelijk Syrische vreemdelingen vast te stellen door middel van gesprekken. Dit betreft echter niet enkel uitgeprocedeerde asielzoekers, maar ook regulier uitgeprocedeerden dan wel aangetroffen illegale vreemdelingen die verwijderbaar zijn. Door de IND worden aan de Syrische delegatie enkel gegevens met betrekking tot de identiteit en nationaliteit ter beschikking gesteld. Informatie omtrent de mogelijke doorlopen asielprocedure wordt niet aan de Syrische delegatie verstrekt. De IND-werkinstructies beschrijven dat vertrouwelijke gegevens niet worden overgelegd. In iedere zaak vindt hierop afzonderlijk een controle plaats. Uit ieder individueel dossier blijkt welke stukken aan de autoriteiten zijn verstrekt, wie dat gedaan heeft en wie dat heeft gecontroleerd. </antwoord>
      <antwoord nummer="2">Nee, dit is niet waar. Vreemdelingen met een vermoedelijke Syrische nationaliteit, ongeacht hun religieuze of etnische achtergrond, zijn gevorderd om op gesprek te verschijnen. De presentaties vinden plaats op de IND-kantoren te Zwolle en Den Bosch alsmede in Uitzetcentrum Rotterdam. De vreemdelingen die gevorderd zijn om in Zwolle op gesprek te komen hebben overigens veelal wel een christelijke achtergrond, doordat een groot deel van de Syrisch Orthodoxe Christenen in Nederland in het oosten van het land woonachtig is. </antwoord>
      <antwoord nummer="3">Ja, dat kan ik verzekeren. De gesprekken worden gevoerd met vreemdelingen met vermoedelijk de Syrische nationaliteit ten behoeve waarvan vóór 1 januari 2006 een aanvraag om een laissez-passer is ingediend door de IND bij de Syrische ambassade. Het betreft hier niet enkel ex-asielzoekers doch ook regulier uitgeprocedeerden dan wel in Nederland aangetroffen illegale vreemdelingen. Zoals gezegd is de etnische afkomst en religieuze achtergrond van de betreffende vreemdelingen divers en niet beperkt tot christenen. De in 2003 ingediende lijsten staan hier derhalve geheel los van. Zoals aangegeven in het antwoord op vraag 1, wordt de delegatie slechts in het bezit gesteld van gegevens omtrent identiteit van de betreffende vreemdelingen. </antwoord>
      <noten afkomstig="antwoord"/>
   </antwoorden>
</kvr>
