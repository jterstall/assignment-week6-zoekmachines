<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dijsselbloem (PvdA) aan de minister voor Vreemdelingenzaken en Integratie over de effecten van de nieuwe naturalisatietoets. (Ingezonden 9 maart 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20132
</item>
         <item attribuut="Inhoud">Vragen over de effecten van de invoering van de nieuwe naturalisatietoets per 1 april 2003, o.a. de sterke afname van het aantal aanvragen en het aantal naturalisaties.</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Nationaliteitsrecht Vreemdelingen</item>
         <item attribuut="Vindplaats">Kamervragen met antwoord 2003-2004, nr. 1406, Tweede Kamer</item>
         <item attribuut="Vraagnr_bij_indiening">2030410090</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2004-04-26</item>
         <item attribuut="Datum_indiening">2004-03-09</item>
         <item attribuut="Document-id">KVR20132</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2971" allpagenumbers="2971 2972" vetnummer="2030410090" code="0304tkkvr1406" lopendefooter="Tweede Kamer, vergaderjaar 2003–2004, Aanhangsel" filenaam="KVR20132" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1406" onderwerp="" indiendatum="2004-03-9">
         <vrager partij="PvdA" oorsprong="parlement">Dijsselbloem</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="26 april 2004), zie ook Aanhangsel Handelingen nr. 1282, vergaderjaar 2003–2004.">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Wat zijn de effecten van de invoering van de nieuwe naturalisatietoets per 1april 2003 in termen van aantallen naturalisatie-aanvragen, percentages geslaagd en gezakt, en aantallen naturalisaties per maand? </vraag>
      <vraag nummer="2">Is het waar dat het aantal aanvragen en het aantal naturalisaties sterk is afgenomen? Hoe verklaart en beoordeelt u deze ontwikkeling? </vraag>
      <vraag nummer="3">Is de oorzaak van het hoge percentage dat niet slaagt voor de naturalisatietoets, gelegen in het hoge taalniveau (op alle vijf taalvaardigheden) dat wordt vereist, of de manier waarop de toetsen worden afgenomen (met een reeks multiple-choice vragen en een drie uur durende taaltest)? Zo nee, wat zijn dan de verklarende factoren? </vraag>
      <vraag nummer="4">Wordt nu altijd, in alle gemeenten, op dezelfde manier, dezelfde test afgenomen? Zo neen, waarom niet? </vraag>
      <vraag nummer="5">Wordt er voldoende aandacht besteed aan «normen en waarden» in de naturalisatietoets en, zo ja, op welke wijze? </vraag>
      <vraag nummer="6">Hoe worden aanvragers in staat gesteld om zich voor te bereiden op de naturalisatietoets? </vraag>
      <vraag nummer="7">Bent u bereid om een jaar na de invoering een grondige evaluatie te laten uitvoeren van de nieuwe naturalisatietoets? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Het effect van de invoering van de naturalisatietoets op de aantallen ingediende naturalisatieverzoeken is moeilijk te bepalen. De naturalisatietoets is immers niet de enige voorwaarde voor naturalisatie die is verzwaard per 1april 2003. Het aantal verzoeken kan daarnaast zijn beïnvloed door het feit dat ten gevolge van de herziening van de Rijkswet op het Nederlanderschap enkele groepen vreemdelingen niet langer via naturalisatie maar via optie het Nederlanderschap kunnen verkrijgen. Het effect van de toets op de naturalisatieprocedure wordt geëvalueerd. In oktober 2004 komen de eindresultaten daarvan beschikbaar. Vooralsnog is bekend dat in 2003 1870 kandidaten het onderdeel maatschappij-oriëntatie van de toets hebben gedaan (deel I). Van hen zijn 1369 kandidaten geslaagd (73%). Men wordt alleen tot de taaltoets toegelaten als men het onderdeel maatschappij-oriëntatie met goed gevolg heeft afgelegd. De taaltoets (deel II) is in 2003 door 974 kandidaten afgelegd. Van hen zijn 729 kandidaten geslaagd (75%) en zijn er 245 gezakt (25%). </antwoord>
      <antwoord nummer="2">Ja, er is een daling van bijna 40% te constateren in het aantal naturalisatieverzoeken afkomstig van meerderjarige vreemdelingen. In 2002 zijn ruim 38700 naturalisatieverzoeken bij de IND binnengekomen en opgevoerd. Dit betreffen 38700 verzoeken van meerderjarige vreemdelingen en een klein aantal zelfstandige verzoeken van minderjarigen. Voor minderjarige kinderen behorend tot het gezin van een meerderjarige verzoeker werd tot de wetswijziging van 1april 2003 niet een eigen verzoek ingediend. Met de naturalisatie van vader en/of moeder werden de minderjarige kinderen van rechtswege meegenaturaliseerd. Echter, anders dan voorheen moeten na de wetswijziging de mee te naturaliseren kinderen op het Koninklijk Besluit tot naturalisatie worden vermeld. Het automatische systeem van de IND telt niet het aantal naturalisatieverzoeken, maar wel het aantal opgevoerde naturalisatieprocedures. Om inzicht te krijgen in het aantal van meerderjarige vreemdelingen afkomstige verzoeken dient daarom het aantal in 2003 opgevoerde procedures (ongeveer 37000) te worden verminderd met het aantal voor minderjarige personen opgevoerde procedures (13250). De uitkomst is dan 23750, met de aantekening dat in het aantal 13250 een kleine groep minderjarigen zit, die zelfstandig (dus niet in samenhang met de naturalisatie van vader en/of moeder) een naturalisatieverzoek heeft ingediend. Sinds herziening van de Rijkswet is het aantal naturalisatieverzoeken inderdaad gedaald ten opzichte van het voorafgaande jaar. Gelet op de korte duur sinds de wetswijziging acht ik het nog te vroeg om hier eenduidige conclusies aan te kunnen verbinden. </antwoord>
      <antwoord nummer="3">Uit de beantwoording van vraag 1 blijkt dat van de kandidaten die de volledige taaltoets afleggen 25 % niet slaagt. Relatief beschouwd, blijkt de spreektoets het grootste struikelblok voor de kandidaten. De naturalisatietoets bestaat uit twee delen. Bij in Nederland woonachtige verzoekers worden nimmer de twee delen op één dag afgenomen. Buiten het Koninkrijk woonachtige verzoekers doen de toets wel op één dag. Deel I toetst de kennis van de Nederlandse maatschappij en staatsinrichting. De kandidaat hoort de vragen door een koptelefoon en leest de vragen op het computerscherm. Beantwoording geschiedt per computer door het met de muis aanklikken van het antwoord. Deel I duurt een uur. Alleen indien deel I is gehaald, kan de kandidaat door naar deel II. Deel II bevat vier taalonderdelen en duurt 4 uur (met korte pauzes): – Luisteren: de kandidaat hoort de verhaaltjes en de vragen vanaf een cassettebandje. Hij omcirkelt met pen of potlood de antwoorden in het toetsboekje; – Spreken: de kandidaat hoort de opdrachten en spreekt zijn antwoorden in (een paar woorden in een korte zin is voldoende) op een cassettebandje; – Lezen: de leesteksten en meerkeuzevragen staan in een boekje; de kandidaat omcirkelt met pen of potlood de antwoorden in het toetsboekje; – Schrijven: eerst wordt een kort dictee afgenomen (de docent leest vijf korte zinnen twee keer voor, de kandidaat leest tegelijkertijd op papier de niet volledige zinnen en maakt ze schriftelijk af door het ontbrekende woord dat de docent voorleest, op te schrijven op de invullijn in de zin). Daarna moet de kandidaat invuloefeningen doen (woorden invullen) in het toetsboekje. De toets wordt groepsgewijs en in een rustig tempo afgenomen door een Regionaal Opleidingen Centrum (ROC). Het niveau van de vier taalonderdelen betreft het niveau Nederlands als tweede taal, niveau 2 van de Kwalificatiestructuur Educatie (KSE). Personen die ten minste dit niveau hebben behaald, worden in staat geacht zich zelfstandig in de Nederlandse samenleving te kunnen redden. «Zelfredzaamheid» in de zin van «zelfstandig in de samenleving kunnen functioneren» is het in het Besluit naturalisatietoets gestelde niveau. Het Besluit is in 2002 in beide Kamers voorgehangen. </antwoord>
      <antwoord nummer="4">Gemeenten nemen zelf de toets niet af. Zij verwijzen degenen die verplicht zijn een naturalisatietoets te doen door naar de acht Regionale Opleidingencentra die met het afnemen van de toets belast zijn. Er is een standaardtoets ontwikkeld om te garanderen dat alle ROC’s op dezelfde wijze toetsen. Om uniformiteit te betrachten bij het doorverwijzen door de gemeenten zijn criteria beschreven in de Handleiding voor de toepassing van de Rijkswet op het Nederlanderschap. </antwoord>
      <antwoord nummer="5">De naturalisatietoets is gebaseerd op de profieltoets die gebruikt wordt in het inburgeringstraject. Deze toets is met name gericht op het beoordelen van kennis van de Nederlandse samenleving en het Nederlands noodzakelijk voor zelfredzaamheid in de samenleving. Voor beantwoording van een aantal vragen, met name over omgangsregels en contacten met officiële instellingen is tevens kennis nodig van de Nederlandse normen en waarden. </antwoord>
      <antwoord nummer="6">Hoe betrokkene zich voorbereidt is in principe aan betrokkene zelf. Er zijn geen aparte, specifieke cursussen ontwikkeld om zich voor te bereiden op de naturalisatietoets. </antwoord>
      <antwoord nummer="7">Tijdens de parlementaire behandeling van het voorstel tot wijziging van de Rijkswet op het Nederlanderschap is van de zijde van de regering aangegeven dat de naturalisatietoets anderhalf jaar na invoering zal worden geëvalueerd. Daartoe wordt vanaf de inwerkingtreding van de herziene Rijkswet een aantal gegegevens bijgehouden door de ROC’s en de IND. </antwoord>
      <noten afkomstig="antwoord"/>
   </antwoorden>
</kvr>
