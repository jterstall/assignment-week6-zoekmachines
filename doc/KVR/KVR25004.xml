<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dijsselbloem (PvdA) aan de minister voor Vreemdelingenzaken en Integratie over kinderen die automatisch de Marokkaanse nationaliteit krijgen als één der ouders naast de Nederlandse ook de Marokkaanse nationaliteit heeft. (Ingezonden 20 december 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25004
</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Marokko Nationaliteitsrecht Vreemdelingen</item>
         <item attribuut="Vindplaats">Kamervragen met antwoord 2005-2006, nr. 954, Tweede Kamer</item>
         <item attribuut="Vraagnr_bij_indiening">2050605220</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2006-02-27</item>
         <item attribuut="Datum_indiening">2005-12-20</item>
         <item attribuut="Document-id">KVR25004</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2021" allpagenumbers="2021 2022" vetnummer="2050605220" code="0506tkkvr954" lopendefooter="Tweede Kamer, vergaderjaar 2005–2006, Aanhangsel" filenaam="KVR25004" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="954" onderwerp="" indiendatum="20december 2005">
         <vrager partij="PvdA" oorsprong="parlement">Dijsselbloem</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="27 februari 2006), zie ook Aanhangsel Handelingen nr. 687, vergaderjaar 2005–2006">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de minister voor Bestuurlijke Vernieuwing en Koninkrijksrelaties</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Is het nog altijd gebruik dat, wanneer een pasgeboren kind in ons land wordt ingeschreven en een der ouders naast de Nederlandse ook de Marokkaanse nationaliteit heeft, ook van het kind automatisch de Marokkaanse nationaliteit, naast de Nederlandse, wordt geregistreerd? </vraag>
      <vraag nummer="2">Deelt u nog altijd de mening dat dat wenselijk is, ook wanneer beide ouders aangeven geen prijs te stellen op die registratie, het kind niet te zullen aangeven bij het Marokkaanse consulaat in Nederland en ook overigens nadrukkelijk kiezen voor de Nederlandse nationaliteit van het kind? </vraag>
      <vraag nummer="3">Is het waar dat voor 2004 in Nederland gesloten huwelijken door Marokko niet werden erkend? </vraag>
      <vraag nummer="4">Is het ook waar dat kinderen uit deze, door Marokko niet erkende huwelijken dus voor de Marokkaanse wet geen Marokkaans nationaliteit kunnen hebben? </vraag>
      <vraag nummer="5">Betekent dit dat kinderen in Nederland geboren uit een voor 2004 naar Nederlands recht getrouwd ouderpaar ten onrechte door de Nederlandse overheid zijn ingeschreven als zijnde Marokkaans staatsburger? </vraag>
      <vraag nummer="6">Hoe kan deze omissie worden gecorrigeerd? Om hoeveel kinderen gaat het? Op welke wijze wilt u bekend maken aan betrokken ouders en kinderen dat deze kinderen ten onrechte met een dubbele nationaliteit zijn ingeschreven? Op welke wijze wilt u deze fouten in het Gemeentelijke Basisregister herstellen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1 en 2" voetnoot="1">Verkrijging van rechtswege van een nationaliteit door een pasgeborene sluit in beginsel uit dat door het kind dan wel namens het kind door de wettelijk vertegenwoordiger(s) een keuzemogelijkheid met betrekking tot de nationaliteit zou bestaan. De van rechtswege verkrijging van een nationaliteit geschiedt immers in beginsel door de werking van de wet, waarbij de wens van betrokkene (of diens wettelijk vertegenwoordiger) geen rol speelt. In het geval van bezit van het Nederlanderschap en tevens een andere nationaliteit door een pasgeborene bestaat wel de mogelijkheid om namens het kind afstand te doen van het Nederlanderschap, mits niet één van de ouders het Nederlanderschap bezit. Een dergelijke afstandsbepaling inhoudende dat namens de pasgeborene (dan wel een minderjarig kind) van de Marokkaanse nationaliteit afstand kan worden gedaan, mits geen staatloosheid optreedt, ontbreekt in de Marokkaanse nationaliteitswetgeving. Het voorgaande betekent dat een pasgeboren kind zowel de Nederlandse als de Marokkaanse nationaliteit kan bezitten, ook al stellen de ouders daar geen prijs op. Ik wijs er overigens op dat naar huidig Marokkaans nationaliteitsrecht het kind alleen dan de Marokkaanse nationaliteit krijgt als de wettige vader Marokkaan is, of – indien de vader onbekend is – de moeder Marokkaanse is. Wat betreft de registratie van de gegevens omtrent de nationaliteit van het kind in de gemeentelijke basisadministratie persoonsgegevens (GBA) geldt nog steeds hetgeen is gesteld in de beantwoording van eerdere kamervragen over dit onderwerp <voetnoot nummer="1"/>. Artikel 34 van de Wet GBA verplicht tot vermelding van de nationaliteit(en) van een persoon die in de GBA wordt ingeschreven. Dat gebeurt met toepassing van het ten aanzien van de betrokken persoon geldende nationaliteitsrecht, zowel het Nederlandse nationaliteitsrecht als het vreemde nationaliteitsrecht. Deze wijze van registreren is in overeenstemming met het uitgangspunt van de GBA, dat in deze basisregistratie de feitelijke werkelijkheid wordt weergegeven van rechtsfeiten die voor de betrokken persoon en de gebruikers van de GBA van belang kunnen zijn. Gezien dit uitgangspunt is het wenselijk dat in voorkomende gevallen naast de Nederlandse nationaliteit ook de vreemde nationaliteit van een persoon daarin wordt vermeld. </antwoord>
      <antwoord nummer="3 en 4">Het is in zijn algemeenheid niet juist dat voor 2004 in Nederland gesloten huwelijken door Marokko niet werden erkend. Tot de inwerkingtreding op 6 februari 2004 van het vernieuwde Marokkaanse wetboek van familierecht werd de erkenning van buitenlandse huwelijksakten geregeld in het Marokkaans Wetboek van burgerlijke rechtsvordering. Sindsdien geldt de vereenvoudigde regeling, neergelegd in art. 14 van het Familiewetboek. Tot 2004 konden akten afkomstig van de Nederlandse burgerlijke stand in Marokko slechts worden erkend nadat zij door het gerecht van eerste instantie in Marokko van een exequatur waren voorzien. Het gerecht moest zich daarbij verzekeren van de regelmatigheid van de akte, en tevens nagaan of enig onderdeel van deze beslissing inbreuk maakte op de Marokkaanse openbare orde. Omdat in ieder geval de materiële huwelijksvereisten van het Marokkaanse recht van openbare orde geacht worden, was de procedure van erkenning van een Nederlandse huwelijksakte een lastige, kostbare en onzekere procedure. Omdat in zo’n geval het opmaken van een nieuwe, Marokkaanse huwelijksakte eenvoudiger en goedkoper is, is in de regel daarvoor gekozen. In bijzondere gevallen maakte de Marokkaanse consulaire dienst ook gebruik van de mogelijkheid een «acte de constat» op te maken, waarin werd vastgesteld dat het Nederlands huwelijk op het moment van sluiten voldeed aan alle in het Marokkaanse recht gestelde vereisten, en dan ook als Marokkaans huwelijk kon worden erkend. Gezien het vorenstaande is het niet uit te sluiten dat er in Nederland kinderen zijn geboren uit een door Marokko niet erkend huwelijk en dat deze kinderen niet in het bezit zijn van de Marokkaanse nationaliteit. </antwoord>
      <antwoord nummer="5 en 6">Zoals bekend is uitsluitend de staat welks nationaliteit het betreft bevoegd tot de vaststelling of een persoon al dan niet de nationaliteit van die staat bezit. In het kader van de inschrijving in de GBA wordt aan de hand van overgelegde documenten dan wel met toepassing van het vreemde nationaliteitsrecht bepaald of een persoon geacht moet worden de desbetreffende nationaliteit te bezitten (art. 43 Wet GBA). Het is nimmer volledig uit te sluiten dat toepassing van vreemd nationaliteitsrecht leidt tot een onjuiste beoordeling en daarmee tot onterechte vermelding of niet-vermelding van een vreemde nationaliteit in Nederlandse registraties. Redenen daarvoor kunnen bijvoorbeeld zijn dat een laatste wijziging van de relevante vreemde nationaliteitswetgeving hier te lande nog niet bekend is of de tekst van de vreemde wetgeving foutief wordt geïnterpreteerd. Over de toepassing van vreemde nationaliteitswetgeving kan bij het adviesbureau van de Nederlandse Vereniging voor Burgerzaken (NVVB) informatie worden ingewonnen. Ook de Commissie van Advies voor de Burgerlijke Staat en de Nationaliteit beantwoordt in concrete gevallen rechtsvragen hieromtrent. Uit de hiervoor gegeven antwoorden op de vragen 3 en 4 kan worden afgeleid, dat het niet geheel is uit te sluiten dat in de GBA kinderen zijn ingeschreven, waarbij ten onrechte melding wordt gemaakt van het bezit van de Marokkaanse nationaliteit. Een dergelijke vermelding door de Nederlandse autoriteiten in hun registraties betekent overigens beslist niet dat daarmee in Nederland aan de pasgeborene de Marokkaanse nationaliteit zou zijn toegekend. Het verkrijgen van een buitenlandse nationaliteit geschiedt immers uitsluitend op basis van de nationaliteitswetgeving van de desbetreffende staat. Om hoeveel kinderen het gaat is niet te zeggen. In Nederland wordt immers als zodanig geen registratie bijgehouden van de erkenningen van hier te lande gesloten huwelijken door de Marokkaanse autoriteiten. Dit maakt het voor de Nederlandse overheid praktisch gezien onmogelijk om na te gaan welke ouders of kinderen het betreft. Het gegeven of een huwelijk door de Marokkaanse autoriteiten is erkend, kan echter wel bij de betrokken ouders zelf bekend zijn. Indien ouders dit wensen, kunnen zij de Marokkaanse autoriteiten vragen om de afgifte van een nationaliteitsverklaring. Met behulp van een dergelijke verklaring kan vervolgens aan de gemeente worden verzocht de eventuele onjuiste vermelding inzake de vreemde nationaliteit in de GBA te wijzigen. </antwoord>
      <noten afkomstig="antwoord">
         <noot nummer="1">Vragen van het lid Sterk (CDA), Tweede Kamer, 2004–2005, Aanhangsel, nr. 905</noot>
      </noten>
   </antwoorden>
</kvr>
