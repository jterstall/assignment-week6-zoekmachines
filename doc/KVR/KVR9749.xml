<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Hoek en Hamer (beiden PvdA) aan de ministers van Volksgezondheid, Welzijn en Sport en van Onderwijs, Cultuur en Wetenschappen over een studentenstop bij verpleegkunde. (Ingezonden 8 juni 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9749
</item>
         <item attribuut="Inhoud">Vragen over de aankondiging van een studentenstop door de Noordelijke Hogeschool Leeuwarden. Deze vragen dienen ter aanvulling van eerdere vragen van de leden Eurlings, Buys en Lambrechts, ingezonden 2 juni 1999.</item>
         <item attribuut="Rubriek">Gezondheidszorg (Medische beroepen) Hoger onderwijs (Studenten)</item>
         <item attribuut="Trefwoorden">Hoger gezondheidszorgonderwijs Toelating studenten</item>
         <item attribuut="Vindplaats">Kamervragen met antwoord 1998-1999, nr. 1709, Tweede Kamer</item>
         <item attribuut="Vraagnr_bij_indiening">2989914220</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Van der Hoek</persoon>
            <persoon partij="PvdA">Hamer</persoon>
         </item>
         <item attribuut="Datum_reaktie">1999-07-08</item>
         <item attribuut="Datum_indiening">1999-06-08</item>
         <item attribuut="Document-id">KVR9749</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3423" allpagenumbers="3423 3424" vetnummer="2989914220" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9749" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1709" onderwerp="" indiendatum="1999-06-8">
         <vrager partij="PvdA" oorsprong="parlement">Van der Hoek</vrager>
         <vrager partij="PvdA" oorsprong="parlement">Hamer</vrager>
         <vraagt-aan>de ministers van Volksgezondheid, Welzijn en Sport en van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="1999-07-8">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Acht u een aankondiging van een studentenstop door de Noordelijke Hogeschool Leeuwarden niet in strijd met uw besluit tot opheffing van de numerus fixus bij de opleidingen voor verpleegkunde en strijdig met de opzet om meer verpleegkundigen voor de arbeidsmarkt op te leiden? </vraag>
      <vraag nummer="2">Bent u bereid zorginstellingen in de regio die een hoger aantal stagiaires willen aannemen boven de eigen behoefte aan verpleegkundigen, hiervoor uit de extra middelen voor arbeidsmarktregelen in de gezondheidszorg financieel tegemoet te komen? </vraag>
      <vraag nummer="3">Bent u bereid in overleg met de vertegenwoordigers van de onderwijs- en zorginstellingen te zoeken naar (bovenregionale) oplossingen van dit probleem? </vraag>
      <noten afkomstig="vraag">
         <noot nummer="1" datum="1999-06-2" bron="Toelichting: deze vragen dienen ter aanvulling van schriftelijke vragen van de leden Eurlings, Buys en Lambrechts, ingezonden">Toelichting: deze vragen dienen ter aanvulling van schriftelijke vragen van de leden Eurlings, Buys en Lambrechts, ingezonden, 2 juni 1999</noot>
      </noten>
   </vragen>
   <antwoorden aantal="3">
      <antwoord nummer="1">De vraag of de aankondiging van een studentenstop in strijd is met ons beleid dient genuanceerd te worden bezien. Krachtens artikel 7.53 van de Wet op het hoger onderwijs en wetenschappelijk onderzoek kunnen de HBO-instellingen individueel een numerus fixus op grond van de opleidingscapaciteit instellen. Het is de instellingen dus wettelijk toegestaan een studentenstop aan te kondigen wanneer het aantal aanmeldingen de beschikbare opleidingscapaciteit zal gaan overschrijden. Het instellingsbestuur heeft de verantwoordelijkheid voor een goede kwaliteit van het onderwijs en dient er voor te zorgen dat de opgeleide verpleegkundige voldoet aan het Besluit opleidingseisen verpleegkundige. Als zodanig achten wij het afkondigen van een studentstop door een individuele instelling niet in strijd met ons beleid om af te zien van een instroombeperking voor de voltijdse HBO-V opleiding. Er moet immers altijd rekening worden gehouden met de wettelijke mogelijkheid van een individuele instelling om een numerus fixus aan te vragen. Voor het komende studiejaar 1999/2000 heeft overigens geen van de negentien instellingen met een HBO-V- opleiding een studentenstop aangemeld. Er is thans geen studentenstop door de Noordelijke Hogeschool Leeuwarden aangemeld voor het studiejaar 2000/2001. Gezien de in gang gezette maatregelen en de inspanningen van hogescholen en zorginstellingen zelf, zijn aanmeldingen voor een studentenstop voor het studiejaar volgende op het binnenkort aanvangende studiejaar niet waarschijnlijk. (zie ook de Kamervragen van de leden Buijs en Eurlings over een studentenstop bij verpleegkunde van 2 juni 1999, aanhangsel der handelingen nr. 1625, 1998–1999, mede namens ondergetekende, beantwoord door de minister van OCenW). </antwoord>
      <antwoord nummer="2">Neen. De extra scholingsmiddelen ad 63,7 miljoen gulden hebben betrekking op een tegemoetkoming in de kosten voor leerlingen die verbonden zijn aan een zorginstelling en die opgeleid worden via de beroepsbegeleidende (duale) leerweg. De Nederlandse Zorgfederatie (NZF) en het ministerie van VWS hebben er voor gekozen om de aanvaardbare kosten van een opleidende zorginstelling te verhogen met een bedrag per leerling. Het extra geld is derhalve niet bestemd voor leerlingen/studenten die de beroepsopleidende leerweg volgen en stage lopen in een zorginstelling. Het is aan partijen in het veld om per regio afspraken te maken om zonodig extra middelen beschikbaar te stellen aan instellingen die verhoudingsgewijs meer stagiaires opnemen dan andere instellingen. </antwoord>
      <antwoord nummer="3">De verantwoordelijkheid voor de beroepspraktijkvorming ligt primair bij de zorginstellingen en de onderwijsinstellingen. Op dit moment is er onvoldoende inzicht in de oorzaken van overschotten en tekorten aan stageplaatsen. Het landelijke orgaan OVDB heeft onlangs in samenwerking met de HBO-Raad het initiatief genomen om een onderzoek te verrichten naar de achtergronden van de stageproblematiek in de zorgsector. Op grond van dit onderzoek kan in overleg met de vertegenwoordigers van de onderwijs- en zorginstellingen worden bezien of eventuele problemen kunnen worden opgelost. </antwoord>
      <noten afkomstig="antwoord"/>
   </antwoorden>
</kvr>
