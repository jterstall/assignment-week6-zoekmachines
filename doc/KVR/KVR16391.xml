<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Cornielje (VVD) aan de ministers van Justitie, van Binnenlandse Zaken en Koninkrijksrelaties en van Verkeer en Waterstaat over het illegale gebruik als woon- en verblijfplaats van een terrein van Rijkswaterstaat door stadsnomaden in de gemeente Utrecht. (Ingezonden 20 augustus 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16391
</item>
         <item attribuut="Inhoud">Vragen over voorzieningen om een einde te maken aan de illegale bewoning van een terrein van Rijkswaterstaat in de gemeente Utrecht (vragen in aanvulling op eerdere vragen van hetzelfde Kamerlid over hetzelfde onderwerp; Aanhangsel Handelingen, nr. 1637, vergaderjaar 2001-2002).</item>
         <item attribuut="Rubriek">Strafrecht en strafprocesrecht (Misdrijven)</item>
         <item attribuut="Trefwoorden">Huisvredebreuk Utrecht</item>
         <item attribuut="Vindplaats">Kamervragen met antwoord 2002-2003, nr. 97, Tweede Kamer</item>
         <item attribuut="Vraagnr_bij_indiening">2010214230</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Cornielje</persoon>
         </item>
         <item attribuut="Datum_reaktie">2002-10-02</item>
         <item attribuut="Datum_indiening">2002-08-20</item>
         <item attribuut="Document-id">KVR16391</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="197" allpagenumbers="197 198" vetnummer="2010214230" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16391" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="97" onderwerp="" indiendatum="2002-08-20">
         <vrager partij="VVD" oorsprong="parlement">Cornielje</vrager>
         <vraagt-aan>de ministers van Justitie, van Binnenlandse Zaken en Koninkrijksrelaties en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2 oktober 2002), zie ook Aanhangsel Handelingen nr. 1637, vergaderjaar 2001–2002">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers van Binnenlandse Zaken en Koninkrijksrelaties en van Verkeer en Waterstaat</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Hebt u kennisgenomen van de vragen van de heer Albert van den Bosch, fractievoorzitter van de VVD-fractie in de gemeenteraad van Utrecht op 14 augusts jl. aan het College van Burgemeester en Wethouders van deze stad over de kwestie van de stadsnomaden? Zo ja, hebt u ook kennisgenomen van de antwoorden hierop van het College van B en W van 15 augustus jl.? </vraag>
      <vraag nummer="2">Is het waar dat Rijkswaterstaat direct aangifte heeft gedaan van deze illegale bewoning bij de politie? Is het tevens waar dat de politie het Openbaar Ministerie heeft verzocht om direkt tot ontruiming over te (mogen) gaan? Zo ja, waarom heeft het OM dit verzoek op voorhand afgewezen en gesteld dat Rijkswaterstaat een procedure bij de rechtbank moest opstarten? Hoe beoordeelt u de handelwijze van het OM in deze? </vraag>
      <vraag nummer="3">Is het waar dat de gemeente Utrecht een dwangsom heeft opgelegd aan Rijkswaterstaat in verband met het laten gebruiken (...) van het perceel door stadsnomaden terwijl dat volgens het vigerende bestemmingsplan niet is toegestaan? Zo ja, hoe beoordeelt u de handelwijze van de gemeente Utrecht in deze? </vraag>
      <vraag nummer="4">Kunt u aangeven wat naar uw oordeel de beste aanpak is om illegale bewoning, tegen de wens van de eigenaar, zo snel mogelijk te beëindigen? </vraag>
      <vraag nummer="5">Bent u bereid om een eenvoudige – voor alle burgers van dit land te begrijpen – voorziening te treffen zodat snel opgetreden kan worden tegen dit soort illegale praktijken? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Beide vragen beantwoord ik bevestigend. </antwoord>
      <antwoord nummer="2">Uit inlichtingen van het openbaar ministerie is mij gebleken dat Rijkswaterstaat mondeling aangifte gedaan heeft bij de politie te Utrecht. Bij de beoordeling van de zaak heeft de officier van justitie overwogen dat zich de situatie voor deed als bedoeld in artikel 461 van het Wetboek van Strafrecht. In dit artikel is als overtreding strafbaar gesteld het, zonder daartoe gerechtigd te zijn, zich bevinden op andermans grond waarvan de toegang op een kenbare wijze door de rechthebbende is verboden. Aangezien de stadsnomaden zich bevonden op een niet-bebouwd perceel, was er geen sprake van het misdrijf als bedoeld in artikel 138 van het Wetboek van Strafrecht (huisvredebreuk) of de overtreding als bedoeld in artikel 429sexies van het Wetboek van Strafrecht (wederrechtelijk in gebruik genomen woning/gebouw niet ontruimen). De praktijk leert dat de meest effectieve weg in situaties als deze is dat de zaak wordt voorgelegd aan de civiele rechter. De behandelend officier van justitie heeft Rijkswaterstaat daarom in overweging gegeven een civiele procedure aanhangig te maken bij de rechtbank. De stadsnomaden hebben voorzover mij bekend zich steeds neergelegd bij de uitspraak van de civiele rechter. Een op het strafrecht gebaseerde ontruiming, een kostbare aangelegenheid met het risico van schade en verdere openbare orde problematiek, is nooit nodig geweest. Omdat het strafrecht, en dus ook de op het strafrecht gebaseerde ontruiming, een uiterst middel moet zijn, heeft de betrokken officier van justitie daarom naar mijn oordeel in redelijkheid er toe kunnen besluiten niet direct tot ontruiming over te gaan. Overigens heeft de civiele rechter in kort geding inmiddels uitspraak gedaan. Daarbij heeft de rechter bepaald dat de stadsnomaden het terrein binnen 48 uur na de uitspraak dienen te verlaten, te ontruimen en ontruimd te houden. Voorts is de Staat gemachtigd om het vonnis zonodig op kosten van de stadsnomaden zelf ten uitvoer te (doen) leggen, met behulp van de sterke arm indien de stadsnomaden aan de veroordeling niet vrijwillig voldoen. Na de rechterlijke uitspraak hebben de stadsnomaden vrijwillig het terrein van rijkswaterstaat verlaten. </antwoord>
      <antwoord nummer="3">Op 15 augustus 2002 heeft de gemeente Utrecht aan de minister van Verkeer en Waterstaat een last onder dwangsom opgelegd teneinde een overtreding van artikel 23 van de planvoorschriften behorend bij het Bestemmingsplan Maarschalkerweerd, inhoudend: «Het is verboden bouwwerken en gronden te gebruiken, in gebruik te geven of te laten gebruiken op een wijze of voor een doel, strijdig met de bestemming ingevolge het plan» ongedaan te (doen) maken. Artikel 23 van de planvoorschriften richt zich daarmee tot degene die zelf gronden in strijd met het bestemmingsplan gebruikt of laat gebruiken. Het is niet de Staat die de gronden in strijd met het bestemmingsplan gebruikt of medewerking verleent aan het gebruiken van de gronden door de stadsnomaden in strijd met het bestemmingsplan. In dat kader had het meer voor de hand gelegen dat de gemeente ter behartiging van een gemeentelijk belang (handhaving van het bestemmingsplan) rechtstreeks bestuursdwang jegens de stadsnomaden had toegepast wegens het wederrechtelijk gebruik van de gronden. In dit licht heeft de minister van Verkeer en Waterstaat dan ook een bezwaarschrift ingediend tegen het dwangsombesluit. </antwoord>
      <antwoord nummer="4">Op voorhand valt niet te bepalen wat in een specifieke situatie de beste aanpak is om illegale bewoning zo snel mogelijk te beëindigen. De wijze van bewoning (in een gebouwde onroerende zaak of op een perceel grond), bewoording van het ter plaatse geldende bestemmingsplan, eigendomssituatie, het eventueel publiekrechtelijke beheer, mogelijke openbare orde problematiek en de spoedeisendheid zijn aspecten die van invloed zijn op de keuze van het in te zetten instrumentarium. De overheid staat afhankelijk van het geval de weg open van het civiele recht (zonodig het kort geding) of het bestuursrecht (dwangsom of bestuursdwang op basis van een publiekrechtelijke regeling) en uiteindelijk het strafrecht (handelend optreden van de politie onder verantwoordelijkheid van het Openbaar Ministerie). </antwoord>
      <antwoord nummer="5">Onder verwijzing naar het gestelde in vraag 4 ben ik van mening dat het huidige juridische instrumentarium voldoende mogelijkheden biedt om adequaat op te kunnen treden tegen dit soort illegale praktijken. </antwoord>
      <noten afkomstig="antwoord"/>
   </antwoorden>
</kvr>
