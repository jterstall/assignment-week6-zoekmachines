<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden M.M.H. Kamp en Blaauw (beiden VVD), Van Boxtel (D66), Oudkerk (PvdA), Lansink en G.de Jong (beiden CDA) over Europese richtlijnen voor overheidsopdrachten. (Ingezonden 5 oktober 1995); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4151
</item>
         <item attribuut="Inhoud">Betreft met name de vraag of Nederlandse intramurale gezondheidszorginstellingen onder de Europese aanbestedingsrichtlijnen vallen.</item>
         <item attribuut="Rubriek">Bedrijfsleven en industrie (Overig) Bouw (Aanbestedingen) Gezondheidszorg (Zorginstellingen) Handel en economie (Overig)</item>
         <item attribuut="Trefwoorden">Aanbestedingen EG-richtlijnen Overheid Ziekenhuizen</item>
         <item attribuut="Vindplaats">Kamervragen met antwoord 1996-1997, nr. 475, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="VVD">M.M.H. Kamp</persoon>
            <persoon partij="VVD">Blaauw</persoon>
            <persoon partij="D66">Van Boxtel</persoon>
            <persoon partij="PvdA">Oudkerk</persoon>
            <persoon partij="CDA">Lansink</persoon>
            <persoon partij="CDA">G.de Jong</persoon>
         </item>
         <item attribuut="Datum_reaktie">1996-12-24</item>
         <item attribuut="Datum_indiening">1995-10-05</item>
         <item attribuut="Document-id">KVR4151</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="977" allpagenumbers="977 978" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="475" onderwerp="" indiendatum="1995-10-5">
         <vrager partij="VVD" oorsprong="parlement">M.M.H. Kamp</vrager>
         <vrager partij="VVD" oorsprong="parlement">Blaauw</vrager>
         <vrager partij="D66" oorsprong="parlement">Van Boxtel</vrager>
         <vrager partij="PvdA" oorsprong="parlement">Oudkerk</vrager>
         <vrager partij="CDA" oorsprong="parlement">Lansink</vrager>
         <vrager partij="CDA" oorsprong="parlement">G.de Jong</vrager>
         <vraagt-aan/>
      </vraagdata>
      <antwoorddata antwoorddatum="24 december 1996). Zie ook aanhangsels handelingen nrs. 178, 300 en 1169, vergaderjaar 1995–1996">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Heeft op 10 juli jl. bestuurlijk overleg plaatsgevonden? Zo ja, wat heeft dit overleg opgeleverd? Zo neen, wat is hiervan de reden? </vraag>
      <vraag nummer="2">Deelt u de mening, dat de NZf en de VG-Bouw in hun contra-expertises terecht hebben aangetoond, dat de door de Landsadvocaat genoemde criteria van «beheer en toezicht» en het «voorzien in behoeften van algemeen belang» geen valide argumenten zijn om voor de intramurale gezondheidszorg tot toepasselijkheid van de Europese aanbestedingsrichtlijnen te concluderen en dat als enige discussiepunt overblijft de wijze van financiering? Is aan dit verschil voldoende aandacht besteed in het advies van de Landsadvocaat? </vraag>
      <vraag nummer="3">Onderschrijft u, dat er bestuursrechtelijk een fundamenteel verschil bestaat tussen «begrotingsgefinancierd» en «premiegefinancierd»? Deelt u de mening, dat dit verschil met zich meebrengt dat de intramurale gezondheidszorginstellingen niet onder de reikwijdte van de Europese aanbestedingsrichtlijnen vallen? </vraag>
      <vraag nummer="4">Wat is het standpunt van het Interdepartementaal Overlegorgaan Europese Aanbestedings- voorschriften (IOEA) over het wel of niet van toepassing zijn van deze richtlijnen op de intramurale gezondheidszorginstellingen? </vraag>
      <vraag nummer="5">Bent u voornemens om bij de Europese Commissie een uitspraak te vragen over de vraag of de Nederlandse intramurale gezondheidszorginstellingen onder de Europese aanbestedingsrichtlijnen vallen? </vraag>
      <vraag nummer="6">Zo ja, wordt dit een open vraagstelling of bent u voornemens de wenselijk geachte visie daar voor te leggen? Zo ja, wat wordt de inhoud van die visie? </vraag>
      <vraag nummer="7">Bent u bereid daarbij ook de opvattingen van de NZf en de VG-Bouw te overleggen? </vraag>
      <vraag nummer="8">Bent u bereid bij de Europese Commissie de visie te bepleiten, dat de Nederlandse intramurale gezondheidszorginstellingen niet onder de reikwijdte van de Europese aanbestedingsrichtlijnen vallen? </vraag>
      <vraag nummer="9">Bent u bereid om, in afwachting van de behandeling van de adviesaanvraag aan de Europese Commissie, de passage in de WZV-vergunningen, dat de Europese aanbestedingsrichtlijnen wel van toepassing zijn, te laten vervallen? </vraag>
      <noten afkomstig="vraag">
         <noot nummer="1">Vervolg vragen op het antwoord van de minister van EZ van 4 juli 1995 op vragen van de leden M.M.H. Kamp en Blaauw, Aanhangsel van de Handelingen, vergaderjaar 1994-1995, nr. 990</noot>
         <noot nummer="2">Ondersteund door de standpunten van het College van Ziekenhuisvoorzieningen en Zorgverzekeraars Nederland. NZf = Nederlandse Zorgfederatie VG-Bouw = Vereniging Grootbedrijf Bouwnijverheid</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="1">De inwerkingtreding van de Europese richtlijnen inzake overheidsopdrachten bracht een nieuwe situatie met zich mee voor het verlenen van bepaalde opdrachten binnen de zorgsector. Om de sector van deze veranderingen op de hoogte te brengen heb ik een ontwerp-circulaire <voetnoot nummer="1"/>opgesteld o.m. omdat in bepaalde gevallen voortaan Europees aanbesteed moest worden en in die gevallen toepassing van de nationale procedures bij bouwwerkzaamheden in de zorgsector niet langer meer mogelijk was. Ook werd in de ontwerp-circulaire aangegeven op welke gronden toegelaten instellingen in het kader van deze richtlijnen mijns inziens veelal zouden zijn aan te merken als aanbestedende diensten. De ontwerp-circulaire is met de zorgsector besproken en stuitte aldaar op bezwaren omdat in de circulaire met name werd geconcludeerd tot toepasselijkheid van de EG-richtlijnen op grond van het premie-gefinancierd zijn van de betrokken instanties. Naar aanleiding van het overleg met de sector en na interdepartementaal overleg is de circulaire opnieuw geformuleerd. Het in de concept-circulaire al door mij gehanteerde uitgangspunt dat de instellingen zelf moeten bepalen of zij voldoen aan de criteria van de richtlijnen, wordt extra benadrukt. Ik onthoud mij ervan om in de circulaire mijn visie op de toepasselijkheid van de richtlijnen te geven. Vanuit mijn verantwoordelijkheid voor de zorgsector heb ik er overigens voor gekozen de nationale aanbestedingsregels, zoals die thans gelden voor bouwwerkzaamheden in de zorgsector, te handhaven in die gevallen waarin de EG-aanbestedingsrichtlijn voor werken niet van toepassing is (beneden het daar genoemde drempelbedrag of geen aanbestedende dienst in de zin van deze richtlijn). De circulaire zoals deze thans luidt, gaat ter informatie hierbij. De totstandkoming van de circulaire heeft door deze nadere bezinning helaas meer tijd gevergd dan verwacht. Daardoor heeft het bestuurlijk overleg op 10 juli 1995 niet plaats kunnen vinden. Wel heeft er op 5 november jl. een overleg plaatsgevonden met de Nederlandse Zorgfederatie en Zorgverzekeraars Nederland. In de circulaire is rekening gehouden met de resultaten van dit overleg. </antwoord>
      <antwoord nummer="2 en 3">Ten aanzien van de toetsing of men aan de criteria van de richtlijnen voldoet, kan ik niet meegaan met de door NZf en de VG Bouw ingezonden contra-expertises. Hierin wordt gesteld dat de door de Landsadvocaat genoemde criteria (toezicht op beheer en algemeen belang) «geen valide argumenten» zijn om voor de intramurale gezondheidszorg te concluderen tot toepasselijkheid van de Europese aanbestedingsrichtlijnen en dat als enig discussiepunt overblijft de wijze van financiering. Zoals gezegd, onthoud ik mij in de circulaire nu van een standpunt. De instellingen zijn zelf verantwoordelijk om te bepalen of zij een publiekrechtelijke instelling en daarmee een aanbestedende dienst zijn in de zin van de EG-richtlijnen. Ik geef alleen aan wat de procedurele gevolgen zijn van die beslissing en wat de relatie is tussen de Europese en nationale aanbestedingsvoorschriften. Dit laatste in verband met de informatieverstrekking en de handhaving. Hoewel ik onderschrijf dat er bestuursrechtelijk een fundamenteel verschil bestaat tussen «begrotings-» en «premiegefinancierd», impliceert dit niet, zoals ik hiervoor uiteen heb gezet, dat de intramurale gezondheidszorginstellingen niet onder de reikwijdte van de Europese aanbestedingsrichtlijnen kunnen vallen. </antwoord>
      <antwoord nummer="4">De ontwerp-circulaire inzake aanbestedingen in de zorgsector is destijds in het IOEA aan de orde geweest. Bij het IOEA bestaat geen bezwaar tegen een circulaire waarin informatie wordt gegeven aan instellingen in de zorgsector over de desbetreffende EG-regelgeving, mits daarin aandacht wordt besteed aan alle criteria op basis waarvan aan de richtlijnen moet worden voldaan. </antwoord>
      <antwoord nummer="5, 6, 7 en 8">Gegeven de eigen verantwoordelijkheid van de aanbestedende dienst en het feit dat gekozen is voor het handhaven van een procedure van nationale aanbesteding in die gevallen, waarin geen Europese aanbesteding plaatsvindt, zie ik geen aanleiding de Europese Commissie te vragen om een uitspraak over de toepasselijkheid van de Europese aanbestedingsrichtlijnen op de toegelaten instellingen in de zorgsector. </antwoord>
      <antwoord nummer="9">De passage in de WZV-vergunningsbrieven, waarin thans wordt gesteld dat er vooralsnog van moet worden uitgegaan dat de desbetreffende instelling wordt aangemerkt als een aanbestedende dienst, zal, onder verwijzing naar de onderhavige circulaire, worden aangepast in die zin dat elke instelling zelf zal moeten bepalen of er al dan niet sprake is van een publiekrechtelijke instelling in de zin van de EG-aanbestedingsrichtlijnen. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
