<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Örgü (VVD) aan de staatssecretaris van Onderwijs, Cultuur en Wetenschap, mevrouw Van der Laan, over het digitale themakanaal AVRO Dier en Natuur TV. (Ingezonden 22 september 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24198
</item>
         <item attribuut="Inhoud">Vragen over bericht dat publieke omroep AVRO, in samenwerking met kabelmaatschappij Casema het digitale kanaal AVRO Dier en Natuur TV exclusief ter beschikking wil stellen aan AVRO-leden. Indiener stelt dat publiek medegefinancierde 'content' zoveel mogelijk algemeen beschikbaar en toegankelijk dient te zijn, dus voor iedere Casema-abonnee met een digtale ontvanger. Indiener vraagt een onderzoek naar de vraag of de AVRO zich met deze neventaak schuldig maakt aan concurrentievervalsing, de neventaak ten dienste staat van de hoofdtaak van de omroep en of de AVRO in deze dienstbaar is aan het maken van winst door derden.</item>
         <item attribuut="Rubriek">Communicatie, media en informatievoorziening (Netwerken) Communicatie, media en informatievoorziening (Omroepen) Communicatie, media en informatievoorziening (Radio en televisie)</item>
         <item attribuut="Trefwoorden">Kabelnetten Omroepen Televisie</item>
         <item attribuut="Vindplaats">Kamervragen met antwoord 2005-2006, nr. 257, Tweede Kamer</item>
         <item attribuut="Vraagnr_bij_indiening">2050600140</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Örgü</persoon>
         </item>
         <item attribuut="Datum_reaktie">2005-11-01</item>
         <item attribuut="Datum_indiening">2005-09-22</item>
         <item attribuut="Document-id">KVR24198</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="547" allpagenumbers="547 548" vetnummer="2050600140" code="0506tkkvr257" lopendefooter="Tweede Kamer, vergaderjaar 2005–2006, Aanhangsel" filenaam="KVR24198" issn-nummer="ISSN0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="257" onderwerp="" indiendatum="2005-09-22">
         <vrager partij="VVD" oorsprong="parlement">Örgü</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Van der Laan,</vraagt-aan>
      </vraagdata>
      <antwoorddata antwoorddatum="2005-11-1">
         <antwoorder functie="staatssecretaris" ministerie="Onderwijs, Cultuur en Wetenschap">Van der Laan</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Zal de AVRO in samenwerking met kabelmaatschappij Casema het digitale themakanaal AVRO Dier en Natuur TV exclusief ter beschikking stellen aan AVRO-leden? Zo ja, wat is hierover uw oordeel? <voetnoot nummer="1"/>
      </vraag>
      <vraag nummer="2">Deelt u de mening dat het desbetreffende digitale themakanaal voor iedere Casema-abonnee met een digitale ontvanger binnen het Casema-gebied te ontvangen zou moeten zijn? </vraag>
      <vraag nummer="3">Deelt u de mening dat publiek (mede)gefinancierde content zoveel mogelijk algemeen beschikbaar en toegankelijk dient te zijn? </vraag>
      <vraag nummer="4">Deelt u de mening dat de omroepverenigingen moeten bevorderen dat hun digitale kanalen via zoveel mogelijk distributiekanalen in de huiskamer terecht komen? </vraag>
      <vraag nummer="5">Bent u bereid het Commissariaat te laten onderzoeken of de AVRO zich met deze neventaak schuldig maakt aan concurrentievervalsing, of de neventaak ten dienste staat van de hoofdtaak van de omroep en of de AVRO in dezen dienstbaar is aan het maken van winst door derden? </vraag>
      <vraag nummer="6">Is de, in het kader van wetswijziging 29 991 aangekondigde AMvB, die zal voorzien in een duidelijke toedeling en beschrijving van neventaken en passende criteria voor toetsing daarvan, al in werking getreden? Wat is de inhoud van die (ontwerp) AMvB? Staan de toetsingscriteria in de nieuwe AMvB een exclusief voor AVRO-leden beschikbaar digitaal themakanaal toe? </vraag>
      <noten afkomstig="vraag">
         <noot nummer="1">Zie www.avrodierennatuur.nl</noot>
      </noten>
   </vragen>
   <antwoorden aantal="6">
      <antwoord nummer="1">De AVRO is voornemens om in samenwerking met Casema het kanaal AVRO Dier en Natuur aan AVRO-leden beschikbaar te stellen in het digitale televisiepakket. Het betreft programma’s die de AVRO reeds via het open net heeft uitgezonden en die voor iedereen ook via de Publieke Omroep dienst «Uitzending gemist» zijn op te vragen. Bovendien stelt de AVRO dezelfde programma-inhoud aan iedereen ook ter beschikking via internet. Het is dus niet zo dat het gaat om programma’s die de AVRO exclusief aan zijn leden aanbiedt. De dienst die via Casema wordt aangeboden is een extra service aan AVRO-leden waarmee zowel AVRO als Casema de mogelijkheid hebben te experimenteren met nieuwe aanbiedingsvormen en digitale diensten. </antwoord>
      <antwoord nummer="2">De programma-inhoud is niet exclusief voorbehouden aan AVRO-leden. De inhoud is voor iedereen beschikbaar of beschikbaar geweest. De inhoud is verspreid via het open televisienet en beschikbaar via internet, onder andere bij «Uitzending gemist». Ook Casema-abonnee’s zonder digitale ontvanger hebben dus de mogelijkheid, of hebben de mogelijkheid gehad om de programma’s te bekijken. </antwoord>
      <antwoord nummer="3">In een multimediaal landschap gaat het erom dat de publieke omroepen hun inhoudelijke aanbod langs verschillende wegen en met verschillende toepassingen aan het publiek kunnen aanbieden. Ook de huidige wetgeving gaat daar vanuit: artikel 13c, derde lid van de Mediawet biedt immers de ruimte om programmamateriaal, bestaand dan wel nieuw ontwikkeld, op andere manieren dan via algemene zenders aan het publiek aan te bieden. In een multimediale omgeving hebben omroepen de mogelijkheid materiaal toe te spitsen op verschillende publieksgroepen en op de variatie in mediagebruik. Dat kan zowel inhoudelijk als via diverse verspreidingsvormen (platforms). Het publiek kan dan kiezen op welke manier hij een programma wil bekijken. Publiek gefinancierde content zal dus niet meer zondermeer altijd alleen maar beschikbaar zijn via de traditionele generieke kanalen. </antwoord>
      <antwoord nummer="4">Crossmediale productie en programmering worden de norm. Dat betekent dat hetzelfde audiovisuele (basis)product in allerlei vormen en selecties en op meerdere momenten wordt aangeboden: via algemene kanalen en via themakanalen, rechtstreeks en op aanvraag, al dan niet verrijkt met tekst en interactie tussen gebruikers. Daarnaast kan ook nieuw materiaal voor de verschillende platforms worden geproduceerd. De Raad van bestuur van de NOS stelt hiervoor een toetsingskader op, zodat de activiteiten van de omroepen ook op nieuwe platforms bijdragen aan een samenhangend aanbod van de publieke omroep als geheel. Via andere distributie platforms kan een volledig programma worden geboden, maar kan ook programmering voor specifieke doelgroepen verspreid worden die niet bereikt worden via de traditionele kanalen. </antwoord>
      <antwoord nummer="5">Het Commissariaat voor de Media toetst uit hoofde van zijn reguliere toezicht de activiteiten van de omroepverenigingen. Ook in dit geval zal het Commissariaat de activiteiten van de AVRO toetsen aan de wettelijke bepalingen. Een verzoek van mijn kant is overbodig. </antwoord>
      <antwoord nummer="6">De algemene maatregel van bestuur is nog in voorbereiding. Ik kan dus nog geen mededelingen doen over de specifieke inhoud van de AMvB. </antwoord>
      <noten afkomstig="antwoord"/>
   </antwoorden>
</kvr>
