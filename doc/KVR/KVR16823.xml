<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Teeven (Leefbaar Nederland) aan de minister van Justitie, over het standpunt van de Inspectie voor de Gezondheidszorg over dwangvoeding Volkert van der G. (Ingezonden 10 september 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16823
</item>
         <item attribuut="Inhoud">De inspecteur-generaal voor de Volksgezondheid zou van mening zijn dat internationale verdragen en regels geen ruimte laten voor gedwongen toediening van vocht en voedsel aan een gedetineerde die wilsbekwaam is en vrijwillig heeft besloten niet meer te eten of te drinken.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Strafrecht en strafprocesrecht (Overig)</item>
         <item attribuut="Trefwoorden">Gedetineerden Verdachten</item>
         <item attribuut="Vindplaats">Kamervragen met antwoord 2002-2003, nr. 474, Tweede Kamer</item>
         <item attribuut="Vraagnr_bij_indiening">2010215160</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="Leefbaar Nederland">Teeven</persoon>
         </item>
         <item attribuut="Datum_reaktie">2002-12-09</item>
         <item attribuut="Datum_indiening">2002-09-10</item>
         <item attribuut="Document-id">KVR16823</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="999" allpagenumbers="999 1000" vetnummer="2010215160" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16823" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="474" onderwerp="" indiendatum="2002-09-10">
         <vrager partij="Leefbaar Nederland" oorsprong="parlement">Teeven</vrager>
         <vraagt-aan>de minister van Justitie,</vraagt-aan>
      </vraagdata>
      <antwoorddata antwoorddatum="2002-12-9">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van het bericht <voetnoot nummer="1"/>dat de inspecteur-generaal voor de Volksgezondheid van mening is dat internationale verdragen en regels geen ruimte laten voor gedwongen toediening van vocht en voedsel aan een gedetineerde die wilsbekwaam is en vrijwillig heeft besloten niet meer te eten of te drinken? </vraag>
      <vraag nummer="2" voetnoot="2 3">Klopt dat bericht? Hoe verhoudt zich dit met het antwoord van de minister van Justitie op kamervragen van de leden Van Heemst en Albayrak van 19 juli 2002 <voetnoot nummer="2"/>en het persbericht, 23 augustus 2002 dat een gedetineerde, op basis van de Penitentiaire Beginselenwet verplicht kan worden toe te staan dat op hem een geneeskundige handeling wordt toegepast ? <voetnoot nummer="3"/>
      </vraag>
      <vraag nummer="3">Wat is uw opvatting over de opmerkingen van de inspecteur-generaal voor de gezondheidszorg? </vraag>
      <vraag nummer="4">heeft u overleg gehad met de minister van Volksgezondheid, Welzijn en Sport teneinde publieke mededelingen over dit onderwerp met elkaar af te stemmen? </vraag>
      <noten afkomstig="vraag">
         <noot nummer="1" titel="Inspectie: Arts mag Volkert van der G. niet onder dwang voeden">Telegraaf 5 september 2002 (artikel «Inspectie: Arts mag Volkert van der G. niet onder dwang voeden»)</noot>
         <noot nummer="2" documenttype="Kamervragen" documentnummer="1547" documentjaargang="2001-2002">Aanhangsel Handelingen, nr. 1547, vergaderjaar 2001–2002.</noot>
         <noot nummer="3" datum="2002-08-23" bron="Persbericht, Directie Voorlichting Min. v. Justitie">Persbericht, Directie Voorlichting Min. v. Justitie, 23 augustus 2002</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3">Met verwijzing naar mijn antwoord op vraag 3 van de vragen van de leden Van Heemst en Albayrak van 19 juli 2002 breng ik het volgende naar voren. Ingevolge artikel 32 van de Penitentiaire beginselenwet (Pbw) kan de directeur van de inrichting waar de gedetineerde verblijft, een gedetineerde verplichten om te gedogen dat ten aanzien van hem een geneeskundige handeling wordt verricht, indien die handeling naar het oordeel van een arts noodzakelijk is ter afwending van ernstig gevaar voor de gezondheid of veiligheid van de gedetineerde of anderen. De geneeskundige handeling wordt verricht door een arts of, in diens opdracht, door een verpleegkundige. Daarin ligt besloten dat de Wet geneeskundige behandelingsovereenkomst (WGBO) in deze situatie niet van toepassing is. De WGBO ziet op de rechten en plichten van patiënten en hulpverleners die een geneeskundige behandelingsovereenkomst hebben gesloten. De WGBO is daarnaast ook van toepassing op situaties waarin geneeskundige handelingen worden verricht anders dan krachtens een overeenkomst, voor zover de aard van de rechtsbetrekking zich daartegen niet verzet. De WGBO betreft situaties van vrijwillige althans normale behandeling en gaat daarbij uit van het toestemmingsvereiste. Met artikel 32 Pbw heeft de wetgever echter de mogelijkheid willen scheppen om zo nodig onder dwang geneeskundige handelingen te verrichten in de daar bedoelde situatie. De aard van de rechtsbetrekking, neergelegd in deze lex specialis, verzet zich derhalve tegen de toepasselijkheid van de WGBO, onder meer op het punt van het toestemmingsvereiste. De speciale regeling van artikel 32 Pbw zal, voor zover deze afwijkt van de WGBO, voor de WGBO gaan. De Pbw is niet uniek op dit punt. Ook de Beginselenwet verpleging ter beschikking gestelden en de Beginselenwet justitiële jeugdinrichtingen kennen de mogelijkheid van het verrichten van medische handelingen onder dwang. Met artikel 32 Pbw heeft de wetgever uitdrukkelijk de mogelijkheid geschapen van een medische handeling onder dwang, los van de instemming van de patiënt. Nu de wil van de patiënt daarbij geen uitgangspunt is, kan die ook niet bepalend zijn voor het kader waarbinnen daarover besloten moet worden. De bepaling zelf voorziet drie stappen in het proces. In de eerste plaats een vaststelling door een arts dat er sprake is van een situatie waarin een medische ingreep noodzakelijk is ter afwending van ernstig gevaar voor de gezondheid of veiligheid van de gedetineerde of anderen. Het gaat daarbij om een medisch deskundig oordeel, maar niet een medisch handelen. Het besluit om tot een medische handeling onder dwang over te gaan ligt vervolgens bij de gevangenisautoriteiten. Het betreft een publiek handelen dat gemotiveerd en gedragen moet worden door overwegingen van publiek belang. Bij deze besluitvorming kan het al dan niet bestaan van instemming van de patiënt geen doorslaggevende rol spelen. Een uitdrukkelijke weigering om een medische handeling te ondergaan of het ontbreken van instemming daarmee dient te worden afgewogen tegen het publiek belang. Het besluit tot toepassing van artikel 32 Pbw moet vervolgens worden uitgevoerd. Daarbij gaat het om een medische handeling. Dat handelen moet getoetst worden aan de eisen van verantwoord medisch handelen. Artikel 32 Pbw legt de arts geen verplichting op tot handelen. Uitoefening van de in artikel 32 Pbw gegeven bevoegdheid geeft de arts wel de uitdrukkelijke legitimatie om tegen de wil van de betrokkene een inbreuk te maken op diens lichamelijke integriteit. De voorgaande overwegingen gelden in het algemeen met betrekking tot een medische handeling onder dwang op grond van artikel 32 Pbw. Dwangvoeding is een medische handeling in de zin van artikel 32 Pbw. Noch uit dit artikel noch uit enige andere bepaling van de Penitentiaire beginselenwet kan worden afgeleid dat met betrekking tot dwangvoeding een ander kader van afweging zou gelden. De Grondwet en het EVRM staan niet in de weg aan dwangvoeding. Artikel 11 van de Grondwet voorziet in de mogelijkheid dat bij of krachtens de wet een inbreuk wordt gemaakt op de lichamelijke integriteit. Uit de jurisprudentie van het Europese Hof blijkt dat het geven van dwangvoeding op zich geen schending oplevert van de artikelen 3 (verbod van foltering, onmenselijke of vernederende behandeling) en 8 (recht op eerbiediging van het privé-leven, waaronder recht op lichamelijke integriteit) van het EVRM. Uit artikel 2 EVRM kan onder omstandigheden voor de autoriteiten een positieve plicht tot handelen worden afgeleid, in het bijzonder om het leven te redden van personen die aan hun zorg zijn toevertrouwd. Bij gedetineerde hongerstakers gaat het om twee verantwoordelijkheden: (1) de verantwoordelijkheid van de minister van Justitie voor de bescherming van het publiek belang, en (2) de verantwoordelijkheid van de arts voor het welzijn van de aan hem toevertrouwde patiënten. Die beide verantwoordelijkheden moeten worden onderscheiden. (1) De verantwoordelijkheid van de minister van Justitie komt tot uitdrukking in de aan de directeur van de inrichting geattribueerde bevoegdheid om de gedetineerde te verplichten een geneeskundige handeling te gedogen, in casu dwangvoeding. De bescherming van het publiek belang omvat de bescherming van de belangen van de aan de zorg van Justitie toevertrouwde gedetineerden en de bescherming van de rechtsorde. Bij de bescherming van de rechtsorde kan worden gedacht aan de verzekering van een normale rechtsgang die, gelet op de aard en de ernst van het delict en de zeer ernstige geschoktheid van de rechtsorde, van groot belang is voor herstel van de samenleving van die geschoktheid, en aan het effect van een eventuele dood van de hongerstaker op de samenleving. Bij een beslissing over dwangvoeding zijn dus meer belangen en overwegingen aan de orde dan de wil en de wilsbekwaamheid van de betrokken gedetineerde hongerstaker. Artikel 32 Pbw biedt derhalve een breder toetsingskader dan is verwoord in de nota naar aanleiding van het verslag inzake het voorstel voor een Penitentiaire beginselenwet (Kamerstukken II 1995/1996, 24 263, nr. 6, p. 28) en in de circulaire van 4 december 1985 van de toenmalige staatssecretaris van Justitie, mevrouw Korte-van Hemel, inzake gedetineerden in hongerstaking. Dit bredere toetsingskader zal worden neergelegd in een nieuwe circulaire. (2) De verantwoordelijkheid van de arts komt in tweeërlei zin tot uitdrukking: in het oordeel van de arts over de vraag of voeding nodig is ter afwending van ernstig gevaar voor de gezondheid van de gedetineerde én in de beslissing van de arts of toediening van dwangvoeding door hem volgens zijn medische standaard verantwoord is. De gevolgen van hongerstaking kunnen zodanig zijn dat alleen acuut medisch ingrijpen het intreden van ernstig gevaar voor de gezondheid van de gedetineerde kan afwenden. Dat oordeel is een medisch oordeel dat onderscheiden moet worden van de beslissing van de arts om de beslissing van de directeur jegens de gedetineerde om dwangvoeding te gedogen, al dan niet uit te voeren. Bij die beslissing zal de arts nagaan of de medische handeling verantwoord is uit te voeren en zal hij zich laten leiden door de medische standaard waaraan hij zich gebonden acht. Hierbij kunnen de verklaringen van de World Medical Association van Tokyo en Malta een rol spelen. De brief van de Inspecteur-Generaal voor de Gezondheidszorg van 2 september 2002 aan de KNMG beoogt een toetsingskader te bieden voor de beslissing van een arts of toediening van dwangvoeding door hem volgens zijn medische standaard in het gegeven geval al dan niet verantwoord is. </antwoord>
      <antwoord nummer="4">De Inspecteur-Generaal heeft zijn op verzoek van de KNMG geschreven brief onder eigen verantwoordelijkheid en vanuit zijn eigen bevoegdheid ter zake, uitgebracht. Overleg tussen beide ministers hierover heeft niet plaatsgevonden. </antwoord>
      <noten afkomstig="antwoord"/>
   </antwoorden>
</kvr>
