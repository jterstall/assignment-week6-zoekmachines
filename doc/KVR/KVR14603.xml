<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Depla en Bussemaker (beiden PvdA) aan de staatssecretarissen van Sociale Zaken en Werkgelegenheid, dhr. Hoogervorst en mw. Verstand-Bogaert, over vermeende negatieve effecten voor vrouwen van verbod op pensioendiscriminatie. (Ingezonden 11 oktober 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14603
</item>
         <item attribuut="Inhoud">De pensioenwet regelt gelijke premies en gelijke uitkeringen voor mannen en vrouwen. Aegon zegt hieraan niet te kunnen voldoen en voorziet een verslechterde positie van vrouwen. Aegon stelt dat door het verschil in levensverwachting, bij een gelijke pensioenuitkering, de premiebetaling voor en door vrouwen omhoog moet.</item>
         <item attribuut="Rubriek">Sociale zekerheid (Ouderdomsvoorzieningen en pensioenen (AOW))</item>
         <item attribuut="Trefwoorden">Gelijke behandeling van mannen en vrouwen Pensioenen Pensioenfondsen</item>
         <item attribuut="Vindplaats">Kamervragen met antwoord 2001-2002, nr. 257, Tweede Kamer</item>
         <item attribuut="Vraagnr_bij_indiening">2010200970</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Depla</persoon>
            <persoon partij="PvdA">Bussemaker</persoon>
         </item>
         <item attribuut="Datum_reaktie">2001-11-14</item>
         <item attribuut="Datum_indiening">2001-10-11</item>
         <item attribuut="Document-id">KVR14603</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="539" allpagenumbers="539 540" vetnummer="2010200970" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14603" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="257" onderwerp="" indiendatum="2001-10-11">
         <vrager partij="PvdA" oorsprong="parlement">Depla</vrager>
         <vrager partij="PvdA" oorsprong="parlement">Bussemaker</vrager>
         <vraagt-aan>de staatssecretarissen van Sociale Zaken en Werkgelegenheid, dhr. Hoogervorst en mw. Verstand-Bogaert,</vraagt-aan>
      </vraagdata>
      <antwoorddata antwoorddatum="2001-11-14">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder>de staatssecretaris Verstand-Bogaert (Sociale Zaken en Werkgelegenheid)</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Hebt u kennisgenomen van het artikel in het Parool van 8 oktober 2001 waarin melding wordt gemaakt dat de AEGON niet in staat is om mannen en vrouwen gelijk te behandelen bij de uitvoering van artikel 2b en 2c PSW, waarin geregeld is dat werknemers ouderdoms- en nabestaandenpensioen mogen uitruilen mits vrouwen en mannen op dezelfde manier behandeld worden? </vraag>
      <vraag nummer="2">Deelt u de mening dat het hanteren van unisextabellen de enige mogelijkheid is om mannen en vrouwen gelijk te behandelen bij beschikbare premieregelingen? Zo niet, hoe denkt u dat dan per 1 januari 2005 de gelijke behandeling bij beschikbare premieregelingen kan worden geïntroduceerd? </vraag>
      <vraag nummer="3">Klopt het dat deze problemen niet spelen in collectieve pensioenregelingen? </vraag>
      <vraag nummer="4">Hoe komt het dat verzekeraars in de Verenigde Staten, waar het beschikbare premiesysteem een grote vlucht heeft genomen, geen probleem hebben bij het gelijk behandelen van mannen en vrouwen (gelijke premies en gelijke uitkeringen) en er in Nederland problemen zijn met de introductie? </vraag>
      <vraag nummer="5">Hebt u signalen dat werkgevers vanwege de hogere premies vrouwen als minder aantrekkelijke werknemers beschouwen? Indien dat zo is, wat denkt u daartegen te ondernemen? Deelt u de mening van AEGON, geuit in het Parool, dat het hanteren van de wet leidt tot verslechtering van de positie van vrouwen? Hebt u signalen dat werkgevers meer naar individuele regelingen over willen stappen in de onjuiste veronderstelling dat, gelijke behandeling dan niet verplicht is? </vraag>
      <vraag nummer="6">Welke maatregelen hebt u in gedachten om een eventuele ontwikkeling, zoals onder vraag 5 genoemd, tegen te gaan? Bent u in dat licht bereid om de toezeggingen tijdens de Kamerbehandeling van de Algemene Wet Gelijke Behandeling na te komen, in het bijzonder de toezegging van uw voorganger Ter Veld dat periodiek onderzocht moet worden of er eigenlijk wel biologische redenen zijn op grond waarvan bij levensverzekeringen een uitzondering op het discriminatieverbod tussen mannen en vrouwen gerechtvaardigd is? </vraag>
      <vraag nummer="7">Bent u ook van mening dat er steeds meer onderzoeksresultaten beschikbaar komen, waarin bevestigd wordt dat het verschil in levensverwachting tussen mannen en vrouwen niet veroorzaakt wordt door biologische redenen maar door verschil in leefpatronen (bijvoorbeeld roken), en dat er dus geen reden meer is om bij levensverzekeringen en lijfrentepolissen een uitzondering te maken op het discriminatieverbod tussen mannen en vrouwen? Zou het niet een passend sluitstuk zijn om gelijke behandeling van mannen en vrouwen voor wat betreft pensioen- en lijfrente door te voeren? </vraag>
      <vraag nummer="8">Deelt u de mening, los van de vraag of een verschil in levensverwachting tussen mannen en vrouwen of tussen mensen met een verschillende huidskleur, biologisch is bepaald, het in aanmerking nemen van een dergelijk verschil bij tariefsberekeningen moet worden beschouwd als een ongeoorloofde vorm van discriminatie? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Nee. Ik ben van mening dat de financieringswijze op verschillende wijze kan geschieden. Ook bij het hanteren van naar geslacht gescheiden sterftetabellen kunnen de gelijke uitkeringen voor mannen en vrouwen worden gerealiseerd. </antwoord>
      <antwoord nummer="3">Nee. De financieringssystematiek dient zowel bij collectieve regelingen als bij individuele regelingen te worden aangepast. Bij grote collectieve regelingen zal het veelal binnen het eigen bestand kunnen worden opgelost, terwijl bij kleine collectiviteiten en individuele contracten een benadering op portefeuille-niveau voor de hand ligt. </antwoord>
      <antwoord nummer="4">In de Verenigde Staten leiden de voorschriften tot gelijke behandeling bij beschikbare premieregelingen niet tot problemen, omdat daar veelal geen levenslange uitkeringen worden verstrekt, doch uitkeringen voor bepaalde tijd. In hoeverre het voorschrift tot gelijke uitkeringen in Nederland tot problemen leidt, is op dit moment nog niet bekend. Er zijn het kabinet geen verzekeraars bekend die het gelijke uitkeringsvoorschrift al toepassen. </antwoord>
      <antwoord nummer="5">Nee. De mening van AEGON dat de wet zou leiden tot verslechtering van de positie van vrouwen wordt niet gedeeld. In tegendeel. Met deze wet wordt gerealiseerd dat mannen en vrouwen op het hele terrein van de pensioenen gelijk worden behandeld in de zin dat zij ook na pensionering gelijk beloond worden. Er zijn thans geen signalen dat werkgevers hun pensioentoezegging intrekken waardoor de werknemers hun toevlucht moeten zoeken in individuele – derde pijler – producten. </antwoord>
      <antwoord nummer="6">Geen. Gezien het feit dat de voorschriften tot gelijke uitkeringen bij beschikbare premieregelingen eerst per 2005 van kracht worden, ligt het in de rede af te wachten wat hiervan de effecten zijn. Met deze voorschriften is een stap gezet naar het realiseren van volledige gelijke behandeling van mannen en vrouwen op het terrein van de arbeidsvoorwaardelijke oftewel tweede pijler pensioenvoorzieningen. Zoals ook expliciet aangegeven bij de behandeling van de Wet van 21 december 2000 (recht van keuze voor ouderdomspensioen in plaats van nabestaandenpensioen en gelijke behandeling van mannen en vrouwen (Stb. 625), is in deze wet geen aandacht besteed aan oudedagsvoorzieningen in de derde pijler. Ter uitvoering van een motie van de leden Schimmel/Van Zijl (Kamerstukken II 1999/2000, 26 711, nr. 32) wordt op dit moment een feitenonderzoek uitgevoerd naar de mate waarin in de Europese Unie en in relevante landen daarbuiten unisekstarieven worden gebruikt. Vervolgens zal in een tweede fase een theoretische studie worden verricht naar de mogelijkheden van sekseneutrale tarieven in Nederland en de effecten hiervan. Alvorens te overwegen of de strekking hiervan ook naar de derde pijler uitgebreid dient te worden, lijkt het wenselijk om de ervaringen met de voorschriften tot gelijke uitkeringen in de tweede pijler af te wachten. Overigens is in de toelichting bij het Besluit gelijke behandeling aangegeven dat deze bepaling periodiek geëvalueerd zal worden. </antwoord>
      <antwoord nummer="7">Het is ons bekend dat er aanwijzingen zijn dat de verschillen in levensverwachting wellicht niet veroorzaakt worden door biologische verschillen. Hierover bestaat op dit moment echter nog dermate weinig helderheid dat het vooralsnog geen aanleiding geeft tot het schrappen van de mogelijkheid rekening te houden met de verschillende levensverwachting van mannen en vrouwen bij de premiebepaling in de derde pijler. </antwoord>
      <antwoord nummer="8">Er is inderdaad bij levensverzekeringen en lijfrentepolissen sprake van een ongeoorloofde vorm van onderscheid indien rekening gehouden wordt met eventuele verschillen in levensverwachting tussen mensen met een verschillende huidskleur. Hiervoor biedt de regelgeving geen uitzondering. Van een ongeoorloofde vorm van onderscheid naar geslacht is slechts sprake als het verschil in levensverwachting tussen mannen en vrouwen het verschil in premie niet redelijkerwijs kan verklaren. </antwoord>
      <noten afkomstig="antwoord"/>
   </antwoorden>
</kvr>
